article_id,headline,text
021-HZF-1877-03-07-001-40065_toc_1,," - ברוסיא ופולין. השולח במוקדם לשנה 5 רו״כ.  לחצי שנה, 2,75 רו״כ. א לרבע שנה 1,50 רו״כ. ש ביתר הארצות 20 פראנק. באמעריקא 5 דאללאר I"
021-HZF-1877-03-07-001-40065_toc_2,, E מחירו באשכנז: 3  14 רייכם מארק לשנה. ב  בעסטרייך 8 פל׳ לשנה  וכן לרבע שנה. שכר מודעות: מכל שורה קצרה 5 קאפ׳.   
021-HZF-1877-03-07-001-40065_toc_3,"מכתב עתי משמיע חדשות בסרב עם ישרון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-03-07-001-40065_toc_4,תוכן הענינים.," תוכן הענינים. דברי הימים. באגדאד. וויען. טשערקאס. ביאלאסטאק. ידיעות העולם והטבע. המים ותנועותיהם מאק אברהם אבא ראקאווסקי, יאור - מצרים מאת בנימין צבי שיינפינקעל רעל ומות מאת יעקב פרענקעל. חדשות שונות. הודעות. שאלות ותשובות."
021-HZF-1877-03-07-001-40065_toc_5,דברי הימים," דברי הימים מצב הענינים המדינים בארצות המזרח בכלל לא נשתנה שבוע העבר, ודבר השלום באייראפא עודנו מוטל בספק מקדם. המשא ומתן בדבר השלום בין סערביען ותוגרמא כבר וגמר לנכון ונחתם לקיום. ממשלת תוגרמא, בחפצה להצעיר ות מספר אויביה ולהראות לכל עמי אייראפא עד כמה היא חפצה בשלום, מחלה על איזה תנאים מן תנאי השלום הראשונים אשר שמה לפני סערביען; וסערביען גם היא, אשר עצה אותה המלחמה האחרונה ותרבה פצעיה עד לבלי הכיל, תשאף מנוחה בכל עוז; ובכן נשמע, כי באו שרי תוגרמא עם ידי סערביען אשר באו לבירת תוגרמא לצדד בפרטי השלום כלל דעה אחת, וכבר חתמו ידם בספר, כי תוגרמא תעשה שלום לסערביען על שלשת היסודות האלה: כל זכיות סערביען כל משפטיה ישארו בתקפם הראשון, כמו שהיו לפני המלחמה באין מחסור דבר; מחילה וסליחה לכל המורדים והמתפרצים, אשר יוכלו מעתה לשוב איש לעירו ולמקומו ואיש לא יכלימם, שני בעלי הריב יוציאו איש את צבאותיו מערי בעל ריבו אשר כבשו לפניהם, במשך שנים עשר יום. אלה המה ראשי אפני השלום הכתובים בספר בידי באי כח סערביען ותוגרמא; מלבד זה, הנה במשך הימים, עד אשר יצא השלום לפעלו ויתפרסם על פני הארץ, תשלח ממשלת סערביען ספר לממשלת הסולטאן להבטיחה, כי תמלא סערביען את רצונה: לבלי תבנה עוד מבצרים חדשים בארצה, להרים את דגל תוגרמא ביחד עם דגל סערביען על מגדל מבצר בעלגראד. לתת זכות אחת ומשפט אחד ליהודים וארמענים כלכל יתר יושבי סערביען, ובל תתן ליסד חברות שונות בארצה, אשר תכליתן ומטרתן תהיה לדעת תוגרמא להשבית את שלום הארץ. הסולטאן מצדו יוציא גם הוא ספר גלוי לכל יושבי ארצו, להודיע כי נעשה שלום בין תוגרמא וסערביען על היסודות האמורים. והנה נקל להקורא לראות, כי גם סערביען גם תוגרמא לא הוציאו כל תועלת מן המלחמה האחרונה, כי הכל נשאר במעמדו הראשון. אין אחד מבעלי הריב אשר הרחיב את גבולו על חשבון רעהו; אין אחד מהם אשר העשיר אוצרו משלל המלחמה. הסערבים אשר בראשית ימי המלחמה, דמו כי לא תוכל תוגרמא עמוד בפניהם גם ימים או עשור, כי עד מהרה יראו את דגלם מרחף על פני מבצרי ווידדין ניש וסופיא, ותוגרמא תכנע לפניהם ותשחרם שלום - כבוד, והם יהיו עליונים על כל הסלאווים היושבים בתוגרמא, ומילאן אדונם יעשה מלוכה גדולה בארצו ויפרוש מוטות כנפיו על פני ארצות באסניען והערצעגאווינא, נוכחו עתה לדעת כי הסכילו עשה לקרוא מלחמה על ארץ אדירה ומרובה באוכלוסין כתוגרמא, בעוד אשר כל אדירי אייראפא, וגם רוסיא בכללם יעצו לה להחזיק במעוזי השלום. בניהם הוציאו אל הורג, כספם ורכושם עלה בתהו, עריהם שרופות אש וארצם לנגדם זרים יושבים בה, אשר הרסו את מבצריהם ואת כפריהם שלחו באש. עתה אכף עליהם מצבם לבקש שלום מאת צורריהם ולתת גם אחדים מזכיותיהם במחירו, ולא נשאר להם מן כל מלחמותיהם ודברי ריבם את תוגרמא, כי אם שם: אנשים מוגי-לב, אשר לא יצלחו למלחמה ולא יוכלו לדבר את אויב בשער אולם גם תוגרמא לא תראה שכר לעמלה ולנצחונותיה הרבים במלחמתה עם סערביען, אחרי כי מאומה לא תקח - במחירם, והמלחמות האלה הרבו לאכול את מעט כספה הנשאר לה עוד באוצרה הריק, עד כי רע מצבה כעת אחרי נצחונותיה, עוד יתר הרבה מאשר היה לפני המלחמה; וגם מן הכבוד אשר נחלה לה, בצאתה כמנצחת מבין שני המלחמה, לא יוכל להשביע בטנה, ומה גם כי באמת אך כבוד שוא הוא, כי לולא היו שרי צבאותיה, אנשים האוהבים לחבק ידיהם בחיקם, אז לא ארכה המלחמה ירחים רבים, ובימים אחדים היתה הדרך סלולה לפניהם לבא עד בעלגראד בירת סערביען, ואם כן אפוא היה הריב האחרון לשני המריבים ביחד מלחמה בלי תוצאות, עמל בלי תועלת. השלום בין תוגרמא ומאנטענעגרא, לפי הנראה, לא ימהר לרוץ דרכו כאשר היה עם סערביען אחרי כי אפני השלום ותנאיו אינם פשוטים כל כך, ומאנטע- גענרא תבקש לה הרבה במחיר נצחונותיה; אולם לאשר תחפוץ תוגרמא את השלום עם אויביה הפנימים בכל אופן שיהיה, ע״כ קרוב להאמין כי תתפשר גם עם מאנטענעגרא. לפי שעה האריכו תוגרמא ומאנטענעגרא את זמן המנוחה ביניהן עוד על עשרים יום. אמנם מה תהי אחרית השלום הזה בין תוגרמא ובין נסיכי סערביען ומאנטענעגרא? היבוא השלום הכללי בעקביו? הן לא סערביען ומאנטענעגרא היו שורש דבר הסכסוך בין רוסיא ותוגרמא כי אם באסניען והערצעגאווינא, ומצב הארצות האלה הלא לא נשתנה במאום גם אחרי השלום מאשר היה לפני המלחמה. הן אמנם יש מחליטים, כי כאשר החלה ממשלת תוגרמא לבטל את רצונה מפני רצון אחרים בנוגע לסערביען ומאנטענעגרא, כן תוסיף גם לעבור על דעתה לנגד אדירי, אייראפא, ותשוב לקבל את התנאים אשר הציעו לפניה בימי האסיפה; אך עד כה לא נעשה עוד דבר בענין הזה אשר נוכל לאמר עליו: סמן טוב הוא; כי תוגרמא לא החלה לבא בדברים את אדירי הממשלה, וגם כל אחת הממשלות האלה התיאשה לפשר עוד ע״ד השלום, וגם לא נודע עוד מה בפי הממשלות ע״ד הספר אשר שלח אליהם הנסיך גארטשאקאוו ע״י צירי רוסיא, בימים האחרונים באו אלינו שמועות משמועות שונות, כי חדשות Foлocъ נכבדות עתידות להבראות בבירת תוגרמא, וסופר מכ״ע הודיע ביום 26 פעברואר כדברים האלה: „כת הטורקים הישנים הולכת וחזקה, הוויזיר הגדול אדום-פחה, הנצב בין שתי הכתות ולא יוכל להשען גם על אחת מהן, בלי ספק לא יאריך ימים על ממשלתו, ועל מקומו לפי הנראה יבא מחמוד-נדין, הידוע פה באהבתו לרוסיא. רבים הם המשתדלים לעמוד לשטנה להשר הזה לבל יתנשא; אולם הסולטאן חפץ ביקרו. הטורקים מרבים להתלונן על ממשלת עסטרייך; בכלל נפל לב התוגרמים ויפחדו מן המלחמה מאד. אנשי הצבא יבקשו שלום ביד חזקה. רבים משרי החיל אשר היה לבם אמונה למידהאט נתנו במאסר אנשי החיל אשר זה ימים רבים לא נתן להם שכרם, סובלים חרפת רעב, ורבים מהם פושטים יד לקבל נדבה בראש כל חוצות, כי אפס הכסף מאוצר הממשלה, ולמרות הבטחותיה, לא תוכל גם כעת לשלם את הרבית להנושים בה. המהומות בארצות הנוצרים לא חדלו, וביותר בארץ הערצעגאווינא, ארץ המירידיטים, אי קריט וארץ ארמעניען. רבים מאמינים, כי נכונה תוגרמא כעת לתת הנחות גדולות להנוצרים אשר תחת ממשלתה, למען תשוב מהרה אל המנוחה ותוכל לרפא מעט מזער את מצב אוצרותיה ההרוס מאד. כן יש מאמינים, כי תמורה חדשה עתידה לצאת פה אל הפעל; השמועות ע״ד מחלת הסולטאן לא פסקו עוד הטורקים מאמינים כי הגענעראל איגנאטיעוו ישוב עד מהרה לעיר קאנסטאנטינאפאל״.. והנה אם באמת ישב על כסא הוויזיר הגדול איש הנודע כי נוטה הוא אחרי רוסיא, אז אולי יוכל היות, כי חרב לא תעבור בארץ; אבל אם יעמוד אדום-פחה בראש ממשלת תוגרמא לאורך ימים, אז לא נוכל לכחד כי סכנה גדולה מרחפת על פני השלום ובטרם יעבור חורף נשמע תרועת מלחמה על נהרי הפרוט והדונאי. הן לא לחנם עשתה חיל ממשלת רוסיא, לא לחנם הוציאה כסף תועפות על צרכי החיל וכלי המלחמה, הנוכל להאמין כי שרקה להקאזאקים מנהר דאן, להרגלי והרוכבים מכל קצוי ארצה הרחבה והגדולה, רק למען אמור להם: איש לאהליו? כל איש אשר עינים לו יראה בעליל, כי כל עוד אשר לא ישתנו הענינים, כל עוד אשר לא תשוב הדיפלאמאטיא לפשר בדבר השלום, וכל עוד אשר לא תרף תוגרמא להקשות את ערפה ולדחות את עצת אדירי המושלים בשתי ידים, לא תשוב החרב לנדנה ואייראפא לא תשקוט מסערת מלחמה. לפני ימים אחדים הודיע סופר מכה״ע Times מעיר ס׳ פעטערבורג, כי נמנו וגמרו בסוד המיניסטרים תחת פקודת הוד הקיסר אלכסנדר בכבודו, כי יתנצלו החיל את נשקם וישובו לבתיהם; אבל עד ארגיעה בא מכ״ע אחר ויודיע, כי ממקור נאמן נודע לו כי שקר הדבר, ונהפוך הוא, כי ההכנות הולכות ומתרבות ומספר החיל הולך ורב. במושב הפארלאמענט בארץ אנגליא הציע הלארד קעמפ בעלל לפני הנבחרים, כי תעמוד ממשלת אנגליא לימין תוגרמא בכל אשר תהיה לאל ידה, בשגם מחויבת אנגליא כיתר אדירי אייראפא ע״פ ספר הברית של שנת 1856 להגן על תוגרמא מכל צר ואויב. הלארד דערבי דחה את עצת קעמפבעלל ויאמר: כי אם אמנם רחוק הוא ממחשבת אנגליא להחליט, כי דברי הברית של שנת 1856 בטלים ומבוטלים, ולהפך, לפי דעת ממשלת אנגליא דברי הברית ההיא עומדים עוד בעצם תקפם כמלפנים, בכ״ז אין בדעת הממשלה לעמוד לעזרת תוגרמא מול אויביה, רק תחכה לראות איך יפול דבר, כן גם לא נתקבלה עצת נבחר אחר, כי יודיעו כל הנבחרים אשר לא יאמינו בשרי הממשלה ובפעולותיהם לטובת הארץ; ואם כן אפוא המיניסטריום של דערבי וביקאנספילד עודנו איתן מושבו כמקדם. לפי הנשמע נתן הלארד דערבי דברים בפי ה׳ לאפטוס, ציר אנגליא בחצר קיסר רוסיא, לדבר את הנסיך גארטשאקאוו ע״ד השלום; אכן עד עתה הדברים עוד נסתרים וחתומים, ורק אחרי אשר יצא השלום לפעלו בין תוגרמא ובין סערביען ומאנ- טענעגרא, אז יודע על מה הטבע המשא ומתן החדש בין רוסיא ואנגליא. בארץ צרפת הדברים יגעים כעת, אין כת ומחלקה, אשר לא תתלונן על מצב הענינים בימים האלה. שם הממשלה אשר תעמוד בראש הארץ היא „ממשלת הרפובליק״; אולם הרפובליקנים הם הראשונים להתאונן, כי השם הזה איננו נאה להממשלה הנוכחית, אשר תעמוד בראש צרפת, המארשאל מאקמאהאן בעצמו, העומד בראש הממשלה, שונא הוא את הרפובליק בכל לבו, ורק בראותו כי הרבה העם לבחור מתוכו אנשים רפובליקנים לשבת בסוד הנבחרים, רק או נרצה על אפו ועל חמתו לעשות את הרפובליק לממשלה מחלטת בארץ; ולמען לא תהי גם רפובליק אמתית לכל משפטיה וחקותיה, העמיד בראש הממשלה אנשים המתנגדים להרפובליק בסתר לבם, אשר העוו משפט הרפובליק, ויעשו בסתר מעשים לדעת הרפובליק אשר משלו בשמה על העם. כן עשה ביופע, וכן עשה גם דיופאר אחריו כל הימים אשר עמדו בראש המיניסטרים. הנבחרים החשו ימים רבים; אולם בראותם, כי מלאה הסאה ויורידו את המיניסטרים ההם מגדולתם, והמארשאל מאקמאהאן נלחץ להסכים למעשי הנבחרים למען לא יעלה עליו קצף העם. ריופאר ידד מגדולתו וה׳ סימאן בא על מקומו; והנה אם גם ה׳ סימאן, כשהוא לעצמו, נוטה הוא אחרי הרפובליק בכל לבו; אבל בהיות רוח המושל עליו מלמעלה, וגם רעיו המיניסטרים אינם רפובליקנים גמורים בלבם; ע״כ נטה גם הוא מן דרך הרפובליק ולא הפיק רצון הנבחרים הרפובליקנים, אשר יחזיקו בו רק בעל כרחם, לבל יבא אחר על מקומו אשר ירע עוד להרפובליק ממנו; אך בסתר לבם מצפים הם ליום אשר יוכלו לדחות גם אותו מכהונתו ולתת פקודתו לאיש אשר ימלא אחרי הרפובליק באמת ובתמים. וכשם שהרפובליקנים אינם מוצאים קורת רוח בהממשלה הנוכחית, כן גם בני יתר הכתות מטילים דופי במעשי הממשלה, באמרם, כי הממשלה נוטה אחרי הר- פובליק יותר מדאי, כי תחלל הממשלה כל קדש ולא תכבד את האמונה ואת כהניה כראוי, וביותר הבנפרטיסטים מתלוננים על מעשי שר ההשכלה וואדרינגטאן בעניני החנוך והאמונה. ובימים האחרונים נשמע, כי כרתו הלגיטימיסטים, והם הנוטים אחרי בית בורבאן, והארלעאניסטים, ברית ביניהם להקים על כסא צרפת איש מבית ארלעאן, ויד גדולה להכתות האלה בהסענאט, כי מלא הסענאט מפה לפה אנשים זקנים הנוהים אחרי כל ישן, ורוב היושבים בו הם מן הארלעאניסטים והבנפר- טיסטים, על כן בבוא איזה חק חדש, אשר מטרתו לחזק את הרפובליק, לפני הסענאט, ידחוהו יושבי הסענאט בשתי ידים, עד כי קמה מחלוקת תמידית בין בית הנבחרים ובין הסענאט, וכל אשר ירחיק האחד יקרב השני; ובמדה אשר גברה הרפובליק בבית הנבחרים, כן גברו הארלעאניסטים במושב הסענאט; ולפי הנשמע, הנה חותרים הארלעאניסטים בכל עוז להוריד את המארשל מאק- מאהאן מכסאו (אם אחרי כלות שבע שנות ממשלתו או גם קודם לכן) ולהושיב תחתיו את ההערצאג אמאליען. אולם הבנפרטיסטים בלי ספק לא יתנו ידם אתם, רק ישתדלו להפר עצתם, ומזה אולי תצא תקות הדפובליק. בארץ אונגארן כמעט קמה הסערה לדממה, כי המיניסטרים הישנים קמו לעמוד בראש הממשלה תחת פקודת קאלאמאן טיססא, וגם סרו הסכסוכים בדבר הבאנק, באופן אשר מלאה ממשלת עסטרייך את חפץ האונגארים. לפי הנשמע כבר הודיעה ממשלת עסטרייך לממשלת רוסיא, כי לדעתה אין החוב עליה לצאת למלחמה על תוגרמא בעבור אשר דחתה את עצת צירי האסיפה. לפי הידיעות האחרונות, תבקש לה ממשלת הסולטאן זמן שלש שנים להוציא את התקונים החדשים לפעלם; והיה אם יראו אדירי אייראפא אחרי שלש השנים, כי לא הביאו התקונים את הפרי המקוה מהם, אז נכונה ממשלת תוגרמא לעשות ככל אשר דרשו אדירי הממלכות מידה השמועות, כי הסולטאן עבדול-האמיד חולה הוא מחלת- המוח כאחיו, התפשטו על פני כל הארץ; וכבר הודיעו מכה״ע את שם יורש העצר אשר יירש את כסאו אחריו; אולם מכ״ע התוגרמים מכחישים עד כה את כל השמועות האלה, ומחליטים כי קלוטות הן מן האויר לגמרי והסולטאן בריא הוא כאחד האדם. באגדאד במדינת בבל. (ג׳ לנשיאים תרל״ז!). ישאו הרים שלום למ״ע כ׳ ידידנו הרב היקר וכו׳ המו״ל הצפירה, אתה ה׳ תשמרהו, וכצנה רצון תעטרהו, אבי״ר הנה זה מאיזה שנים התעוררו שרי צבאות ישראל אשר באייראפא לצאת לישע בני עמנו האומללים אשר בפרס להטיב מצבם וגורלם לבל תאונה אליהם רעה מאת הפרסיים מאמיני דת מחמד, ותהלות לאל יתברך מהעת אשר שמו עליהם עיניהם לטובה, החלו אחינו האומללים לשאוף רוח צח. ולהנפש מעבודתם הקשה אשר נטלה עליהם זה שנים רבות, ואחינו הבאים משם לפה, הגידו ולא כחדו כי לעת כזאת היהודי איננו עוד למרמם תחת כפות רגלי העריצים. אך לדאבון נפשנו מוכרחים אנחנו להגיד צערנו בשער בת רבים, נגדה נא לכל בני עמנו, כי אחינו אשר בבבל עודם יושבים בשפל המדרגה, עודם נותנים למכיהם לחי ושבעים בחרפה מתגרת ידי הישמעאלים יושבי הארץ, עוד סורו טמא יקראו למו ופניהם לא יסתירו מכלמות וריק, ותעלולים ימשלו בם; וכאשר יעבור היהודי ברחובות קריה, יתאספו עליו שועלים קטנים להשליך עליו שקוצים סחי ומאוס ולעפר עפר על ראשו, — ואם הוא איש נכבד ולובש מצנפת לתפארת, אזי מתקנאים בו ליטול תפארתו ממנו, ושומטים מצנפתו מעל ראשו לגוללה ברפש וטיט, ופעם אחת נקרה מקרה לאיש אחד עשיר וסוחר 1) המכתב הזה נתעכב בדרך עד כה לא ידענו מאיזה סיבה. גדול יושב בשבת מקוה הסוחרים, אשר שמטו מצנפתו מעל ראשו, וישם יד לפה ויהי כמחריש לבל גלות חרפתו בקהל לבלתי יהיה ללעג ולקלם. והנה אם אמרתי אספרה כמו מכל התלאות הרבות והרעות אשר תקראינה אותנו יום יום, תקצר היריעה מהכיל, ואין די באר, רק הנני מספר באזני אחינו דבר אחד אשר ממנו יקישו על השאר, לדעת באיזה מצב אנחנו עומדים עם יושבי הארץ הזאת, ומעשה שהיה כך היה: כי איש אחד מבני בריתנו היה לו מלוה על איש אחד מבעלי ברית מחמד, ויהי כי הקיפו הימים והגיע זמן הפרעון הלך לתבעו, ויען הישמעאלי בעזות מצח כי לא יתן לו כעת, ולא מלאך המות הוא ליתן לו דמים לאלתר; והיהודי מרוב צערו ודאגתו קלל את מלאך המות. ויהי כשמוע הישמעאלי את הקללה היוצא מפי היהודי, שמה שמחה רבה כשמחה בקציר כמוצא שלל רב, למען השמט מהחוב, ואז החל לקרוא לצעוק צעקות גדולות אל העומדים עליו מבני בריתו, הלא שמעתם כי היהודי הלז קלל בדתם, ואשר ראוי ליסדו ולהענישו לעשותו כלה כמשפט דת מחמד; הישמעאלים אשר סביבו נאספו על היהודי וסבוהו מכל עבריו, ויחלו להכותו הכה ופצוע עד שפך דם, והיה כל העובר וראה המכים היה מוסיף להכות את האומלל. ולא נחו ולא שקטו מחמתם ומרוגז אפם עד אשר סחבו את האומלל עד שער השרים הנקרא סראיי ויניחוהו במשמר לדעה מה יעשה לו לפי משפט דת מחמד, והנה עתה תפול תחנתנו לפני אחינו אנשי גאולתנו, ובפרט לראשי ונכבדי חברת כל ישראל חברים, להשגיח ולפקח בעינא פקיחא, על אחיהם אשר בגלות בבל, לגלות את אוזן הממשלה הרוממה מהתועבות האיומות העוברות עלינו, ולבקש מלפניה על בני עמם לשום עיניה עליהם לטובה, לבל יהיו עוד לחרפה בעיני יושבי הארץ, ולבלתי יהיו עוד מוכים ומעונים מתגרת ידי עריצים אכזרים, ובלי תפונה דבריהם לא ישובו ריקם, כי לא נעלם מאתנו כי הממשלה היא דורשת טובת כל המסתופפים בצלה. ונאמן בעל הגמולות לשלם שכר לפעולתם, וברכת אובדים עליהם תחול כעתירת הדורש טוב לעמו. שב״ה ס״ט וויען. ביום ב׳ ו׳ אדר גוע ויאסף אל עמיו החכם הנודע המליץ הנעלה דר. ריטטער „סאלאמאן פאן מאזענטהאל״. הוא האיש אשר היה למופת בין המשוררים האשכנזים ע״י חבוריו היקרים, דבורה, משה המכבים, וכו׳ וכו׳, אשר נעתקו לכמה לשונות אייראפא, והוצבו למחזה על במתי ישחק הגדולים אשר בכל המדינות. מאת מלכנו הקיר""ה נשא כבוד בשם התואר „יועץ הממשלה"", והיה דירעקטאר בהקאנסערוואטאריום, וראש לחברות רבות שונות. כמעט כל אנשי וויען נאספו להראות לו את הכבוד האחרון, וגם רבים משרי המלוכה באו ללוותו וביניהם ראש המיניסטעריום אויערסבערג. המיניסטער פאן האפפמאן, הפרעזידענט לבית הנבחרים וכו׳ וכו׳, על בית הקברות לעדת ישראל נשא עליו נהי הרב הדרשן ה׳ דר. ויעללינעק נ״י — בן חמשים ושש שנים היה במותו ולא הניח אחריו בנים, מן כספו הקדיש לטובת בתי חסד שונים, כל המכה״ע היוצאים בוויען הרבו לספר בשבח וגודל מעלת האיש היקר הזה, תנצב״ה. ק. טשערקאס. גדולים מעשי החכמה בתבל, בה ארץ נוסדה וידה בכל משלה, בעים רוחה תשורר בכל החי גבורי כח ואבירי אונים לא יתיצבו בפניה, ובלעדה לא יסכון כל מפעל; גם כל דבר נשגב ויקר בעיני האנשים, אם החכמה לא תעוז לה ולא אצלה מהודה עליו, טובו ויפיו כאי המה, ואבני חן תרשיש וישפה ביפעת תפארתם, טרם חלו במו ידי חרש חכם לשוות הוד והדר עליהם, ללטשם, לתארם לשבצם במשכיות זהב וכסף, יחשבו כחרש את חרשי האדמה גם כל מפעלות אנוש הרמים והנשאים בערכם המאושרים מאלהים ואדם, אם לא בדעת והשכל כוננו, לא זאת אשר לא ישובחו, כי אם יקרה אשר גם בוז יבוזו למו; כן תחזינה עינינו במבחרי המדות: החסד והרחמים בני השמים אשר שולחו בארץ להחיות עם רב. גם האיש אשר הטבע חלק אותם לו לנחלה ולבבו שלם להעתר לכל דורשיו בכל מדרך כף רגלו אם לא ישים רסן בלחיי רוחו הנדיבה להטותה באורח מישור לכל הדרוש על פי עצת החכמה, יצמיחו לו פרי כחש, והשופט רך הלבב, אם מחוסר לב תחוס עינו על הנפש החוטאת נגד אלהים ואדם, ויכמרו נחומיו עליו מליסדו שבע על חטאתו, הלא ימשוך עליו חמת העדה, ותחת חמלת ישטמוהו, כי לא עשה משפט למען בער הרע מקרב הארץ, והעשירים הגדולים בצדקת פזרונם, אם לא חכמו, והשכילו לפתוח ידם במאזני צדק, רובי צדקותם תשארנה מעל, יען כי לא ידעו לערוך את ערך המקבל ברב או במעט? ולכלכל את חלוקתם, לא למראה עינם אשר תחוס על מסוה עוני אשר ישימו אנשי מרמה על פני להבים, ולא למשמע אזנם אשר תצר לשמוע שועת שפתי חנף, אשר למדו לשונם קינים והנה לעורר לב רך וענוג, למען יקבצו נדבות עשר ידות להבשם בטמון בבלויי הסחבות לבל ישלטו גם המה במו, כי אם בשום לב להתבונן באיש תככים, אשר הזמן שם עינו בו לרעה ויביאהו עד ככר להם על פתחי נדיבים ושפתותיו נאלמו לבקש מתת; ואגורה אחת הנתונה במועצות ודעת כי תעלה במאזנים, תכריע המון שקלי כסף ואדרכמוני זהב המוצאים לבני בלי שם, אשר גום שלם וידם רב להם להביא טרף לביתם לחם אבירים חלף עבודתם לבל ישענו על לחם הקלוקל לחם עצלות. ולזאת מה מאד יאתה התהלה והתפארת למעשה הצדקה תוצאות לבב חכמה, אשר נעשה בקאנטאר של הג״ר, זוסיא טשערנאבילסקי בעיר שפאללע; זה הגר״ז עשיר ונכבד בעדתו, נודע בשם בפלך קיעוו בתפארת עשרו ועסקיו הרבים אשר פרצו בארץ, כן ירבו, ונשוא פנים מגדולי אצילי ארץ ונכבדיה גם פה העיר לו מסחר רב ועצום מכל מיני עצים לבנין והסקה המובאים מיערי ליטא; בצלו נחיה אנחנו מספר שומרי משמרת עסקיו, יותר משמונים בתי אבות אשר ימצאו חית ידם איש לפי עבודתו וכשרון פעולתו — וביותר כפי אשר עלה עליו הגורל, ומתוכם גם נכבדים אנשי שם אשר להם בית והון; ובחג האסיף העבר בהתאסף יחד ראשי הפקידים היושבים בשפאללע ראו והתבוננו אל מצב אחדים מהעובדים כי יחיו במצור ומצוק, יען יש אשר פקודת משמרתו תכיל אך לנהלו בלחם לו ולמרבית ביתו, ומה יעשה עם עוד לו בת לתתה לאיש וגם קורות ביתו שחו מרוב ימים, ועוד מסבות שונות אשר יחד השתרגו עלו על צוארו, והגר״ז נ״י אם כי רוחו טובה ונדיבה לכל דורשי טובתו, ואף כי לשומרי תפקידתו, וידו פתוחה לגמול טוב לעובדו בתמים לעת מצוא במשען כסף נוסף על משכורתו במה נחשב הוא למלאות את מחסור העובד האובד בעניו אשר הציקהו הזמן מכל עבריו? אשר רבים המה כאלה בעת מצוק הלזו; ומה גם העובד אשר קרב קץ העסק אשר הפקד על ידו, או כי מלאו ימי העובד, ויאנס לעזוב עבודתו כי כשל כחו מזוקן; וזאת מנויה וגמורה מקדם קדמתה במצב העובדים, מהמפקד הראשי עד שומר הפתח, רובם איש לפי ערכו משכורתו יאבד ביום יולד בו, ואולי עוד טרם נוצר ימצא קבר וביום תכל עבודתו גם הלחם אזל מכליו ונכרת אוכל מפי עולליו. על זאת קמו ראשי הפקידים האלה, המתיקו סוד וישיתו עצה, וירימו נדבות מכל מספר העובדים איש לפי ערך משכורתו, אחת לאחת מצאו לחשבון שלש מאות כסף, והגר״ז ובניו היקרים הי""ו הוסיפו כמאתים רו״כ. הסך הזה: חמש מאות רו״כ, מסרו על יד איש אמונים לעשות פרי, וישימו לחוק שנה שנה להרים מכם ממשכורת כל עובד מחצה למאה. כן יסדו את האגודה על אדני כסף, ויחזקוה במסמרים בתקנות נאותות הכתובות בספר, לכלכל במשפט את משען הכסף לנפש תדרשנו, ומנהליה המה: הר״ל בלאומאן, הרש״ג קוואשיע, הר״א דיין הרמ״מ זאמאנסקי, על פיהם ישק כל מעשה החבורה, וזה השם אשר קורא לאגודתנו זאת: „מעיני הישועה״ ואתם קוראים נכבדים! תנו עדיכם לפעולה הרוממה הזאת, אם לא יאתה לעטרת צפירת תפארה ולהציבה במרומי כתה״ע לעיני השמש? תחזינה עיניכם את הבאר אשר חפרו נדיבים במשענותם להשקות מי ישע ממעיני הישועה לנפשות העיפות ממשא סבל העוני והלחץ; ברכת עובדים בני עוני עליהם תבא! ואלהי החסד יצו ברבתו להגר""ז נ״י בכל משלח ידיו עסקיו יפרו ויעצמו ויאושרו בארץ, ומברכתו יבורכו פקידיו וכל החוסים בצלו איש על עבודתו, ולא יהיה בהם אביון דורש משענה מאנוש. ר-טש ביאלאסטאק. אנחנו תלמידי הגימנאזיום, אחרי כי ראינו מה רע ומר גורל איזה מחברינו לעת תמוט ידם או בנפלם לערש דוי, באין משען ומשענה, חשנו לעזרת האומללים האלה ונקרא נדבות; ות״ל עמלנו לא עלה בתוהו, כי במשך מים מעטים קבצנו יותר מששים רו״כ, ובזה הננו משלמים תודה נגדה נא לכל בני עמנו לנדיבי עירנו האצילים, יהי כבודם ברוך וביחוד נגיש תודתנו מקרב לב עמוק להאדון הרוקח ה׳ ווילבושעוויץ, אשר בית נכאתו פתוחה לתלמידים עניים, אשר אי, ידם משגת לשלם בעד סמי רפואה, ולהאדון הדאקטאר אידעלסזאהן, אשר יבקר החולים האלה חנם אין כסף התלמידים המאספים"
021-HZF-1877-03-07-001-40065_toc_6,"מהרול-
רליל.
לו עלם והטבע"," מהרול- רליל. לו עלם והטבע המים ותנועותיהם (המשך מגליון 8) מודעת זאת לכל איש מתחקה על שרשי חקות הטבע וצבא חליפותיה, כי כל הגופים אשר ימצאו בתבל ארצה, וגם המים בכללם. כלם בעת אשר יחמו עד מעלה ידועה, איש לפי איכותו וטבעו, יתפשטו בכמותם ברב או מעט ועל ידי זה יאבדו מכמות משקלם. ונהפך הוא במצב הקור, כי אז ישובו כל חלקי הגוף ויתכווצו אחד באחד יגשו והיו לאחדים, ומשקלם יתרבה במדה ההיא, כאשר ישליך החורף קרחו על פני חוצות, עד מהרה יראה אלינו בחזון על קנה- המדה התלוי נגד החלון אחד כתלנו, כי הכסף החי אשר עד הנה גבה ונשא בתוך הקנה ישוב וירד הרבה מעלות אחורנית, יתכווץ ויצמצם את מקומו לאט לאט. ובמדה ההיא יתעבה ויכבד במשקלו. עד אשר בהגיעו אל המעלה 40 בקירוב, אז יגיע עד מרום קץ התעבותו צמצומו, ואז ישנה פניו ממצב הנוזלי אל מצב המוצקי כנודע. אולם אם בכלל ישתמרו חקות הטבע האלה בכל יצורי תבל, המים להם משפט אחד ומיוחד אשר כמו זר יחשב לעיני חוקר לכל תכלית בראשית ההשקפה, כי הנה גם המים כאשר רוח קר חלוף על פניהם יצמצמו א״ע ויתכווצו כמשפט לכל הגופים; אך ראה זה דבר חדש, כי הנה בהתקררם יתכווצו המים ויכבדו יותר ויותר, עד אשר ירדו אחורנית עד 4—3 במעלות רעאמיור; והנה כאשר תשוב הטעמפעראטורע לרדת עוד. במורד קנה הטערמאמעטער, תהי להפך, כי תחת אשר כל הגופים יוסיפו להתכווץ, הנה המים יתקררו ועוד ישובו ויתפשטו במדה ידועה, ועי""ז גם כובדם ילך הלוך וחסור עדי כי בהגיעם למעלת ""0 והיא הנקודה אשר אז יחליפו פניהם ויקפאו והיו לקרח מוצק, אז המה קלים יותר הרבה מאשר היו בעמדם במעלה 4 ,3 ממעלות החום! והנה כאשר חכמים גדולים חקרי לב אשר כוננו לחקר תהום יגידו והראו במופתים חזקים כראי מוצקים, כי במעמקי ים בכל ארצות תבל ובכל האקלימים עד עומק שלשת אלפים ושש מאות רגל ויותר תשתרר טעמפעראטורע אחת מן 3 עד 4 מעלות החום, אשר אז המים המה בתכלית התכווצותם כאשר מראשית כזאת אמרנו. ודעת לנבון נקל לפי זה, שכאשר יתקרר חלק אחד מימי כאשר נטף מים אחד יתקרר יתר מן המעלה הזאת אשר במקומות ממשלתו, ואז מפאת קלותו, כרגע יתנשא אל על וקל הוא על פני מים, את מקומו ינח לרסיס מים אחר יותר הם אשר בכובדו ידיחנו משאתו, ויירש מקומו. ואז רק אז כאשר יגיע הנטף הזה על פני המים, אך אז ישוב והיה לקרח מוצק. והנה מה עמקו מחשבות יוצר כל ומה רמו עצות תמים דעים בשומו למים חק הזה הפך מכל יצורי כפיו, נבין ונשכיל על נקלה אם אך נשית לב, כי לוא היה להמים החוק הכללי לקו ומשפט עולם למשקלת, לוא ברגע הקפאון היו בתכלית כובדם, כי עתה קפאו גם המים אשר בקרקע הים בתחתיתו, ויעמדו כמו גד וכחומת נחושת בצורה, כל מימי הים אשר בירכתי צפון, חורף אחד השליך עליהם קרחו הנורא ויקפאו מן המסד ועד הטפחות, עדי כי השמש גם ברוב שנים לא יכלה להמסם ולהשיבם אל מצבם הראשון ולפחת בהם רוח חיים, אז שאו ארצות צפון וחדרי תימן גם ארצות האזורים הממוצעים מאין יושב בהם, ואך על כר לא נרחב על אזור מוצק לא רחב יכול האדם למצוא משכן לו בימי צבאו; בעת אשר עתה על ידי נפלאות תמים דעים ומפעלותיו בכל יצוריו, עתה הנה קליפת הקרח אשר בטבע הוא על דגל המנהלים הגרועים (שלעכטער ווערמעלייטער) יתחשב, הנה הקליפה הזאת תסוכך באברתה על המים אשר מתחת לבלי ינוח עליהם שבט הקור ותחת פני תהום האלה אשר יתלכדו ישארו המים על מתכונתם ויתגלגלו תחת שואה כאשר צוה עליהם יוצר בראשית*) ובכן ממצב החום אשר להמים תצא לפעלה תנועה כפולה בארצות החמים מסביב להעקוואטאר. הנה המים החמים עד אשר ירדו אל מעלת 4 37 - הקלים יעלו אל על והמים היותר קרים ירדו למטה. מן 4 ""3 ולמטה בארצות הצירים, יתנשאו אל על המים הקרים והקלים, ולעומת זה המים החמים יותר והכבדים ירדו למטה, ובין כה וכה הנה כל הים הגדול עם מטות כנפיו על ארץ רבה בכל ירכתי תבל מן הקצה אל הקצה, ינוע ולא ינוח אף רגע ומימיו יעלו וירדו בחליפות וצבא. תחת קו-המשוה אשר השמש השולחת שם קויה למישרים, וחומה הבוער כתנור ינדפו בעשן ובאדים חומר מים רבים אשר יעלו אל במתי עב, שם אשר המון מים כבירים יעלה מעל פני הים ויעשה לו כנפים להמריא במרום ולעלות אל הערפל שם גם שם נודעה יד הטבע אשר תבקש תחבולות להגיע את הים בהמון גליו. את החסרון אשר יולד מן המים השבים לאדים, תמנה הטבע על ידי זרמי מים קרים השוטפים בעוצם כחם מן ארצות הצירים, וילפתו ארחות דרכם ויעבטו נתיבותיהם לפי הארצות אשר יעמדו להם למפגע על דרכם, ובזה יביאו תועלות רבות על ארץ רבה בין המעלה 80 ובין 100 מפאריז מזרחה שמש, שוטף בחזקה זרם מים קרים כצנת שלג מן הציר הדרומי, על חוף האללאנד החדשה יטה אורחותיו שמאלה, ומשם ירוץ ארחות דרכו דרך ים ההודי אל חוף אפריקא; מפה ילך שנית שמאלה יבוא אל מול המצר „חוף תקוה טובה״, ומשם אל ירכתי צפונה מזרחה; מחוף אנגאלען ירוץ דרך הים )Cap. האטלאנטי אל אמעריקא הדרומית, ושם יחלקנו הכיף ראקע  לשתי זרועות; הזרוע הצפוני יתנפל אל תוך זרוע הים המעקסיקאני, ועל יד פלארידא יופיע בגאון וגובה תחת השם „זרם הגאלף"" הנודע לשם. הוא יצרור בכנפיו את הרוח צח שפיים אשר בארץ דרום עד חוף אייראפא המערבי, יען כי הוא אשר קל הוא על פני מים, מפאת חומו אשר רכש לו, ירכב *) פשר דבר המחזה הזר הזה וביאורו מנקודה למודית, ימצא הקורא בספרי הפהיזיק. וירוץ על במתי ים על פני המים השוטפים מארץ גרענלאנד הקרים אשר על כן כבדים המה המים האלה בין המעלות 160-220 מפאריז קדמה, יפלג תעלה לשטפו, זרם שני ממים קרים ועצומים, אשר ירוצו מציר הדרומי תחת מעלה 50 ממעלות הרוחב, יפנה על ימין ויביא אל ארץ פערו היושבת בארץ עיפה אשר ציה גם חום יגזלו כל חלקה טובה ממנה, חום ואויר ממוצע אשר יוכלו שאת ומשם עוד יטה עקלקלותיו להביא ברכה אל האיים טימאר גם צעלעבעס, אל חוף ארץ הסינים ואל כל מקום אשר דברו מגיע. גם הזרם הזה שוטף מקצות הארץ ויעבט אורחותיו לפי אשר תתיצב היבשה נגדו כצר. הזרם הזה ישא על כנפיו ציים אדירים במרוצה כבירה יתר הרבה מרוחות אדירים וכבירי כח. כי לפי דברי יורדי הים באניות יוכל זרם הגאלף לישא על כנפיו את האניה עד כדי שלשים פרסאות ביום. — ומה נפלא הדבר, כי אם גם המים אשר על נקלה יתבוללו אלה באלה ולא יודע כי באו אל קרבם וזרים התערבו בהם, הנה שבולות המים הבאים מן הצירים לא יתבוללו במהרה עם המים השוקטים במכונם אשר אצלם, עדי כי החכם הומבאלד בחן בארצות טרוקסיללא וימצא, כי בעת אשר המים הנחים היה מדת אוירם 229 הנה המים הזורמים מחוץ פערו היו רק במעלה 8.5 והנוסע בסירת דוגה אשר ידע לפלס מעגל רגליו על גבול זרם הגאלף, יוכל לטבול את ידו האחת במים קרים והשניה במים חמים. (המשך יבא)"
021-HZF-1877-03-07-001-40065_toc_7,יאור-מצרים," יאור-מצרים (מכתב נוסע משנת 1875) (סוף מגליון 8). בין כה וכה באה עת הפתח התעלה בקאירא הישנה פן יהרסו המים הזדונים את נד-השכר (דאמם). הנצב במקום אשר התעלה מראשית תגבורת המים וישימו שמות נוראות. אין קצה לתכונה לכבוד החג! מימין התעלה נטעה הממשלה את אהלי אפדנה, ותשוה עליהם הוד והדר לפי טוב טעם ארצות הקדם, ובתוכם נקבצו ובאו נשים עדינות וגברים לבושי שרד, ומשמאלה הוכנה מערכת האורים (פייערווערקע), אשר בהם יכבדו את המועד הזה בשעה התשיעית הגביה עוף הראשון מבני-הרשף (רא- קעטען), וכפעם בפעם האיר פתאום אש אדום (בענגאלישעס פייער) ויפץ אור יקרות על פני כל הנאספים ועל בגדיהם החמודות בשלל צבעיהם, ואחרי רגעים אחדים חלף הלך לו כל עמת שבא ועקבותיו לא נודעו, והנשף שם משטרו בארץ כאשר בתחלה. על גד השכר לעבר היאור נאספה חברת מצרים וערבים, אשר נדברו איש אל רעהו וישמחו אלי גיל כדרכם. אחד מהם סבב במעגל ויחלק קאפע לכל הנאספים עליו, בעוד אשר אחרים התהוללו במחול ההוא, אשר מצא חן בעיני עם הארץ. המרקד יחזיק קנה ארוך על ראשו ועל כתפיו חליפות, ובעוד אשר ירים את רגלו האחת למעלה, יביט על כל סביביו בעינים מפיקות עונג ורצון, כמו יפעל גדולות ונצורות, וגם העומדים עליו יתמהו איש אל רעהו ויגיעו ראשם, וכולם יאמינו בלבב שלם, כי אך עבד אללאה יעצר כח לעשות כדבר הזה, אשר באמת אין לו שחר, על עבר הגד השני יחפרו אנשים את עפר השכר בקרדומות, ונערים קטנים בהמון ישאוהו בסלים ממנו והלאה. מודעת כי האמונה בגזרה-קדומה (פאטאליסמוס), הכתה שורש עמוק עמוק בלב המושלמנים, כאשר נטעה בתוכם מחמד נביאם. המה יגורו בהשקט ובטחה בעיר אשר פרצה בה מגפה ואין כל פחד לנגד עיניהם, אחרי כי אין לשנות את הנחרץ מלפנים. כן ראיתי גם עתה, אשר לא אך הגדולים, כי אם גם הנערים העוזרים על ידם, אשר גם הגדול מהם לא מלאו לו עוד תשע שנים, לא חרפו מעבודתם אף רגע, ולא שמו לב אל זרם הזיקות הבוערות אשר ירד עליהם על פני היאור תשוטנה אניות-שיט קטנות עם גדולות לאין ספורות, נושאות אנשים עליזי חלד בפנים צוהלים אשר ירננו ינגנו מטוב לב. על כלן יתנוססו דגלים משוחים בששר ועששיות לעומת התעלה עומדת אניה גדולה, משוחה בששר כעין ההשמל (גרעלל) עם דגלים ועששיות בשלל צבעים, ועל מכסה בית קטן מרובע וקירותיו רפודים מחוץ בידיעות אטון מצרים שני וירקרק (געלב) ובתחתיתו יציע (באלקאן) סביבו. האניה הזאת תקרא בפי העם אארוס-ענ-גיל (כלת-הגיל), ולפי המסורה נשאה עליה בימי קדם את הנערה המועדה להקבר חיים במי שר הצבא אמר אבן על-אסי. בער את המנהג האכזרי הזה מקרב ארץ מצרים, אשר נכבשה לפניו, כי לפי דעתו לא יעלה הקרבן ההוא לריח ניחוח לאל המושלמנים, ומהעת ההיא נטל על המצרים למשול ברוחם ולהסתפק באניה לבדה, אשר היא אך סמל הכלה, יעודת היאור הערבים יספרו, כי בשנת בוא הקץ לקרבן האדם, חדלו  מי היאור מעלות. ואף כי עברו שלשה ירחים מליל הנטף עמד היאור על עמדו, וכל העם האמין כי כלה ונחרצה באה על הארץ. אז הודיע אמר-אבן-על-אסי להכליף אמאר במעדינא כי השבית את קרבן האדם, וכי עתה נכונו ליושבי הארץ ימי חושך נסיך המאמינים הלל את שר צבאו כי השכיל לעשות, וישלח לו מכתב עם הפקודה: להשליכו ביאור, באגרת ההיא נכתבו הדברים האלה: „מני עבד-אללאה אמאר, נסיך המאמינים, אל הגיל, יאור מצרים! אם תגבורת המים תלויה ברצונך אתה, לא תעלה; אבל אם תעשה זאת בפקודת ה׳ אחד ואל שדי נבקש את ה׳ אחד ואל שדי כי ימריצך לעלות״. אמר-אבן-על- אסי עשה כאשר צוה, והנה בלילה אחד גברו מי היאור עד מרום קצם מועד הפתח התעלה עלה ביפיו גם על ליל התקדש הג; אולי מאשר אז שפכה השמש את קסם אורה על פני כל החזיון הנעים: הדגלים מרחפים לרוח צח שפים, העצים אשר על האי רהאדא נוצצים בירקרק חרוץ כאבני נופך (סמאראגד), והמון הנאספים לבושים רקמה בשלל צבעים. אם אמרתי אספרה כמו את כל הדברים הנחמדים אשר כללו את יפי החג הזה, הנה לוא אף לשוני עט סופר מהיר, גם אז אפס קצהו תראה וכולו לא תראה. כלי התותח הרעימו בקול גאונם, ואז נשלכו אל היאור ענפי התמרים השתולות על אדמת השכר לגאון ולתפארת, מי היאור לחכו בשצף קצף את הגד הגבוה אך רגל אחת על פני המים, כמו לא ידע עליהם המעשה לפרוץ נתיב לאפס כי עז בתוכו, כעשרים ערבים קרבו אל המלאכה לנתוש ולנתוץ את הגד חצים עמדו על היבשה וחצים קפצו במים, אחדים לבושים ואחדים ערומים כיום הולדם ודמיונם כתניני הים השואפים לטרף ויבקשו אוכל למו בקול שאון והמולה ערו מי היאור הירוקים (געלב) ועינם כעין השאקאלאד את הגד עד היסוד בו וישתרעו על פני כל התעלה. אז עלו השוחים מן המים ויפזזו ויכרכרו בכל עוז לפני אוהל הסולטאן מזאנזיבאר, ויתהוללו וישתגעו כפראי- אדם, למען הוציא מיד הסולטאן את נטילי הזהב, אשר השליכו להם המשנים בתוך התעלה והמה העלום ממעמקי מים אבל תוחלתם זאת תמס הלכה, כי כבר נחלק סך רב להמון העם למען יוכלו להטיב לבם ביין, כי זה שתי שנים חדלו מלזרוק את הכסף ההוא במים, אחרי אשר אנשים רבים אבדו את חייהם בענין רע הזה. כן תם החג הגדול הזה. הסולטאן מזאנזיבאר ושריו שבו אל העיר, אבל המון הערבים נשארו עוד במקום ההוא, אף לא אחד מהם ישוב לביתו אם לא רחץ את בשרו במי יאור הפלאות, או למצער שתה מהם. רבים ימלאו בהם את כליהם וישאום הביתה, כי ברכה בם. אחדים סחבו אתם גם את ענפי התמרים אשר היו על הנד. כזכרונות קודש (רע- ליקוויען) היאור יעלה מעלה מעלה עד בואו אל מרום קצו בימי 30- 20 סעפטעמבער אשר אז יכסה את כל המקומות הקרובים אליו ויראה כים גדול ורחב ידים. התעלות אשר פלגו לשטף, תביאנה את המים מהרה גם אל השדות הרחוקים, ולמקץ ארבעה עשר יום ילכו הלוך וחסור, אין נכונה בפי הסופרים, אשר למועד קץ תגבורת היאור תדמה כל הארץ לברכת מים, כי גם בבואו עד מרום קצו יסוכו בדלתים (דאממע) את מימיו, ואך לעתים רחוקות תחדלנה ארחות ונתיבות; אם לא כי ישתובבו המים להסיג גבול עולם ולפרוע פרעות בארץ, וע״ז יתפלל כל חסיד, לשטף מים רבים אליו לא יגיעו). המעתיק בנימין צבי שיינפינקל"
021-HZF-1877-03-07-001-40065_toc_8,רעל ומות," רעל ומות בארז בין עצי היער, כן הארזעניק בין הארסים. ומודעת הוא לכל כי הארזעניק הוא מלך הרעלים, ראש כל משלחת מלאכי מות, ישחית וימית באופן נורא; אך ע״פ רוב המקרים יראה, כי רק זאת לבד תגבול את הכרת אנשים רבים אודותו. אם נשאל את פי הרופאים על אודות הנחושת והבדיל. נשיג מענה מהם כי גם אלה האחרונים רעל המה, ושומר נפשו ירחק מהם, אך מה נחוש ומה יחרד לבנו מהם? הן זאת יודע כל איש, ויודע איך להזהר מהם; אך לעומת זה הארזעניק כדבר באופל יהלוך. חלקי הארזעניק במספר רב נחתים לפעמים על חפצים כאלה, אשר מרבית האנשים אשר לא באו בסוד הכעמיע, בהחינם להביא אותם אל ביתם, לא יכירום כי בנפשם הוא, ולמען האומללים האלה, אשר ברצון לבם יביאו את נפשם שי לבבור מות, נבארה נא את טבע הארזעניק תכונתו ופעולתו המון העם הסכין לקרוא בשם ארזעניק חומר אחד לבן, אשר אם יכתת עד דק ידמה לקמה, ובאמת איננו עצם האר- עניק, רק הרכבה כעמיית מארזעניק ויסוד החמצי, הארזעניק הפשוט יש לו צבע עשת-ברזל-אמוץ, בהשברו ינוצץ כמתכת, וגם בתוארו החיצוני כמתכת נדמה, על כן יקרא הארזעניק המתכותי, אם יניחוהו באויר החפשי תכהה מראיתו כרגע, בהובאו באש יבער באור גדול, ועלה שלהבתו בהוד צבע תכלת, ונודף ממנו קיטורים ואדים, אשר בהתקררם יתהפכו לחמר לבן, הנקרא חמוץ הארזעניק, והוא הארזעניק הלבן אשר הזכרנו. הארזעניק מפוזר ומפורד לרוב במקומות רבות על הארץ. יש אשר הוא נמצא בתמונות בדולחיות, אך מקרה כזה יקר מאד, ועל הרוב הנהו חתיכות קטנות כדמות כפתורים או גרעינין. חומר הארזעניק מהול בשעור גדול בתוך איזה מים מחצביים, מלבד זאת יחפרוהו מתוך מכרה פחמי האבן, מכרה הברזל, ויגלה בעליל מהנותר מן מי הים אשר כלו בקיטור ע""י האש. את הארזעניק המתכותי יש לאל ידנו להשיגו בתחבולה מלאכותית כפי המצאת החכם בראנט בשנת 1633. לפעמים נפגוש בטבע את הארזעניק הלבן מורכב עם )N. 41, 42 במאמרי „התקוה לשלום אמת"" (הצפירה שנה שלישית )* נפלו איזה שגיאות בדפוס וכן צ""ל, בנומר 41: „מקדמי"" ארץ, כי בבוא „קצה״, „תיחלנה"" לפתרונה „הביאוהו"" שלם, לכבוש את חפי הים או להגן עליהם, „יוכלו"" להטותו; בנומר 42: „תתנהגנה"" בכבדות, „תקוני״ כלי הנשק „יפלו״. „מלבישי האניות בשריונים"" גם המה לא „טמנו ידם״ בצלחת. יסודות אחרים, אשר בהפרידנו אותם ממנו יותר הוא לבדו אך כפי הרגיל יקבצוהו באמצעי מלאכותי מן הארזעניק המתכותי איזה הדרך ישיא קרץ ומות על אוכליו? עוד לא נחקר על נכונה. — ויותר שהוא ממית ומכלה אם יבלעוהו אל תוך הבטן פנימה, עוד הוא רעל משחית בהזות אותו גם אל פי פצע נפתחה; פעולתו במהרה יותר אם הקיבה ריקה, וארסו חזק ככה, עד כי  לאטה רוסי יעצר און לפעול פעולה מזקת על הגוף עד מאד. מן  לאטה יגוע גבר וימות בזמן קצר, על יתר בעלי החיים לא יקשה את ידו ככה בידים חרוצות, למש הכבש תוכל לאכול ממנו 4 זאלאטניק במשקל הנהוג ברוסיא  לאטה מבלי אשר יאונה לה כל נזק. השיעורים האלה אשר הגדנו מסבבים את המות רק אל האיש אשר לא הסכין אליו, לא כן האיש אשר נסה לטעום מן ארזעניק מעט מעט, בהחלו בראשונה מן שיעור מצער היותר קטן, ובכל פעם ופעם יוסיף יותר וילך ממדרגה למדרגה. האיש הזה יעשה חוזה עם מות לבל יגיע אליו גם בבלעז באחרונה  לאטה כאחת ולא יסבול כל נזק, ולא עוד כי גם גופו ישמן ויעבה ויהיה בריא אולם, וכוחותיו יתעוררו ויתעודדו, וביחוד רבה פעולתו לטוב על כלי הנשימה להפליא, כי יחליפו כה לנשום בנקלה, וישיב את הגוף אשר אפסו כחותיו ממנו לאיתנו. הסגולה הזאת נודעת היטב ליושבי טיראל, אשר בללו ארזעניק בכל מטעמיהם ומאכליהם, ויעניקו ממנו גם לבהמות המשא, יען כי ארצם ארץ הרים ועמקים היא, והשוכנים בה ייעפו וייגעו בלכתם תמיד במהמורות ובגיאיות, וינגפו תמיד במחלת קוצר הנשימה, וכיד הארזעניק הטובה עליהם מאשר התרגלו בו, יחליפו כח לשאת עמל ותלאה גם האנשים הצעירים יבלעו אותו בחשק לב, באותם להיות טובי מראה, כי הוא ישפוך חן והדר על פני אוכליו. ומה מאד יפלא בעינינו לראות כי אלה אשר התרגלו בו אם )Ver- פתאום יחדלו מהתכלכל בו, יתראו במו אותות תרעלה ולרגליה לא יאחרו פעמי המות לבוא, ואז רק בזאת יציל נפשו מרדת שחת, בשובו מחדש לאכול ארזעניק כבתחלה. הנסיון הורה כי אוכלי ארזעניק היו עד ששים שנים. חומרים חדשים מוצקים גם נוזלים. מהרכבת ארזעניק עם יסוד המימי, יולד ארזעניק המימי — אחד הארסים היותר חזקים; הוא ימית כרגע את האיש אשר יהין לשאוף אותו אל אפיו, ואם יובא בתוך 40 ממעלות הקור יתהפך לנוזלי. גם ריח שום נודף ממנו להשיגו נקל מאד. המוכנה הדרושה לזה מתוקנת כן: נקח נא בקבוק ונשים בו מעט צינק, ונשפוך שמה מעט מי ותפרץ לצאת דרך הקנה היוצא מפי הבקבוק ונמשך הלאה במצב אופקי, ואם נצית אש בקצה הקנה יבער יסוד המימי באש כהה לבן; עתה אם נוסיף בתוך הבקבוק דרך המשפך מעט ארזעניק, יתהוה שם ארזעניק המימי, אשר בזאת תוכר מציאותו, כי להב הלבן מיסוד המימי הפשוט אשר היה מקודם, יעלה ויתארך, יגה בצבע תכלת ויפיץ אור גדול. זולת זאת אם נגיש אל האש קערת פארצעלאן, יעלה עליה כתם זורח כראי מלוטש ממראה עשת אמוצי הכולל בקרבו גלד ארזעניק מתכותי, ככתם הזה יתהוה בתוך הקנה מבית, אם נחממהו באש מחוצה לו, סיבת הענין כן הוא: כי מן החום יתפרד הארזעניק המימי ליסודותיו, יסוד המימי יצא החוץ, והארזעניק יותר בתמונת כתם על דופני הקנה המוכנה הזאת תועלתה רבה בבתי המשפט, לבחון על ידה את גוית המת אם הומת ע״י סף רעל בעתות החשד רעאלגאר וצבעו אדמדם, ואויריפיגמענט — צהוב, וכיום יכינו מהם בבתי חרושת המעשה, צבעים אדמדמים וצהובים אשר הוד והדר תלין עליהם, ועוד צבעים אחרים מפוארים ושונים במראיתם לפי היסודות אשר הורכבו עמהם. הצבע הנפלא בהודו, הנקרא „שוויינפרורטער גרין"" הנהו הרכבה כעמיית מן חמוץ הארזעניק וחמוץ הנחושת החמצי, ומאשר כי רוח חן והדר שפוכה על הצבע הזה וטוב מאד בסגולתו, יצבעו בו בבתי חרושת המעשה את כל הסחורות היקרות, וביותר את הגליונות אשר יטיחו אל קירות הבית. לזאת הנה האיש החפץ חיים, בקנותו גליונות כאלה לפאר את ביתו, ייטיב לעשות בנסותו, אם לא נמשחו בצבע סורכב מארזעניק. בחינות נכונות ומדויקות נודעות לזה מכבר; כי אם נקח פיסת נייר עם צבע כזה ונשרפהו יריח ריח שום, ואם נטבלהו בתוך מי סאלאמיאק (שפירט פאן סאלאמיאק) ינצל מעליו צבעיו כרגע וילבין כליל, ולהפך מי הסאלאמיאק יהפכו לצבע תכלת הלא נקל להבין כי האר- ועניק המשוח על כל חפץ בדמות צבע, יקח את נפש בעליו אשר יתלונן בצל קורתו, ולאות ולמופת על דברינו נספרה נא מקרים אחדים אשר כתב אותם לזכרון על ספר, הרופא ה׳ זא- גענשטיין. (סוף יבוא)"
021-HZF-1877-03-07-001-40065_toc_9,חדשות שונות," חדשות שונות כהונת הוויזיר הגדול בתוגרמא היא כהונה היותר גבוהה ונכבדה בממשלת טירקייא, הוויזיר הוא כמעט משנה למלך הסולטאן, כי על פיו ישק כל עם הטורקים, בידו חותם המלוכה, וכל פקודותיו הם חוקים נקראים בשם „פירמאן״ היכל מושבו נקרא „השער הגבוה"" (דיא האהע פפארטע). לפי דברי הסופר קורות דברי הימים לתוגרמא „האממער״. משלו בכהונה הזאת, מאז כבשו התוגרמים בראשונה את סטאמבול עד השלום האחרון שנחלו להם לאחוזה, והוא משנת 1453 עד 1773, לפחות עד כדי 269 וויזירים גדולים! ולא אחד בהם היה אשר נתפטר מפקודת משמרתו בשלום בלי פגע. כדי כ״ד מהם נענשו בעונשים חמורים, אחד מהם הומת באסיפת הדי- וואן, רבים שתו כוס התרעלה, ומהם נדונו במיתת חנק, או נפלו בידי חרב ההמון בחוצות סטאמבול, ואך זה הפעם הראשון בימינו אשר הוויזיר הגדול מיטהאד פאשא, הוא שמה בחייו, בערך כל הוויזירים הגדולים אשר היו לפניו, ועודנו הולך ומטייל על שפת הים אצל העיר הנאוה נעאפעל מחלת הפאקען תתרפא ע""י הרחקת אור השמש מן החולה, ורבים המה אשר נסו הדבר אחרי כן בנסיונות שונים; ואולם זה מקרוב הוציא לאור רופא אחד צרפתי את הנסיונות והבחינות הרבות אשר עשה בענין הזה, ומצא לאמת קיים ומוחלט, כי מחלות המאזערן, שקארלאטינא, והפאקען, מתרפאות באופן נקל ובטוח ובזמן היותר קצר, אם ישכיבו את החולה בחדר סגור וחשוך מכל אור היום, רק ישגיחו להחליף פעם בפעם את אויר החדר באויר זך ונקי מחוץ. משמשי החולה יוכלו להשתמש באור הגד, ובאופן כזה לא ירגיש החולה כאב חזק ולא חיכון ודקירות כדרך מחלת הפאקען. האבעבועות לא יתמסמסו ויזובו ולא יוציאו ריח רע, רק יתייבשו כמו שהם, אבל בתנאי שלא יבוא אור היום בחדר ההוא כל ימי חליו אפילו רגע אחד הנסיונות האלה עשה החכם הנ״ל בכמה חולים בשנת 1871, בעת אשר מחלת הפאקען היתה מהלכת ושוררת בארץ צרפת, וכולם נרפאו ע״י התחבולה הזאת, ורק ילד אחד מת מחליו, יען עברו על פקודת הרופא הנ""ל להוציאו לאור היום ביום החמישי לחליו כאשר החל להתרפא. באסיפת חכמי האקאדעמיא בפאריז, הציע חכם רופא אחד  את כל אשר ראה ומצא ע״י בחינותיו ונסיונותיו  במחלת השינה (שלאף זוכט). נערה אחת בת י״ח שנים נפלה בשינה ארוכה משך ארבעים יום בלי הפסק, ושלש שנים אחרי כן בהיותה נשואה לאיש, קרה לה פעם שנית מקרה כזה ונתעלפה בשינה חמשים יום, ושוב ד׳ שנים אח״ז קרה לה פעם שלישית, ואז נמשך ימי שנתה שנה תמימה! כל ימי שכבה בתרדמה כזאת, היתה בלי שום תנועה והרגשה, עורקיה שכבו דמו, וכל תחבולות הרופא להעירה ולהקיצה היו ללא הועיל אבריה היה קשים מבלי להגיע אותם, הדופק היה חלש למאד כמעט בלתי נרגש; ובכדי להחזיק את כח החיים בקרבה, הוכרח הרופא להוציא שן תותבת מפיה בכדי לפתוח לו פתח קטן להכניס דרך שם לפעמים איזה כפות חלב לפיה, כי זולת זה לא היה באפשרי לפתוח סגור פיה, וכאשר עברו ימי השינה, החלה לאט לאט להקיץ וכל חושיה והרגשותיה חזרו לה זאח״ז כמקדם בשלימות בריאות גופה. מכלל הבחינות האלה מצא הרופא הנ״ל, כי מחלת השינה היא רפואת תעלה למחלה אחרת הקודמת לה בגוף החולה, כי האשה הנ״ל סבלה בפעם הראשונה בבלבול המוח (דיליריום), ובפעם האחרונה היתה חולה בתבערת האסטומכא, ובשתיהן נתרפאה ע״י השינה הארוכה המכ״ע .Frni. Ztg יספר מן דבר משפט אחד אשר יצא שלו. ייא  מן השופטים זה מקרוב, איש אחד אשר עמד בדין לפני השופטים ולא היה יכול לברר טענותיו ולהצדיקם רק ע״פ עדות אשתו, ובעבור שלפי משפטי המדינה אין האשה מעידה לבעלה, מה עשה עמד וגרשה, והביאה לפני השופטים להעיר עליו. השופטים לא יכלו לפסול עדותה, כי דין כזה בלתי נמצא בספר החוקים שאין האשה יכולה להעיד לאיש שהיה בעלה, ואחרי שנתקיימה עדותה ויצא זכאי בדינו, חזר ונשאה. אחד מבעלי האכסנאים הגדולים אשר בנויארק, המציא לו תחבולה חדשה להכניס אצלו אורחים רבים באכסניא, באופן כזה: בכל יום בבוקר יביא המשרתי לחדר כל אורח הגר שם רשימת החשבון המגיע ממנו בעד יום העבר, ויניח לפניו תיבה סגורה אשר בה נמצאו נומערין מכל האורחים הנמצאים שמה, וכל אורח המוציא מן התיבה פתקא מן נומער היותר גדול, הוא פטור מן תשלומי ההוצאות של כל היום ההוא עד למחרתו ובדבר הזה משך אליו אורחים הרבה להתאכסן אצלו באכסניא ז"
021-HZF-1877-03-07-001-40065_toc_10,,"  הודעות יצא לאור בשפת רוססיא ברורה וקלה ספר תולדות ישראל מבריאת התבל, עד הריסת ביתר מהדורא שניה עם תקונים והוספות רבות. מחירו עם פארטע 50 ק' להקונים הרבה ינתן ראבאט לפי מספר העקז'. אדרעס המחבר: СМотрителю казен. евр. учил. Х. Моргольецу въ М. Коренъ Вли. губ."
021-HZF-1877-03-07-001-40065_toc_11,," יצא לאור ס׳ במצלותים  ספורי ידיעות טבע הים ונפלאותיו במצולה. מעולפות בספור נחמד אף נעים מנסיעה סביב כדור הארץ בלב ימים גדולים וקטנים תחת מכסה המים וקרח נורא. יסודתם בשפת צרפת, ונעתקו חפשי לשפת עבר צחה וקלה לתועלת צעירי עמנו שוחרי השכלה, ע״י ישראל זאב בן נפתלי שפערלינג . ונמצא למכירה אצל המחבר ע״פ האדרעססע И. Цпершнигъ въ г. Августовъ Cвалкс. губ. ובבית מסחר הספרים של אלעזר יצחק שפירא מחירו ליחידים עם דמי הפארט 50 קאפייקען ולמו״ס בהנחת ראבאטט"
021-HZF-1877-03-07-001-40065_toc_12,," ספר החוקים והמשפטים, יכלכל בתוכו החוקים והמשפטים השוררים בכל ארץ רוסלאנד על פי בתי משפט השלום (מיראָוואי סוד) וגם החוקים החדשים אשר לפ פקודת הממשלה מיום 19 פעברואר 1875 החלה גם ארץ פאלען להתנהג על פיהם מאת דוד פרידמאן מחירו 25 קאפ׳."
021-HZF-1877-03-07-001-40065_toc_13,," אללגעמיינע נערווען-קראנקהייטען, גערוועזע געזיכטס שמערצען, גערוועזען שלוקקען, מאגענקראמפף, לעהמונגען, אללגעמיינע היסטערישע ליידען דער פרויען, אונד געשלעכטליכע שוועכען דער מעננער, בעהאנדעלט שפעציעלל Doctor der Medicin „Heinrich Musbaum Warschau, Senatoren Strasse № 20."
021-HZF-1877-03-07-001-40065_toc_14,," שאלות ותשובות אל החתומים בעיר... חדלנו זה שבועיים לשלוח לכם הצפירה, מטעם ידוע להסוכן שם. אל יצ׳ שיק בוויט׳ קבלנו, אל ליפא הירשמאן בקאנס׳ מגיע עוד א׳ רו״כ. אל אייז׳ אייב׳ שם כן הוא החשבון עד סוף השנה, אל שלאס׳ בער׳ בפ״ב עד כה לא שלח לנו, אל פיי׳ וועט״ש מאמרים כאלה יגיעו אלינו יום יום ולא נוכל להדפיסם כולם, אל משה מי' סג""ל בק' בעוד אשר לא בא הרשיון מהממשלה ע""ז אין להדפים Редакторъ-Паздатель З. Сонинскiн."
021-HZF-1877-03-07-001-40065_toc_15,," מודעה כל המוכים במחלות אשר מוצאן מימי הילדות, כמו חסרון כה המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו וכלשונו (ר״ל בלשון עבר אשכנז או צרפת) אדרעססע: H. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-03-07-001-40065_toc_16,," אל אחב״י יושבי רוסיא ופולין סורו נא לבית אכסניא של האטעל ווארשויא קלאסטער שטראסע 50/51 אשר הכינותי פה בערלין להפיק רצו כל אורח הבא בצל קורתי, הן בחדרים מפוארים והן במאכלים ערבים לחיך טועמס וכשרים כד״ת. שבתי מאיר בר״ז ליפשיץ. Hötel Warschau von S. M. Lipschitz Kosterstrasse 50- 51."
021-HZF-1877-03-07-001-40065_toc_17,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. З. Сошинскiй г. Варшава א Мурановская № 24.
