article_id,headline,text
021-HZF-1883-07-31-001-10215_toc_1,," KKK ברוסיא ופולין. ל פעולת במוקדם לשנה 5 רו״כ. לתני שנה, 2.75 רו״כ. אל לרבע שנה. 1.50 רו""כ.  ל ביתר הארצות 20 פראנק באמעריקא 5 דאללאר. א SA"
021-HZF-1883-07-31-001-10215_toc_2,, K מחירו באשכנז: 14 רייכם מארק לשנה. בעסטרייך 8 פל׳ לשנה. אל וכן לרבע שנה. שכר מודעות: ם כל מורה קרה 5 קאפ׳. ל ומשורה רחבה 10 קאפ׳. אל E
021-HZF-1883-07-31-001-10215_toc_3,"מכתב עתי משמיע הדשות יוצא לאור אתת בשמע,..."," Co 20 פ . רשות מכתב עתי משע יוצא לאור אחת בשבוע, מאת חיים זעליג סלאנימסקי."
021-HZF-1883-07-31-001-10215_toc_4,תוכן חעניגים דברי הימים.םשסט עלילת הרם ב...," תוכן הענינים דברי הימים. משפט עלילת הדם באונגארן. קיעוו. ביאליסטאק. לעטיטשעוו, פינסק. סטעפעניץ. דובנא. פראגא. ווארשא, הצופה לבית ישראל. חדשות שונות. הודעות. שאלות ותשובות."
021-HZF-1883-07-31-001-10215_toc_5,דברי הימים," דברי הימים שני איתני אייראפא, הקיסר ווילהעלם והקיסר פראנץ יוסף, נכונים בימים האלה לראות איש פני אחיו במקום הרחצה אישר הפגישה הזאת היא הראשונה בין שני הקסרים אדירי אייראפא ואז באו במכרת הברית המשולשת, שתי ממשלותיהן וממשלת איטאליא, היא הברית אשר הורה והנה ביסמארק בלבו זה עדן ועדנים ולא ראה עת מצוא להוציאה לפעולות עד שכוון את השעה בשנה הזאת. גלוי וידוע לפני כל יודעי העתים, כי בהיות שני הקסרים, האשכנזי והעסטרייכי, באמנה יחד בפעם שלפני זה, אז עלתה במחשבה תחלה לפניהם הברית הזאת, עתה הנה הברית כבר יצאה מעולם הדמיון לעולם המעשה, והם חפצים אפוא להביט לאחור על המעשה אשר נעשה, ולהתבונן קדימה אל המעשה אשר עוד לפניהם לעשות למען השוות את כפות המאזנים בכל עניני הפאליטיק באייראפא, להיות המשטר על מכונו, על פי השמעות אזנים יבואו גם ביסמארק וקאלנאקי לסוד הקסרים, לעדור שם יחד במערכת עניני המדינות, כל השמועות האלה היו כטל ללבות אוהבי השלום באייראפא, ורוח גיל הלפה גם על בתי הבערזע באייראפא ומחיר השטרות עלה עשר מעלות עד ארגיעה, כי גם העב הקטנה ככף איש אשר עלתה על שמי הענינים המדיניים מקצות אנגליא וצרפת חלפה כמעט כולה ויהי אור בהיר, מאז בא השר וואדינגטאן על כנו ללאנדאן בתור ציר צרפת, וישם כל מעינו בדבר להשיב את השלום בין צרפת ובין אנגליא לאיתנו. הלא כן יאמר מכ״ע „זורנאל דע דעבא"" המדבר בשם ממשלת צרפת, לאמר: אך בכסוך אחד נמצא בינינו ובין אנגליא, אמנם הוא עומד ברומו של עולם ונוקב ויורד עד התהום, לכן שוש נשיש על שעלתה בידינו לשלוח את השר וואדינגטאן לאנדאנה; הוא כבר הוכיח בעליל כי ידיו רב לו להסיר את הסכסוכים המתנגשים בין שני העמים העצומים, וללמדם ולהשכילם לדעת כי לא טוב היותם אחוזים בסבך חלוקי דעות, ולטובתם עליהם לעוז במעוז השלום והאחדות, ואולי יצליח וואדינגטאן גם הפעם לבצע את הדבר הגדול הזה, לחזק ולסעד את השלום, והיה כאשר תצלח זאת בידינו כפי אשר נקוה, אז יכול נוכל לנהל באין מחריד את הענינים המדיניים אשר לפנינו לענות בהם במדינות הים, וראתה אייראפא כולה, כי אין חפץ לה בענינים אחרים בפנות עולם המדיני, ודי לנו בזה להניח את רוחנו״. הדברים האלה ברור ימללו כי הדרך אשר בחרו בה שרי הממשלה הנוכחית בצרפת, היא, להחזיק במעוז השלום באייראפא ולבלי לבקש חדשות ונצורות פה, אך להרחיק את הענינים המדיניים ולכנסם ולצמצמם רק במדינות הים. הידיעות הבאות מטאנקין, טובות הנה. כאשר באו הגדודים הראשונים מן צבא השלוחים לטאנקין ויסתפחו אל החיל החונים שם, נסו גדודי מספר לצאת לתו את המקום מן המחנה והלאה ולא פגעו בהם העגמים בדרך וכפי הנראה, סרו צבאות הענמים ובני השבטים שפרעו פרעות על הנהר האדום, הנודעים בשם „הדגלים השחורים״, סרו מן העבר השמאלי לגדות הנהר וירחיקו משם נדוד, ועל הנהר כולו לארכו ולרחבו שוררת מנוחה, פסו השודדים תמו אנשי מרד ואניות סוחר יכולות לעבור דרכן בשלום עד מחוז חפצן, עד גבול כינא, מקום שמה פני סוחרי צרפת מועדות. בין כה קול הקריה „הוע"" בירת מלך ענמים, הומה ממחתה ובלהות, כי פחד הצרפתים נפל על בני ענמים, והם מתאזרים בשארית אונים לחזק את המצודות ולמלא עירם אנשי צבא ולסגור את דרך הנהר, אך כפי הנשמע, אנשי הצבא והמצודות וכלי התותח. מצבם בתכלית השפלות, ומן הנמנע הוא שיעמדו בפני צבאות הצרפתים הן אמנם השאלה, אם תצא כינא מגדרה או לא לא נפתרה עדנה, וקיסר ענמים עודנו בוטח בבן השמים מושל בינא. אולם בהיות שלום בין צרפת ובין אנגליא, לא תירא צרפת ולא תחת מפני שני זנבות האודים העשנים האלה, ולא תסור מדרכה, עד אם תבוא אל המנוחה והנחלה אשר תאבה נפשה לגדות „הנהר האדום״. גם ממאדאגאסקאר, תבואנה חדשות לבקרים שמועות נעימות להצרפתים, ובין יודעי דבר מדינה כבר נחשב לדבר ברור, שמאדאגאסקאר ועגמים יסבו לצרפת. — מן שאר מקרי עולם המדיני בשבוע העבר, גדולים חקרי לב למאמר מכ״ע „טהיימס"" אשר קם נגד ממשלת אשכנז ויחפא עליה עון על אשר תתנה אהבים עם ממשלת תוגרמא, להקימה לצוררת נגד בעלי בריתה מאז, ולברוא אותה בריאה חדשה בתקונים וסדרים אשר לא שערום התוגרים מעולם, כן בענינו הצבא וכן גם בשאר ענפי המשרה והשלטון וכ לת המדינה במדינותיה באייראפא ובארץ ישראל ובארם באזיא, הכל לרוח ביסמארק ופקידיו, כל זאת כלכל לא יוכל מכ״ע „טהיימס"" ויקרא חמס על מעשי סתרים אלה, ובסוף דבריו יאמר כי לפי דעתו ערומים התוגרים ולא באמת ובתמים יבקשו מעוז מאת האשכנזים, ורק אחיזת עינים וגניבת דעת היא, ולשוא ינאמו נאום להשלות את האשכנזים בברית שלום, וממול ערפם יתנו אהבים עם רוסיא, יוצים התוגרים לדמות את ביסמארק, אבל מי יודע אם יצלח חפצם בידם, כאלה וכאלה כתב מכ״ע „טהיימס"", ורבים יהגו ישיחו בו, באשר לא בין יושבי קרנות נחשב מכ״ע זה, ולא כרוב מכ״ע הוא עוסק בהעלות פילים בקופות של מחטים, ואם שנן את לשונו וידרוך קסתו פתאום נגד אשכנז, הן לא דבר ריק הוא, ואמנם חקרו צופי עניני המדינות אף מצאו כי היה יסוד ופנה למאמר הטהיימס, וזה הדבר: בפקודת ביסמארק אזנו וחקרו שרי צבא אשכנז שיטה חדשה לתקן את סדרי צבא תוגרמא, וזה כביר נגמרה ונשלמה המלאכה. אך הסולטאן פסח על שתי השעפים ולא מצא את לבו לקיימה, עתה הצליח מעשה ביסמארק, והסולטאן קיים וקבל על עצמו ללמד את האשכנזים אלופים לראשו בכל עניני הצבא ומוצאם ומובאם, הדבר הזה הכעיס תמרורים את נכבדי אנגליא משפיעי מכ״ע הטהיימס, והוא הוליד את המאמר הנ״ל. אך במאמרים לא תוסר תוגרמא את הנעשה אין להשיב, ואחרי אשר נפתה הסולטאן לקיים ולקבל ע״ע את עול האשכנזים בעניני צבאותיו, הלא תרום ותחזק שם יד ביסמארק, כי איה אפוא מקום נאמן לתקוע בו יתד אשר לא ימוש ולא יצא משם. כמקצוע עניני הצבא, חביון העז והמשרה שלה ספון: אשר בו חלקת המו התעלה השניה אשר היה בלב האנגלים לחפור על יד תעלת הזועץ במצרים, נתמלאה לע״ע מחוליתה. בשבוע העבר הודענו לקוראינו, כי כבר מנויה וגמורה בלב ממשלת אנגליא לחפור תעלה חדשה, וגם ה׳ לעססעפם חופר התעלה הראשונה נעתר לתת רשות, ורק בעיני ממשלת צרפת רע המעשה; והנה במשך הימים האחרונים נשתנו דעות ממשלת אנגליא מן הקצה אל הקצה, וגלאדסטאן הודיע בבית הפארלאמענט, כי לע״ע ההצעה ע״ד תעלה חדשה תנוח בקרן זוית. הצרפתים ששים ושמחים על השינוי הזה, ולדעת יודעי העתים נהיה השינוי הנמרץ על פי השתדלות ממשלת צרפת שהשתדלה להשיב את אנגליא מחפצה. זה הוא המפעל הראשון אשר הצליח ביד השר וואדינגטאן. (חדשות בקרב הארץ), כאבני נזר יתנוססו טהורי לב בין גדולי הרוסים בדור עקש ופתלתול כזה. הכהן הגדול לכנסת היונים, פלטון הקיובי, אשר פעלו והדרו נראה על פני כל בעלי ברית הפראוואסלאוויא בגלילות המערב. הוא היה בימים האלה בעיר באגוסלאוו בקרבת קיוב, וישא שם מדברותיו בבית התפלה להנוצרים על רשעת השנאה אשר בין בני הלאומים השונים, ויהיו דבריו כרשפי קשת ואמרותיו להבות אש נגד תועי לבב מחרחרי ריב. צירי היהודים היושבים שם קדמו פניו בלחם מלח, והוא השיב להם תשואות חן ויתן בלבם תקוה לימים טובים  מאלה בעיר ניקאליוב היתה פקודת ממשלת המקום אל היהודים. לקיים ולקבל עליהם להוציא לדרור את הנוצרים, אנשים ונשים, המשרתים בבתיהם, (וואסחאר גליון 27), ועל הפקודה הזאר העיר בצדק מכ״ע יוזני קראיי, כי היא תעשה רעה רבה לעניי הנוצרים יותר מאשר תעשה ליהודים. בימים האלה היתה ישיבה בהועד של קופת הצדקה העומדת וקיימת בפעטערסבורג למשען אחב״י עובדי אדמה ובעלי מלאכות ברוסיא, על פי הדין והחשבון שנדפס במכ״ע העברי הרוסי נראה, כי סך משען הכסף שחלקה החברה מזמן ישיבתה הקודמת עד היום עולה לערך 1180 רו״כ. רוב הנדבות נתנו לבעלי מלאכות היוצאים מן התחום לקבוע את מושבם ברוסיא הפנימית. מכ״ע הרוסי סאוורעמעניא איזוויעסטריא, שאיננו מגדולי אוהבי ישראל. מדבר ברוח משפט ואמת על אדות משפט עלילת הדם ובא לכלל החלטה זאת: אף כי המאדזיארים מתנאים בחופשם ובהשכלתם וחושבים את רוסיא לארץ מאפליה ואת הרוסים להמון בדברים, אולם עינינו הרואות עתה, כי בארצנו רוסיא לא יתכן שיהיה אף חלק מקצת מן המקצת מן התועבות הנוראות, סלף משפט בפומבי, עינוים וחמס ושערוריה, ככל אשר אנחנו רואים היום באונגארן. מכ״ע „העברי הרוסי"" (No. 26) הביא ספור מעשה ביהוד אחד יושב כפר ידוע, היושב ועוסק שם זה ימים רבים במסחר באין מפריע, אולם „החוקים שהזמן גרמא"" הפריעו את מנוחתו הפקידים הוציאו משפט חרוץ לגרש את היהודי ואת ביתו מ הכפר, ולא נודע איך ועל ידי מי נתגלגל הדבר, שהוצע המשפט החרוץ לפני האכרים, והאכרים אהבו את היהודי מפני יושר דרכו וכשרון מעשיו ולא אבו לחתום על המשפט, ועוד יתרה עשו והגישו מחאה נגד זה — עי״ז נולדה עלילה חדשה נגד היהודי ואומרים אמור: „לא דבר ריק הוא אשר האכרים מגינים עליו, אין זאת כי אם ידו עמם בקושרים״ ומפני הטעם הזה הוציאוהו מן הכפר (חדשות בחו״ל), זה לעומת זה עשה הזמן בארץ אונגארן, בעוד אשר השנאה חוצבת להבות אש. במקום אחר הסבלנות שלטת, בעיר גאלץ, היא העיר הראשית של מחוז זעמפלאן נבחר היהודי פאליצער לראש העיר מפרעשבורג מודיע בערלינער טאגעבלאט ע״ד איזה מקרים קטנים, שפגעו נערים שובבים ביהודים ויכום מכה רבה. בבית אופה אחד קראו המשרתים בערמה לאיש יהודי זקן לבוא שמה. ויהי כאשר בא ייסגרו את הדלת ויפילוהו ארצה ואחד מהם לקח מאכלת לשחוט את היהודי, והזקן צעק בכל כחו, ויבואו אנשי הבית ויצילוהו. על רענאן בעבור דרשתו האחרונה שדרש לטובת היהודים ולכבוד דת ישראל. התנפל מכ״ע „גאזעטט דע פראנס"" בחרפות וגדופים, ויעולל על החכם הנערץ עלילה, שלקח כסף מאת ראטהשילד במחיר זה נתן כבוד וגודל לישראל — גדופים כאלה נראו באו תה עה גם על עמודי נאוואיע וורעמיא ברוסיא. — מכ״ע המדבר בשם ממשלת יון Mossager dAthenes כתב בימים האלה מאמר נמרץ ויקר הערך נגד צוררי היהודים, ומרומם שבח היהודים היושבים בארץ יון ונהנים שם מזיו החפש. בימים האחרונים הוציאה ממשלת יון פקודה חדשה, ליסד בתי למוד דת ישראל בהוצאות הממשלה בכל עיר ועיר מקום שם מספר היהודים עולה עד לאלף נפשות. — מנויארק מודיעים למכ״ע רזויז קראניקל, כי ארבע בתי אבות מיהודי פולין שבאו זה מקרוב לנויארק בנדבת „החברה למשען הפליטים"" אשר בלאנדאן הושבו אחור בפקודת ממשלת אמעריקא מפאת אשר לא היה להם מודע ומשען ומשענה, והחברה אשר בנויארק לא רצתה לקבלם מאפס כסף למשען הפליטים החדשים ."
021-HZF-1883-07-31-001-10215_toc_6,משפט עלילת הדם באונגארן," משפט עלילת הדם באונגארן (המשך מגליון 27) השבט אשר הניף הצורר אנאדי באפו כי עז על דורש המשפט ה׳ סייפערט, הטיל סער גדול בארץ אונגארן. שר הפנים טיססא וראש המשפט (אבערשטאאטסאנוואלט) קאזמא חרגו ממסגרותיהם, ופקודות שונות יצאו דחופות אל פקידי נירעדיאאז ואל פקידי הסביבות, לנצור ולשמור מכל משמר את השלום והמנוחה ולמנוע פרעות ופרצות, רוכסי רשע וקשר פוחזים, והיה רק זועה הבין שמועה מפעסט, כי כמשפט עיר נצורה שפטו שם את העיר נירעדיאאז, בית המשפט הוקף כמצודה בצורה בגדוד אנשי צבא, והשוטרים יסובבו ברחובות, והמונים המונים נהרו לבית המשפט, לשמוע שם מה וענה ומה יאמר ראש השופטים על השערוריה אשר עשה אנאדי לסייפערט. הקצף והרעש הזה היו בבית המשפט ביום הדין העשרים וחמשה. ראש השופטים פתח את „סדר היום"" בדברים קשים ונמרצים על אדות השערוריה אשר עשה אנאדי, ויתן את אנאדי לחרם ולגדופים בעבור התועבה אשר עולל בידיו, ויעד בפוחזים, כי אם יהינו לעשות פרעות כמוהו, להפריע את המנוחה או להלעיב בהשופטים, אז אחת דתם להתפש מהר ביד השוטרים ולהשפט כאנשי מרד, זה היה קנצי למלין אשר דבר ראש השופטים, ואחריו דורש המשפט באר את אשמת אנאדי, ויבקש את ראש השופטים לעשות לאנאדי ככתוב בספר חוקי המדינה. — אכן ארשת שפתי דורש המשפט לא תצא מהר לפעולות, כי אנאדי הוא „בחור מעם"" ולא בן-משפט הוא עד אשר יחרצו עליו בבית הנבחרים, הדברים אשר עלו ובאו לפני השופטים ביום הדין העשרים וחמשה, הראו לדעת עד מה נפרצו בטיססא עסלאר וסביבותיה העברה והזעם נגד היהודים, וכי שם ערוך התפתח לכל העדים הישרים אשר העידו דברי אמת לטובת היהודים; כאשר ישובו העדים לבתיהם - קנאים פוגעים בהם, אנשים ונשים יתמרמרו אליהם, עד אם ישיבו אחור את דבריהם הראשונים ויתהפכו כחמר חותם. כל הפחדים האלה המושלים בטיססא עסלאר ממשל רב, נחשפו גבעו לפני השופטים בעמוד לפניהם. הנערה יוליא וואמאזי להפיל ארצה את דבריה אשר העודה כי ראתה את אסתר בשעה הראשונה אחרי הצהרים. גם האכר האטאלאווסקי אשר בתחלה עמד בנסיון ולא אבה להשיב אחור את עדותו, נגש הפעם אל השופטים וישם לאל את דבריו הראשונים. שני העדים האלה נוקשו בלשונם בספרם לתומם, כי תלאה וצרה היו מנת חלקם מיד אחיהם ובני בריתם בעבור אשר זרו להעיד לטובת היהודים, כי על כן באו הפעם „לספר את האמת״. כל הכחש והגלוז עקשות פה ולזות שפתים אלה, הרגיזו את עטוועס ממנוחתו, ויקם ויבקש מאת השופטים להעמיד למשפט את שני העדים האלה, את יוליא וואמאזי ואת האכר האטאלאווסקי, מפני השבעם לשקר בפעם הראשונה או האחרונה, וימתיקו השופטים סוד על הדבר הזה ויחליטו לעשות כדבר עטוועם, ככלות השיח והשיג על אדות הדברים האלה קם עורך הדין פרידמאן ויודיע, כי נשי האכרים בטיססא עסלאר פרעו פרעות בבית הכנסת. חפרו שם בור ויצבעו את השלחן העומד שם בצבע אדום מיץ פרי, למען היות לו מראה דם, ועל כן בקש מאת הראש לצוות על פקידי טיסא עסלאר לחקור ולדרוש את הדבר, והראש הבטיח למלא את הבקשה הזאת. — ביום המחרת הוחל „סדר היום"" במקרא מגלה אשר באה מאת הממשלה מפעסט על דבר השפטים אשר נכונו למרגיזי מנוחה ופורעי פרעות, ועורך הדין עטוועס ענה ואמר, כי מאד ידאב לבו על אשר עלתה חמת השנאה עד להשחית, עד שהממשלה נאלצה להכביד את אכפה ביתר עז, אולם לפי דעתו, נכון הדבר הזה להעשות גם בטיססא עסלאר, יען ההמון שם פרוע הוא לשמצה להתנפל על כל עד-אמת אשר לא יאבה ללכת אחרי הצוררים הסוררים כבהמה בבקעה, ובראש ההמון הנלהב עומד שופט המקום המשנן לצאן מרעיתו הלוך ושנן להם, כי נטל עליהם ללחום את מלחמת נות אחרי היהודים. אחרי דברי עטוועס הדת הנוצרית ולבלי ל החלה חקירת העדים. העד סטעפאן סיפאס העיד כי ראה את אסתר ביום השבת, ובנשף בערב יום ההוא ישב בבית היהודי גראססבערג ולא ראה שם דבר אשר יוכל לעורר חשד בלבו, אף גם לא ראה שם אספת יהודים. אולם שאר העדים החדשים, גבריאל סעגעט והעלמה פארקאס, אשר באו, כנראה, במצות הצוררים להעיד ע״ד הגויה כי לא גוית אסתר היתה, העדים האלה הובאו במבוכה על פי דברי עורכי הדין, ופלגות דבריהם הסתבכו ויסוכסכו, ביום הדין למחרתו החל ראש השופטים את סדר היום במקרא מכתב ראש פקידי נירעדיאאז המודיע, כי הנער מאריץ יושב זה שנה רצופה בבית שומר בית האסורים ושם הוא יושב לבטח באין מחריד, עורך הדין עטוועס ענה כי שוב ישוב לדבר על הענין הזה באחרית המשא והמתן, אך לע״ע גלה את דעתו כי רואה הוא את ההודעה הזאת גרועה ושרופת קדים, יען כי אבי הנער מאריץ לא נדרש ולא נעתר שינתן הנער ליד הענטער שומר בית האסורים, הדבר הזה נעשה נגד רצון האב האומלל. גם לא היטיב הפקיד בעצרו את דבריו מהודיע מה יש את לבו לעשות לנער מהיום והלאה. אחרי הדברים האלה הוחל סדר מקרא הכתבים והמגלות, וזעיר שם זעיר שם במשך הקריאה גלו עורכי הדין את דעותיהם על ענין וענין. עטוועס צעק חמס על חוקר הדין „בארי"" ויהתל בחקירותיו ובתוצאות בחינותיו אשר מהבל ותהו נחשבו, פרידמאן העיר על הדבר, כי בשנה העברה הושמו ארבעה אנשים במאסר על פי חוקר הדין ועוד עד היום הם יושבים למעצבה באין דת ומשפט הוא פרידמאן קבל מכתב מאת „סוחר באבני חפץ ועדיים״ מפעסט המודיע לו, כי חוקר הדין „בארי"" קנה לפני המשפט עדי עדיים רב לאכרים (לחלק בין העדים). הסוחר נכון הוא לערוך את ספרי הזכרון אשר לו במסחרו, למען יוכחו השופטים לדעת כי אמת נכון הדבר, גם ראה זה פלא הוא, ארבע פעמים דרשו עורכי הדין מאת ראש השופטים להועיד לבית המשפט את הסוחר סאבאלסקי הנ״ל בתור עד, וראש השופטים השתמט ולא מלא את בקשתם, ועל זה יאמר בנירעדיאאז, כי נמנע הראש מהועיד את סאבאלסקי, יען נודע לו כי הדברים אשר נכונו בפיו להעיד ישיאו עון וישפכו בוז וקלון על פני שופטים ופקידים רבים על חמס ידם ועקשות דרכיהם. ביום הדין העשרים ושמנה יצא המשפט מתקופה לתקופה. עד היום, ראינו בעינים פקוחות כי כל השופטים, וביתר שאת הראש המתנשא עליהם, עמדו נגד עורכי הדין ותהי המלחמה כבדה בין הראשונים והאחרונים, אך היום סרו השופטים מהר מן הדרך הרעה ויהיו לאגודה אחת עם עורכי הדין להשכיל על דבר אמת וצדק. בתחלה קראו השופטים בקהל מגלות שונות אשר תוכן ענינם נוגע אל המשפט, ביניהן הכי נכבדה היא המגלה אשר בה ידובר על אודות משפט עלילת הדם באוסטריא בשנת 1795. על המשפט הזה בנו הצוררים בנינים כמו רמים, עליו תמכו יתדותיהם, והנה מה המר להם יום הדין הנוכחי בהקרא מפורש מן המגלה, כי במשפט ההוא בשנת 1795, נמצא כי היהודים נקיים ותמימים המה, ורק חרשי משחית כוננו להם להשחית, ועדי חמס קמו נגדם, ושאר העדים אשר לא אבו דבר שקר, נאלצו במנת מכאובים לשקר, אך הכזבים נגלו, והשופטים הוציאו לאור משפט היהודים, ואסירי עני וברזל יצאו ביד רמה עליזי נצחון ושבעי שמחות! אחרי מקרא המגלה הזאת החלו השופטים להתיעץ כדת מה לעשות, אם להשביע את הנער מאריץ בתור עד שדבריו נראים כדברי אמת, או להרחיקהו לגדותו מן השבועה באשר אין לשים לב אליו. על פי דתי אונגארן, באופנים כאלה, העד אשר עליו השופטים דנים לרחק או לקרב, יקרא גם הוא לבוא ולשמוע כל אשר ידובר בו. התרנגולים כדרך הילדים, ויהי כאשר קראהו הענטער מדריכו הפיל את שבטו ארצה ויתקן עצמו בפרוזדור, ויצעד לאטו בנחת לבית הדין ויעמוד על יד השלחן אשר ראש השופטים יושב אצלו, נכון לשמוע את כל הדין והדברים. ראש המדברים בענין זה היה דורש המשפט, בדברים נכונים וברורים השמיע את דעתו לבלי להשביע את מאריץ, בגלל אשר מספר שנותיו לא נודע אם כבר מלאו לו שש עשרה שנה או לא, אפס גם בלעדי זה, הן העד הנוכחי, באזני כל השופטים, נדף ויקלל את אביו, כחש בדתו ויחרף מערכותיה השליך לארץ את קדשי בני ישראל אשר יקשרו להם בעת התפללם, סוף דבר, הוכיח בעליל לא אחת ושתים, כי לבו נעור וריק מכל רגש דת ויושר, היתכן להשביע עד כזה, מלבד הטעמים שמניתי, הנה הדברים בעצמם ששמענו מפי העד הזה, הם מלאים כחש ונפתולי סתירות שונות ששקרותם ופחזותם גלויה וידועה לכל מבין. אחרי דורש המשפט קם עורך הדין פרידמאן ויאמר: „עוד לי מלים להוסיף על דברי האלוף המרומם, דורש המשפט, כי העד אשר לפנינו עוד לו פנים אחרות, פני נאשם נראה בו, כל עוד לא יוכיח כי שקר הדבר אשר ענה בו אחיו הקטן כי גם ידיו היו בין שופכי הדם. עוד זאת ישימו נא השופטים אל לבם, יש ארצות אשר שם לכל איש ואיש המשפט לפרוק מעליו עול אמונה ודת, ולהחשב ולהכתב בספרי הזכרון כבן בלי דת, ובכל זאת מכל משפטי האזרח אשר לו בל יפול צרור ארצה ולא יגרע דבר גדול או קטן, כי חוקה אחת ומשפט אחד לעובד אלהים ולאשר לא עבדו, אך לא כן הוא בארץ אונגארן, ממשלת הארץ נוטלת על כל איש ואיש היושב בצלה להכיר דת זו או אחרת. בין כה ראה נראה, כי זה הקטן מאריץ לא יהודי אף לא נוצרי הנהו, הן לדת אביו ואמו הפנה כתף סוררת, ועוד אין לו הצדקה, בטרם מלאו שנותיו, לקבל עול הדת הנוצרית, והוא עומד „קרח מכאן וקרח מכאן"", ומלבד גרעון הדת אשר גורש מהסתפח בנחלתה, עוד נחזה בו לב עקוב ונלוז מאד, כי השחית רחמיו והקשיח לבו נגד אביו — האם לא הצחוק הוא לצוות נער כזה להשבע שבועת אמון בשם ה׳ כדת?"" אלה היו ראשי דברי פרידמאן, ואחריו קם עטוועס ויאמר: שימו נא על לבכם, שופטים נכבדים, איך תכן להגיש אל האלהים להשביע עד כזה הנתון בידי אחרים למשלה בו, בגופו ובנפשו, ברוחו ובהגיונו? היתנוהו שומריו ללכת באשר יחפוץ ולעשות דבר כחפץ לבו? היתנו השומרים לבוא אליו איש אשר יחפוץ לדבר עמו? היתנוהו ללכת לבקר בבית איש? מבית אבותיו לוקח הנער, ממלמדיו נפרד, ונצור הוא כאישון בת עין בידי שוטרים ופקידים ואנשי צבא. הם לא יקראו לו בשם „אסיר״, אבל לא השם הוא העיקר, ובאמת אף כי לא יקראו לו כן, בכל זאת הלא אסיר הוא לכל חוקותיו ומשפטיו, בבואו אל הבית הזה הלוך ילכו בעקבותיו שוטרים מיוזנים ואנשי צבא שונים, עד כזה לא את אשר בלבו הגד יגיד לנו, הוא לא יוכל להיות עד אמת מדבר נכוחה, כי אסיר הוא ומאין אדע אם לא אכף עליו להגיד כאשר יגיד, הנה על כן לכבוד מדת הדין בארץ מולדתנו לבל תחלל בגוים, אבקש מאת השופטים לבלי להקריב את הנער מאריץ לשבועה. עטוועס כלה לדבר, ואחריו קם עורך הדין פונטאק ויער את לבות השופטים להתבונן אל הנער ולראות כי בעת אשר נזכרו פשעיו באשר מקלל הוא את אביו ומתנכל להצמיתו, לא נבוך ולא נכלם הנער מאומה, ובשלות לב שמע את כל המדובר — „לא על פי דת ודין"" אמר עורך הדין פונטאק - „אף לא על פי רגש היושר נזכה בהקריבנו לשבועה את הילד הזה המרים יד על אביו וקורא אליו „רוצח!״ באחרית הדברים קם עורך הדין היימאן ויברה ביתר בירור את שחיתות נפש הנער, ויהי סוף דבריו לאמר: „נער אשר ככה ידבר באביו, נער אשר יעיז לשקץ ולנבל בעפר את כבוד בני דתו, עד שקר הוא בעיני וחלילה להקריבו להשבע"". אחרי הדברים האלה יצאו השופטים מן בית הדין ויבואו לאהל מועדם להמתיק שם סוד, ואחרי עבור שעה ומחצה, שבו השופטים, אך בין כה וכה קם רעש ושאון בבית המשפט. יוסף שארף התנודד והתגעש כמשתגע ויקלל בחמתו את הצוררים אשר גזלו ממנו את בר בטנו, בכל כחו נהם ויקרא: „השיבו לי את בני!"" ויבך וייליל ויוסף לצעוק צעקה גדולה ומרה: „הם למדו לשונו דבר שקר, ומה יהיה אחרותו עתה? מי יודע מה ראונה לו!״ ואחרי כן פנה אל הנער ויקרא בכל כחו: „בני, פקח עיניך וראה, הצוררים הצמיתו את נפשך ותשקע במצולת רשע וזדון, אולם לא יאמרו די באבדן נפשך, כי גם מן העולם הזה יעבירוך, הם יתנו בברותך ראש וילעיטוך מות ואבדון"". את כל הדברים האלה שמע מאריץ בשלוח ולא נגע ולא זע ממקומו, כמו לא אליו כוננו הדברים, אחרי כן שבו השופטים וישקוט כל הקהל אשר בבית, וראש השופטים, כלו רועד ומתחלחל ופניו לבנים כפני מת. בקול כחולה קרא את המשפט החרוץ הזה: „מאריטץ שארף לא יקרב לשבועה מפאת גרעון שנותיו ומפאת מגרעות נפשו ועקשות לבו, גם מפאת אשר דבריו לא נמצאו מכוונים, ובפרטי ספוריו סתרו דבריו אלה את אלה״. המשפט הזה פעל פעולה עזה ונמרצה בלבות כל הקהל. דורש המשפט קם ויבקש את ראש השופטים לתת לכל הבית-דין ארוכה שני ימים לשבות מעבודתם, בגלל אשר המלאכה מרובה לפניהם לקרוא כתבים רבים ושונים, הראש נעתר לבקשה הזאת, וסדר היום ההוא תם ונשלם אחרי עבור שני ימי מנוחה החל המשא ומתן ביום 26 לחודש זה. ראש השופטים קרא ראשונה את דורש המשפט לחוות את דעתו, ודורש המשפט השמיע את דבריו בנחת ובטוב טעם ודעת. ובשפת תוכחות חדה ושנונה יסד את חוקר הדין ואת כל הפקידים שעזרו על ידו, והעביר כבני מרון את כל העדים תחת שבט הבקרת, וגלה את דעתו לאמר, כי לפי הדברים אשר ראה ואשר שמע, נוכח לדעת בידיעה פנימית נכונה, שהגויה הנמצאה בנהר, גוית אסתר היתה ולא אחרת. אך אסון קרה לאסתר אבל אין מקום לעלילת רצח ואין סמך וסעד לעלילת דם. כל הגדות מאריץ שארף מאפס ותהו נחשבות. גם העלילה ע״ד הגויה כולה שקר. הנה על כן אין יסוד להאשים ולחשוד את היהודים, ועל כן הוא, דורש המשפט, משיב אחור את העלילה והטענה ואומר לא הן, אולם לפי דתי אונגארן אין השופטים תלוים במאמר פיו של דורש המשפט, והרשות להם לחרוץ משפט (סוף יבוא) כטוב וכישר בעיניהם."
021-HZF-1883-07-31-001-10215_toc_7,"הצופה לבית ישראל,"," אשר בנירעדיאאז, ותתן צו ופקודה נמרצה למכה״ע המדברים בשמה, לשים את העקוב למישור ואת המר למתוק. מכ״ע „פאליטישע קאררעספאנדענץ"" ירחץ בנקיון את כפי הממשלה ויגל את האשם על ראש המון האכרים האונגארים המשמרים הבלי שוא, מכ״ע „נעמצעט"" האונגארי מסבות מתהפך בתחבולותיו לנקות את הממשלה מפשע רב, ומכ״ע „באהעמיא"" היוצא לאור בפראג, יאמר כדברים האלה: רבים שואלים, מדוע תשקוט ממשלת אונגארן במכונה ומרחוק תביט על המשפט הנשפט בשערי נירעדיאאז. מדוע לא תשמיע במרום קולה; כן ישאלו רבים וכן שלמים בארץ ומחוצה לה, אמנם ללא חכמה יתפלאו כי לא יבינו אשר לא תוכל הממשלה להתערב בשפוט השופטים, כי בפלילים חפשי, אין אונס ואין משוא פנים להממשלה ואם תהי יד הממשלה בבית המשפט, הלא אז יאמרו במחנה הצוררים כי היהודים נשאו חן וחסד לפני הממשלה ועל כל פשעים תכסה אהבה. אולם בכל זאת הכל צפוי במרומי הממשלה ומנויה וגמורה לעשות דבר אשר לא יהיה נגדו פתחון פה להצוררים לאמר כי לוקחה החפשה מאת השופטים. עין הממשלה צופיה על כל רשע כסל, תרמית ונלוז אשר נחשפו נבעו במשפט הזה, והיה כאשר יתם המשפט, אז תצא הממשלה לחקור ולדרוש את פשעי היושבים על מדין אשר נהלו את המשפט עד היום, ודעת לנבון נקל, כי אם יהיה המשפט החרוץ לדעת היהודים אז תגיש הממשלה את המשפט בבית דין גבוה, ולא תשקוט עד אשר משפט היהודים אור יצא. כן יצדיק מכ״ע „באהעמיא״ את ממשלת אונגארן, אך מכל העמים המשכילים אין שומע אין מקשיב לקול מליץ יושר זה, וכולם פה אחד ירשיעו את הממשלה. נכבד הדבר לכל איש תבונות לשים לב אל אשר ישיחו בזה עמים שונים עם ועם לפי רוחו, הגדול בין מכ״ע האשכנזים מכ״ע נאציאנאל-צט״ג, אשר לא יחשב בין המהלכים בצרי דרכים (עקסטרעס), אך רוח המפלגה התיכונה עליו תנוח, הוא אומר: „לו נקבצו ממזרח וממערב כל צוררי אונגארן לחבל תחבולה כדת מה לעשות לנבל בעפר קרנה ולהכותה מכה רבה שלא תוכל להרפא ממנה, גם אז לא מצאו תחבולה כבירת כח כאשר מצאו הפעם אנשים אונגארים לשים את ארצם ואת עמם לדראון עולם בדבר שפתים ובפועל כפים, על ידי המשפט הנשפט בנירעד- יאאז!"" הדברים האלה אשר ידבר מכ״ע האשכנזי הזה, הם כמי השלוח ההולכים לאט, אך כזרם מים כבירים יהמו ויתגעשו Journal des Dcbaus מכ״ע הצרפתים, וראש המדברים ביניהם יאמר בלהט רגשות נפש צרפתי: „שר המשפטים או שר הטבחים (ureauפוילער אשר יליט פניו באדרתו ובסתר מחבואו הוא  עושה את כל התכונה הדרושה לחפץ אוכלי היהודים איסטאצצי ואנאדי. הארנבת הטורפת הזאת המחזקת בידה את מדת הדין לממלכת אונגארן, יכולה לחיות ולהתעודד רק בארץ כאונגארן, רק בארץ אשר בה רוצחים כפעצעלי הם עוזרים לחוקרי דין, לו היתה כחיה הרעה הזאת בארץ אחרת, אזי זה כביר היתה בה ד הממשלה להורידה מעל במתי המשרה והשלטון ולכלאה בכלוב בבית האסורים אשר שם מקומה״ —. ולעומת דברי „זורנאל דע דעבא"" נשמע קול האיטאלקי המדבר בעזוז רוחו במכ״ע „דיריטטא"" לאמר: „עיר קטנה אונגארית ושמה מקרקר כל אזן—נירעדיאאז— זכתה לגדולה להשכיח מלב אנשי אייראפא את החלי רע אשר במצרים ואת המלחמות אשר בארץ ענמים ובמא- דאגאסקאר. בעיר הקטנה ההיא שב צל מעלות העתים כארבע מאות שנה אחורנית, ועולם עתיק ימים קם לפנינו ויבלע את כל יגיע ההשכלה ואת כל בני האדם אשר עמלו למעלה למשכיל; אונגארן נפרדה מאייראפא, נעקרה מן העולם הזה ותשם לה קן במחשכי חמס, במעמקי ימי הבינים. אל נא תדמה ממשלת אונגארן בנפשה כי אייראפא תלך אחריה בדרך ההיא, אייראפא לא תשוב לכסלה, גלגל הזמן לא יסוב אחור, רק אונגארן לבדה תשכב למעצבה באפילת הסכלות וקנאת הדת, מקום שם רפדה יצועה״. — לנגד מכ״ע הצרפתים והאיטאלקים, אשר בדברם על דבר משפט עלילת הדם, יצא רשף לרגלם, חקור יחקרו האנגלים בשובה ונחת לפי תכונתם ככהן אשר יקרב אל המנוגע לראות את נגעו, וכרופא הקרב אל החולה לבדוק בגופו, כן יכונן מכ״ע טהיימס"" אל משפט עלילת הדם. יתבונן אליו בעין בוחנת יחקור וידרוש אף ימצא להחליט דבר זה: „אך חלי הוא האנטי- הצופה לבית ישראל, לא דבר ריק הוא אשר יאמרו המושלים בימינו אלה כי במשך המאה הזאת נוספה על הממשלות השליטות בתבל עוד ממשלה אחת והיא ממשלת מכתבי העתים, אשר היא שלטון דעת הקהל באייראפא, הממשלה הזאת היתה לנו למגדל עוז ולצור נשגב מפני האויב, בדבר עלילת הדם באונגאריא, ומה נעים לנפשות נענות מחסה כזה. האח ראתה עינינו כי ממשלת אוסטריא-אונגארן תחל להתבושש על החזיון סעמיטיזמוס המבהיל הזה! הוא מעורר בלבנו את זכרון המחלה הנודעה בשם „ווייטסטאנץ"" (St. Viuuss danse), אשר בדבקה באיש בריא. לפתע פתאום יאחזהו השבץ ויעוה את כל יצורי גוו ויטלטלהו טלטלה גבר לכרכר בכל עז ולרקד כבני צאן במרוצה ובחפזון. המחלה הזאת שלטה בכח גדול במשך ימי הבינים, ותדבק מאיש אל איש. — והנה היום העתיקה המחלה הזאת את מושבה מן יצורי הגויה אל חביון הנפש פנימה; היום לא תעוה את עצמות האדם אך את רוחו תעקש, לא תטלטלהו לרקד ולכדבר כאחד המשוגעים, אך תשפוך עליו רוח עועים לחזות שוא ותהפוכות, להוציא משפטים מעוקלים, לחצוב להבות שנאה ולעשות מעשים שונים אשר לא יעשו, אף גם תדבק המחלה הזאת מאיש אל איש, וכמוכי „ווייטסטאנץ"" אשר יצאו במחול מחנה חולים רבים יחד. כן „הווייטסטאנץ"" החדש הזה יגור בחרמו אנשים רבים במקום אשר שם ימצא קן לו בכל החזון הזה נראה במחוז נירעדיאאז באונגארן. המחוז הזה ואנשיו כולם היו לשלל להמחלה, שם אנאדי שליט בנכסיו, בקרבת המקום גם אישטאצצי שוכן בנוה אחוזתו, שם סימאני גם בארי שם הוצק חלי-רע זה על כל האכרים מקצה, ואנחנו בשימנו עין ולב אל כל הנעשה ואל כל המדובר בבית המשפט בעיר נירעדיאאז, הלא נקרא אין זאת כי אם „ווייטסטאנץ"" גדול, בו נמשכת שלשלת ארוכה מן ראש השופטים עד השופט הטיססא עסלארי פארקאץ ומן ראש הצוררים אנאדי עד הרוצח פעצעלי כולם מוכי מחלה המה ובתקף מחלתם יפרעו פרעות ויעשו שערוריות - אמנם האם בידי החולים האלה תתן ממשלת אונגארן את עמה ואת ארצה? האין צרי בפעסט, אם רופא אין שם להסיר את המחלה הזאת? בתי החולים הנכונים למען האומללים ההם, הלא בתי אסורים המה, זה השער לרפואתם ופתח תקוה להם לשוב לאיתנם!״ — כן יאמר מכ״ע הגדול „טהיימס"". אמנם אף כי החלטת המחלה (דיאגנאזע) עלתה בידו באופן מאד נעלה, אבל לא היטיב לראות, באשר רק על מחוז נירעדיאאז לבדו — ממכון שבתו השגיח, רק את המחוז הזה יחזה כמקום „הווייטסטאנץ״, ולא שם לב אל מכ״ע רבים באשכנז המשתגעים אף הם ומרקדים במחול, במערכה אחת עם הצוררים אשר באונגארן. מכ״ע „בערלינער טאגעבלאטט״ במאמרו „טיססא עסלאר אונד דיא קאנסערוואטיווע פרעססע אין דייטשלאנד״ השכיל מאד לחשוף את שולי מכתבי העתים ממין הקאנסערווא- טיווי על פניהם. סופרי העתים החשובים — יאמר „בערלינער טאגעבלאטט״. שקדו על עלילת הדם הטיססא עסלארית מאז יצאה לחבל, וכאשר נמצאה בידי בארי ופעצעלי. במערות פריצים הרחק ממאור השמש, ותשרוץ שם לרוב שמועות ושטנות חדשות לבקרים, אז הפכו והפכו בה סופרי מכ״ע החשוכים ויקריבו אל קוראיהם כל שמועה ושמועה, קו אל קו, צו אל צו, ולא נלאו ללקט אבנים לירות אותם אל עם עברתם, אך מאז יצא המשפט ממחשכי מחבואו ויבוא לבית דין גלוי ופתוח, וינוסו הצללים והעננים התפזרו ותועבות רבות נגלו לעין השמש, לא בין היהודים כי אם בין משטיניהם, אז חדלו מכ״ע הקאנסערווא טיווים להביא צידה לקוראיהם, ובעוד אשר מכה״ע החפשים והמשכילים על דבר אמת ערוך יערכו לפני קוראיהם את כל קורות המשפט דבר יום ביומו, מכ״ע החשוכים יחבשו פניהם בטמון וישמרו מחסום לפיהם, ורק זעיר שם זעיר שם יוציאו את דירם נטף נטף, וידיהם אוחזות תמיד בקוצים למען מצוא מקום ותואנה לשים דופי בהיהודים זעומי נפשם — או באמרים ריקים בלי אות או מופת יאמרו כי כל השמועות ע״ד המשפט בני- רעדיאאז הורתן ולידתן במכ״ע אשר רוח ישראל מרחפת עליהם, ועוד יגביהו למעלה, לשים דופי במקור הראשי לידיעות הטע- לעגראפיות „וואלפס בירא״. לאמר כי המקור הזה כחש יכחש ואמנם בזה הם „משליכים אבנים לבאר אשר מימיה הם שותים״ כי כמעט כל הידיעות הטעלעגראפיות בעניני המדינות גם הם ממקור ההוא דלה ידלו, ואם כן הלא על ראשיהם הם חותים גחלים. לדגל המגואל הזה חונים מכה״ע, גארדד׳ אללג׳ צט״ג הביסמארקית. „קרייצצייטונג׳ הלהוטה בקנאת הדת, „פאסט״ הקאנסערוואטיווי שלעזישע צט״ג, דייטשעס טאגעבלאטט ורייכס- באטע האנטיסעמיטים, אחד מאלה מכלכל סופר אנטיסעמיטי בנירעדיאאז מיוחד לדבר, להודיע לה כל דבר הנכון לדעת לחפץ מחנה קוראי מכ״ע ההוא, עצמו מספר השקרים הרבים והשונים אשר הודיע הסופר ההוא אל מ״ע דייטשעס טאגעבלאטט, אך משל אחד הציג בערלינער טאגעבלאטט למופת לראות על פיו איך יעשה הסופר ההוא את מלאכתו, כאשר נגלה הדבר כי אחד משומרי מאריץ שארף, האיש פעצעלי, רוצח הוא כי בימי חרפו נלכד במוקשי זמת אשה אחת, וירצח את נפש בעלה, וינתח את גוית ההרוג לנתחים וישלך אותה לתוך הנהר מה עשה הסופר האנטיסעמיטי, הלא כרקב היה הדבר בעצמותיו ואיך יוכל להודיע כזאת אל קוראיו? לכן בחר לו את דרך המליצה ונהפך בלשונו להודיע למכ״ע דייטשעס טאגעבלאטט ידיעה קצרה זאת: „ביום הדין אתמול לא נגלה דבר חדש מאומה, בלתי אם כי אחד העדים פעצעלי נענש זה כביר בגלל אשר אהב אשה אחת. ואחרית דבר אהבים ההוא היתה מכת מות, זאת היא אשר גלו עורכי הדין אתמול, ועל זה ושישו וישמחו ובדי ריק יאמרו האח!״ כן הודיע הסופר למכ״ע דייטשעס טאגעבלאטט״. מכ״ע האשכנזים מודיעים כי בקרב הימים יצא לאור בלייפציג ספור-אהבים בשם „אסתר סאלימאססי״ את ההודעה הזאת הביא גם „הקלאדעראדאטש"" החריף, והוסיף עליו לאמר: „ספור אהבים במה נחשב הוא? עלילת הדם בטיססא עסלארית ראויה להעשות חזיון באלעט אשר אין ערוך לו בין כל החזיונות ממין זה״. — אחדים ממכה״ע הוציאו בימים האלה את השמועה כי חברת כי״ח מפאריז שלחה שלשה צירים לעיר נירעדיאאז לשמוע שם אל הדין ואל המשפט, וכי ציר שלוח מטעם קהלת פראנקפורט אם מאיין מוביל 200,000 מארק לני- רעדיאאז, וגם יתר הכסף הדרוש אל החפץ נתן ינתן את שתי השמועות האלה הוציאו הצוררים על פני חוץ, להורות בזה, כי היהודים מכל הארצות התאחדו להטות בשחד את לבות להצוררים להרים קולם ולאמר כי חברת כי״ח עשתה את המשפט המעקל הזה — אולם כל איש תבונות יבין כי שתי השמועות האלה בשקר יסודן. חברת כי״ח היא חברה מדינית זהירה במעשיה מאד מאד, והיא לא תעשה כדבר הזה, להעלות את חמת הצוררים עלינו ולתת להם פתחון פה, הלא במושב אגודת אחים בלאנדאן ערך אחד הנאספים דבר כזה, שהאגודה תבוא בדברים עם ממשלת אונגארן, והדבר נפל ארצה — ג״כ מטעם הנ״ל. בצדק יאמר מכ״ע דזוז קראניקל לאמר: „אין אנחנו מאמינים בשמועות האלה, חברת כי״ח לא תתערב בדבר מפני הטעם שבעבורו נמנעה גם אגודת אחים להתערב, וגם השמועה השניה על דברת הציר השלוח מפראנקפורט עם צרור הכסף, גם זאת היא בת קול שאין לה יסוד, הן אמנם בין גדולי עשירי ישראל בארצות המערב נאסף כסף לשלם שכר עורכי הדין, אולם כל נדבותיהם יחד לא תעלינה עד סך 200,000 מארק, אשר לדברי מכ״ע, הוציא הציר מקהלת פראנקפורט לבדה, אין זאת כי אם שיחה בטלה!"" קיעוו. הכל באמירה, רוב בהבטחה, ומיעוט בעשיה בכל דבר הנוגע לטובת הכללי, ע״כ חוב קדוש הוא על כל איש ישראל אשר גורל עמו יקר בעיניו בראותו „מעשה טוב"" לפרסמו ולשימו על נם, לא למען החניף לעושה הטוב, כ״א למען הטוב הנעשה, וזאת היא: לא אחת שמעתי מפי הגביר הישר באדם הרב ר׳ יונה זייצאוו כי לבו דואג לטובת עמו העניים אשר הרבנות מקברת אותם. ברוך אומר ועושה משכיל אל דל, ובתחבולת שונות סובב לדבר על לב עניי עמו בערי הפרזות Свекловичиве цлантанiя המשתרעים אצל מטעי תרדין הרבים בשדותיו סמוך אל הצוקער פאבריק שלו גריגאראווקע בפלך קיוב לאט לאט עלתה בידו כי כמאה עלמות תעבודנה בחפץ כפים מן הבקר עד הערב, לנקותם מחרולים וקמשונים בקחתן שכרן עד 60 ק״כ ליום, מלבד להם ומרק. — פני הישר באדם הזה יאירו בספרו, כי היה בעצמו על נצר מטעיו להתפאר — צוה על העומדים על עושי המלאכה לבל ידפקו ולבל יאיצו בהן, כי לא. כנשים הנוצריות העבריות כי חיות הנה ולא תעשינה מלאכתן רמיה, ובטרם יבא אליהן הנוגש, ועבדו... דבר חדש הוא! בתולות ישראל אשר עד כה ישבו כלואות בבית הוריהן, מבלי עשות מאומה, ואיככה תשפילנה כבודן לעבוד בשדה אחר? עתה כבוד ותהלה להגביר הזה אשר על ידו נעשה הצעד הראשון, ומה שמח ורחב לבו עת ישובו אל ביתן, וכל אחת כספה בידה עד שלשה כסף, חלף חמשת ימי עבודה, ובכסף הזה תכסינה מערומיהן, ולא תהיינה למשא על שכם אביהן. גם נוכחו לראות כי אין מות בסיר העבודה  חיים היא למוצאיה, וכבודן חדש עמהן. גם רבים מעמי הארץ עומדים משתאים, למראה עיניהם לא יאמינו, ויאמרו, הגם העבריות תעבודנה?! — מי יתן וכמוהו יעשו גם שאר העשירים אשר גם להם שדי תבואות ומטעי תרדין, לשים לבם למצב ענייהם הנעצב, ולהשכיל כמוהו להרימם משפל מצבם בתת להם עבודה ויגיעת בשר. — „ההתחלה יותר מחצי הכל"" אמר החכם, ומה רב טוב צפון בדבר הזה, כי גלל היום חרפת מחרפינו מעלינו האומרים כי נרפים אנחנו, לא נוכל, או לא נאבה לעבוד שקר הדבר! הנה מאה נשים עבריות תעבודנה בחריצות כפים ונפוצות ע״פ השדה ביום חום לעיני השמש, תחגורנה בעז מתניהן ותאמצנה זרועותיהן, ולחם עצלות לא תאכלנה. בן-יעקב פינסק. מי ימלל את צדקת פזרונם של הגבירים הנודעים לתהלה בעירנו ברוב חסדם וטוב לבבם הלא המה: הרה״ג הנדיב עזריאל טענענבוים, הרב הגביר הירא וחרד לדבר ה׳ שמואל יחיאל שוכמאן, הרה״ג דוד שפירא, הרה״ג אהרן ציילינגאלד, הרה״ג שלמה לובאשאווסקי, הרה״ג אייזיק פריינקיל הכהן והרה״ג יהודה פידילמאן, שבעה טובי העיר אלה יפריזו צדקתם תמיד ויאצילו מטובם והונם על כל צרכי צבור ולא יחוסו גם על עתותיהם לבקר יום יום את בית החולים ובית התלמוד תורה אשר יתנוסס לתפארה בעת בעירנו. ועתה הגדילו חסדם לאנשי צבא אשר זה לא כבר בא אלינו הגדוד מעיר וויטעבסק ולא יאבו להתגאל בפת-בג המלך והגבירים הנדיבים האלה קמו לישע ימינם ויזילו מכיסם סך אלף רו״כ, ויכינו למו דוד נחשת גדול אשר יבשלו בו שתי פעמים ביום בתכלית הכשרות, שר הגדוד הודה למו על רוב חסדם, ובפעם הראשונה בא בכבודו ויטעם את הנזיך ויתן גם הוא את נדבתו מאה רו״כ, ובפה מלא הגיד כדברים האלה: „כי עם ישראל יתפארו בקרבתם לאחיהם בני הצבא בכל מקום בואם״ על כל אלה יודו בני עירנו להרה״ג שמואל יחיאל שוכמאן על אשר הואיל בטובו להקדיש בית אחד מבתי משכנו על הכנסת אורחים, והוא בעצמו ישגיח בעין צופיה על הליכות הבית וישים משטר וסדרים בכל עבודת הצדקה הזאת כיד הנדיבות הטובה עליו, יאמץ ה׳ חילם למען יוכלו לקום על נדיבות לדור דור ואנכי הכותב הנני משיב תודה למו בשם כל בני עירי זאב וואלף גיידיל אחד מהעוסקים בצרכי צבור פה פינסק. ביאליסטאק. בעירנו נבנה בית גדול ורחב ידים אשר הוא מקור נפתח לכל מעשה הצדקה אשר יעשו פה, והוא יכול בקרבו ג' מחלקות: בית הועד המכלכל מאוצרו לערך חמש מאות נפשות מעניי העיר מדי שבוע בשבוע, ע״י אנשים נאמנים המאספים כסף הצדקה בעיר, ויושיטו עזר גם לאורחים עניים העוברים עלינו. הבית השני הוא „יד חרוצים"" אשר יחזיקו 63 נערים אצל בעלי מלאכות שונות ללמדם אומנות, ועומדים גם תחת מורה אחד המלמד אותם ידיעות נחוצות כמלאכת החשבון ושפת הארץ ולמודי הדת, ומן הבית הזה יתמכו גם תלמידים עניים המבקרים את הגימנאזיום אשר בעבורם ירים הועד לערך 1500 רו״כ לשנה. והבית השלישי הוא בית „מחסה לזקנים״. אשר כבר הודענו ממנו בהצפירה, ביום י""ב תמוז נאספו המפקחים על הבתים ההם ועשו חשבון כללי מן כל ההכנסות וההוצאות שהיה במשך ארבע השנים שעברו מאז נוסד הבית הזה עד היום, ועלה סכום ההכנסה עד 99,142 רו״כ וההוצאות 99,082 רו״כ. — ועל טוב יזכר שם סוכן הועד הנכבד ה׳ יצחק ווינאצקי העובד עבודתו בתום ואמונה, ואנשי מופת המשגיחים ה״ה ה׳ ל׳ זאבלודאווסקי, ה׳ רוץ, ה׳ ח״ש פינעס וה׳ מ' וילבערבלאט, וביותר יצטיין ברוב עמלו הרב מטעם הממשלה יומ״ם ה׳ מארקוס לטובת הבית הזה. סטעפעניץ (פלך קיוב). בעיר הזאת זה שנות מספר יתגורר אדון נוצרי אחד ושמו Aдeлorennъ ולו עבודה רבה: בתי חרושת המעשה „לנופת צופים"" ובתי משרפות הי״ש, ומאז בהר לו לשבת בעיר הזאת יכיר את היהודים לטוב על פני הנוצרים, כי מלתו על לשונו לאמר: היהודים לא יאבדו את משכורתם בענין רע: שכרות וכדומה, כי אם יחיו את נפשות ביתם לחם לפי הטף וגם יקבצו על יד ליום רע, על כן כמעט כל עושי קנינו יהודים המה, ונוסף על זאת ירים מכספו תרומה מקופת הצדקה מדי שנה בשנה סך שלש מאות רו״כ. ואולם כל אלה לא השביעו את נפשו הצמאה לעשות טוב, ועתה הגדיל לעשות חסד עם בני הנעורים ולהיטיב אחריתם, ויבנה כמו רמים בית ספר בעל שתי מדוגות .Aвуклаcoe ул ויספח אליו גם בית ספר לעושי מלאכה Feseceinan moa, ועליו תהיה לכל צרכי הבית: מורים וכדומה, והבית יהיה פתוח באין הבדל דת לכל השוקד על דלתותיו, יהי שמו ברוך! ומדי דברי בבית הספר הזה אעיר אוזן אלופי עירנו, לכונן גם בית תלמוד תורה, למען שזה וזה יתקיימו בידם, כי אם לא ישימו לבם לזאת, אז בטח הנערים יאבדו דרך האמונה. התבוננו בבתי הספר האלה ובתקוה הנשקפה מהם, לבל יחסר המזג הוא בית התלמוד תורה! וצאו נא לישע עמכם והיה זה משה שלום קאזארגאוו שלום. ביאליסטאק. לב מי לא יתעורר לחמלה על אנשי צבא מבני עמנו המתגוררים בין מחנות אנ״ח אשר מאהבתם העזה לדת אבותיהם, ממאנים לאכול מאכל טרפה, ובעבור זאת נאלצים הם לאכל פת יבש ונקודים, ולא יבא אל פיהם כל ימי השבוע נזיד ומאכל טוב. אי לזאת התעורר הרב הגאון מפה, ועוד נדיבי עמנו, להרים את המכשלה הזאת, ויעוררו את הבעה״ב מעירנו, כי יתנדב כל אחד ואחד כפי נדבת לבבו, מכסת כסף מדי שבוע בשבוע, והכסף המקובץ יובא להרב הגאון דפה ואנשים אנשי מעשה הפקדו ממנו אשר ימציאו ויכינו לאנשי הצבא החונים כעת בעירנו, לערך מאה או יותר (מלבד המפוזרים בסביבות העיר) כל צרכיהם במאכל ובמשתה פעם אחת ביום בשר ונזיד, לבד בימי השבת אשר אז ינתן להם כל שלש הסעודות כחק היום. אשריך עדת „ביאליסטאק"" הנאורה, כי מאז ומקדם תקומי על נדיבות, ולכל דבר מצוה ומעשה טוב פישל חוואט תפקחי עיניך. לעטיטשעוו (פלך פאדאלסק). הננו נותנים תודה וברכה לכבוד הרה״צ מוהר״ר ישראל שליט״א ממעזיבון הסמוכה לעירנו חתן הרה״צ מסאנדיגארא שליט״א בעד שקידתו העצומה לטובת אנשי חיל מבני ישראל החונים עתה כשמונה מאות במספר סמוך למעזיבוז, אשר למען יאכלו כשר העיר את רוחו ושלח מכתבי בקשה להעיירות הקרובות ויקבצו לחם וחלות והרב הנ״ל יחלק אותם לאנשי חיל העברים חנם אין כסף. גם יסד בית מבשלות סמוך לתחנות אנשי חיל אשר יבשלו מרק ובשר ובעד 6 קאפ׳ ישיגו לסעודה, ואשר אין ידו משגת ישיג שתי פעמים ביום חנם, והרבנית תחי׳ תשגיח בעצמה על הסדרים יוסף הענדליר הנקיון. ישלם ה׳ להם כפעלם. בלוסק (מחוז באברויסק), בשם כל בני הנעורים דפה, הנני להגיש תודה וברכה מקרב ולב עמוק קבל-עם „לחברת מפיצי השכלה בין יהודי רוסיא"" בכלל. ולמזכיר החברה הרב הח' ד״ר הרכבי בפרט. בשלחם אלינו בשבוע העבר ספרים מועילים בשפות רוסית ועברית, להיות לנו למקרא, לעורר רוחנו אל ההשכלה המאירה לארץ ולדרים עליה. תקותנו תאמצנו כי לימים יוצרו, יעשו עמנו חסד וישלחו מכה״ע וספרים טובים ומועילים המדבר בשם כולם הילל בן שחר לנו הקוראים."
021-HZF-1883-07-31-001-10215_toc_8,דובנא. קול קורא!," דובנא. קול קורא! מי האיש מכם, קוראים אהובים, אשר לא ידע את שם הגבר הנעלה המליץ ומשורר הרב א. ב. גאטטלאבער? מי מכר לא התענג על נפת צוף שיריו הנשגבים ולא שבע נחת מספריו היקרים? זה כחמשים שנה כאשר הוציא לאור את ספרו הראשו „פרחי אביב״, ומהעת ההיא עד היום הזה לא חדל מכתוב מהפיץ תבונה, חכמה ודעת בקרב עמנו. שמות ספריו אשר הדפיס עצמו מספר וגם שנים רבות שלה דבריו ביעקב על ידי מכתב עתו „הבוקר אור"" ובכל מכתבי העת בשפת עבר הרבים והשונים אשר יצאו לאור במשך החמשים שנה האלה אין אחד אשר לא לקח הוא חלק בו ואשר לא התנוססו בו שיריו ומאמריו לגאון ולתפארת. כל אלה תדעו גם אתם, קוראים נחמדים, ולמותר לי לפאר לרומם את האיש הזה אחרי כי תהלתו מלאה כל הארץ ושמו מרומם בפי כל אחינו חובבי שפת קדשנו היודעים אותו, אך את מצבו ומעמדו עתה לעת זקנתו אחרי כל עבודתו בשדה-ספרותנו ואחרי כלה כחו ואונו להיטיב ולהשכיל את עמנו! אם לא תדעו זאת אגיד לכם אני כי בעיר מגוריו אני יושב ועיני תראינה את כל אשר אתו מצבו רע מאד אחרי נשבר מטה לחמו בהסגר בית מדרש הרבנים אשר הוא היה בו אחד מראשי המורים, ואחרי כי חוש גוו רופפו מזקנה ואין לאל ידו לכתת עוד את רגליו ולנסוע מעיר לעיר לבקש עזרה מנדיבי עמנו בצר לו. גם העזר התמידי אשר אמרו בעיר המלוכה לעשות בעבורו במלאות לו שבעים שנה, היה לאפס ואין אחרי משוך החוקר קדמונית החכם הגדול והיקר ד״ר א. הרכבי את ידו ממעשה ופעלי חברת מפיצי ההשכלה ובין העומדים בראשה לא ימנה. הדבר הזה חרפה היא לנו לעזוב את ראש משוררינו ובחיר, סופרים בעניו מבלי עשות מאומה להיטיב את מצבו ולכלכל את שיבתו ולשלם לו מעט מהרבה אשר הגדיל לעשות לספרותנו, האם נדיבים אין בנו? האם ספו תמו חובבי שפת קדשנו בקרבנו? לא כן אנחנו עושים ועלינו להיטיב את דרכנו. לכן ש  נדיבי עמי, אילי הכסף, והקשיבו לקולי אוהבי שפת קדשנו. ספרים הרבה הוציא הרב א. ב. גאטטלאבער לאור, אך רבים הם עוד הספרים אשר אתו בכתובים ובתוכם ספר „שירי מהללאל״ המכיל בקרבו שירים רבים חדשים וישנים אשר שר בעתים שונות בנוח עליו רוח השיר. את הספר הזה יחפוץ להפיץ בקרב עמנו, ואנחנו אם נעזור על ידו ונתן כסף למפעלו זה נעשה טוב עמו, כי ממחיר הספר אחרי כן יאכל וישבע וישכח רישו, וזה הדבר אשר תעשו: כל נדיב אשר ספרות ישראל וסופריו יקרים בעיניו, ישלח דמי קדימה, הממעיט לא ימעיט משני רו״כ, כי הספר „שירי מהללאל"" יכיל בקרבו כעשרים עלי דפוס, והמוסיף כפי אשר תשיג ידו יוסיפו לו ברכה חיים וחסד מהשמים את מכסת הכסף ישלחו המתנדבים לדובנא, מקום מושב המשורר לידי הגביר הנכבד הישיש ה׳ מאיר שומסקי אשר נתן לבו לדבר הזה — וכאשר יהיה הכסף למדי יצא הספר „שירי מהללאל לאור וכל החותמים עליו יקבלו איש איש ספר אחד ואתם סופרי ישראל החכמים והמורים אשר בכל עיר ועיר והאנשים אשר דבריהם נשמעים, שימו נא לבכם לדבר הזה, דברו נא על לב אנשי החסד אשר בעירכם והזכירו להם את שם משוררנו הנעלה ואיש לא ישיב את פניכם ריקם, כי עמנו עם עושה צדקה וחסד ומוקיר סופריו ושפת קדשו, כן עשיתי גם אני אספתי פה דובנא על הדפסת הספר „שירי מהללאל"" יותר מחמשים רו״כ המונחים עתה בידי הגביר ה׳ מאיר שומסקי. ה׳ מרגליות, רב מדובנא פראגא (סמוך לווארשא) בליל ב׳ פ׳ פנחס יצאה אש ותאכל כמה בתים עד היסוד אשר יושביהם נשארו בעירום ובחוסר כל, כי נגזר אוכל מפיהם, אין לחם ואין שמלה ואין מחסה. אמנם כן יושבי פראגא לא קפצו את ידיהם מאחיהם האביונים, אבל אין הקומץ משביע וכו׳ ע״כ אחב״י החישו להביא נדבותיכם בעבור הנדבאים והאומללים האלה, והיה מעשה הצדקה שלום. הישרים בלבותם ישלחו נדבותיהם ע״י המו״ץ הרב ר׳ ישכר טעננענבוים בפראגא...... אהרן טעננענבוים"
021-HZF-1883-07-31-001-10215_toc_9,חדשות שונות," חדשות שונות (הצופה בתהום הים) בשער המצבה הנכון להיות בעיר ניצצא בשנה הבאה, ימצאו הנוסעים שמה לראות על חוף ם התיכון דבר נפלא מאד אשר המציא חכם אינזעניר אחד טאזעללי, והוא כדור באללאן אשר ישוטט בעומק הים, עם אנשים אוהבי מראות הטבע החפצים להתענג על חזיונות נפלאים שבתהום הים הכדור הזה גבהו י״ב אמות, והוא בנוי מברזל מוצק ונחושת וזכוכית עב וחזק, בכדי שיוכל לשקוע במים עד לערך מאתים אמה בעומק, מבלי שיהיה נכבש ונשבר מרוב לחיצת המים הלוחצים אז ברב כח בעומק כזה, (כי אז יהיה כובד הלחיצה על שטח כל אצבע מרובע ממנו, כדי משקל 160 ליטרות כנודע). הבאללאן הזה נחלק בתוכו על תחתיים שניים ושלישים, העליה הראשונה שלמעלה הוא מקום רב החובל אשר בידו כל הנהגת הבאללאן, למטה ממנו בעליה השניה מקום פנוי ורחב לשמונה אנשים הנוסעים, החפצים לראות דרך החלונות הגדולים אשר מסביב את כל עומק הים ונפלאותיו אשר במצולה, כל מיני הדגים הרבים והמשונים המשוטטים בו, מיני החיים ההולכים ורוחשים על קרקע הים, הצמחים הגדולים והרבים אשר יגדלו שמה הסלעים והכפים הגבוהים וכו׳, ולאשר בעומק הגדול יותר מן 180 אמות, כבר חשבו מאורות השמים שמה מבלי לראות כל מאומה, ואור היום נהפך ללילה, ע״כ נכונה שמה מנורה עלעקטרית המפיצה אור חזק על כל סביבות הבאללאן דרך חלונותיו הגדולים. — ואולם המדור התחתון הוא מיוחד רק לכלי המעכאניזם, והמכונות הפועלים להחליף תמיד את האויר שבתוך הכדור, ועל ידיהם יוכל רב החובל גם לפעול על הבאללאן שיעלה ויצוף יותר למעלה, או ישקע יותר למטה כפי חפצו כל הכדור הזה הוא נאחז וקשור לאנית הקיטור ההולכת למעלה על פני הים לתור לפני הנוסעים המקומות בים הנאותים יותר לחפצם, ומן הבאללאן יוצא גם חוט טעלעפאן אחד אל האניה אשר על ידו יכול החובל והנוסעים עמו לדבר עם יושבי האניה אנה יסעו ואיפה יחנו, אם עלו למעלה ואם ירדו למטה וכדומה הנה כי כן פרץ רוח אנוש בארץ ויעבור גבולות עולם, יעלה שמים ירד תהומות, וגם חשך לא יחשיך ממנו, ידו על כל חית הארץ, יהלך בין תניני הים, וידו בכל משלה!  ווארשא (ציון לנפש) אל שמועה כי באה מסובאלק נמס לבי ונפשי עלי תאבל, כי עלה הכורת על ראש נזיר אחיו המיוחד בגבירי עדתו הנכבד ומפורסם שלשלת היוחסין כמו״ה ולמן אייזענשטאדט בן להרב הגאון מו״ה צבי הירש אייזענשטאט מווילנא בהגאון המפורסם מו״ה אברהם משה בהגאון הגדול ר׳ דוד אב״ד דק""ק מיר המנוח ז״ל קבע עתים לתורה ולתעודה, והיה ירא אלהים מנעוריו, משכיל בקי בשפת קודש וספרותה, וגדולה האבדה אשר אבדה קהלתו, בעצם ימיו בשנת החמשים ושתים לימי חייו. ביום י""א לחודש הרביעי הנחילו לו את הכבוד הגביר המפורסם ר׳ משה עדעלמאן נתנה לצדקה עבור נשמתו לביה״ח, לתקון בהכנ״ס, לבית הת״ת וליתר מעשה הצדקה, ס״ה אלף ומאה רו״כ — יהי שמו לזכר עולם בעלי הצפירה, ותנצב״ה. צל״י ווארשא (אסון נורא) האשה הכבודה שרה רבקה אשת ר׳ אליהו ווילנער נ״ע מפה, נסעה לעיר ווילנא לדרוש שם בשלום חתנה ה׳ ברענער ואשתו ויהי ביום ג׳ פ׳ מטות לעת ערב הלכו שלשתם לשוח בגן הבאטאניק שמה, ופתאום התקדרו השמים בעבים וגשם שוטף נתך ארצה, ויבקשו למו מחסה תחת דליות אילן גדול רב הענפים, והנה התחולל רוח חזק מאוד וישרש את האילן ויפול על שלשת האומללים ההם יחד. האשה אשת ברענער מצאה את ידה לצאת מתחת האילן ולקרוא לעזרה, אבל אמה האשה שרה רבקה אחרי שבעה מכאובים נוראים מתה, חתנה ה׳ ברענער שבר רק את רגלו הימנית אשר לדברי הרופאים אחר איזה ירחים ישוב וירפא לו, וגם אשתו מרת העניע אשר היא קרובה לעת לדתה, מרוב הפחד והעמל נפלה למשכב, אבל יש אפו״ד תקוה כי בקרוב תשוב לאיתנה."
021-HZF-1883-07-31-001-10215_toc_10,," מודעה בעזהי״ת יצא לאור מבית דפוסי, ספר אבן ישראל, להרב הגאון מוהר״ר ישראל ליפקין זצללה״ה, המפורסם בכל קצוי ארץ בשם ר׳ ישראל סאלאנטער כולל רובי דרשותיו הנעימים, ביראת ה׳ מוסר השכל, ומדות טובות. גם איזה חדושי תורה בש""ס ופוסקים, כל אשר נמצא ממנו בכתובים ואשר סמך ידו על תלמידו הרב הגאון מוהר״ר שניאור זלמן נ״י אבדק״ק גאלדינגען, להדפיסם, בפי מכתב י""ק הנדפס בראש הספר. — ונלוה לו קונטרס אבן ון מהרב הגאון מהרש״ז הנ״ל, איזה דרושים ושו״ת, אשר נתן להדפסה למבחן, מספרו אשר אתו יצחק גאלדמאן מדפיס בווארשא בכתובים. М. Гольнынанъ Варшава, Мурановская № 16. J. Goldman Warszawa Muranowska № 16."
021-HZF-1883-07-31-001-10215_toc_11,," הודעה ע״ד האתרוגים נכונים אנחנו לקבל קאמיסיאן מכל החפץ להשיג ע״י אתרונים מכל הסארטין קארזיקאנער, אתרוני א""י עם פיטמות ובלא קאראפירער, גענווער, מאראקער פיטמות. וגם לולבים והדסים ירוקים ולחים, כפי מחירם בטרייעסט, ובתוספת קאמיסיאן מעוטה. וכפי אשר הודענו  בשנים קודמות, וגם אשתקד אשר מחיר האתרוגים הי' ביוקר, לא העלינו במחיר הקא וסיאן, והננו נכונים לשלוח סחורה טובה לכל דורש גם ע״י נאכנאהמע בשלחו אלינו אויפנאבע, וביד כל אדם להריץ אלינו מכתבו, כל מקוממאשר יחפוץ וכפי האדרעסין ולמטה, ונקוה להפוק רצון מכל הדורשים לעשות מסחר עמנו האחים אהרן ואברהם בירגער במינסק Арону Виргеру въ г. г. Минскъ אדרעס למינסק Abran Burger in Tricst Oestrich. אדרעסע לטרייעסט"
021-HZF-1883-07-31-001-10215_toc_12,," יצא לאור ס׳ אב לבנים מאת אליהו נייווידעל, מחירו 35 קאפ׳. (המחבר הזה הנודע לאומן פדגוג יצא בעקבות אביר חכמי פידאגאגיג קאמפע, ויתן חנוך לנער במוסר השכל ערבים ושוים לכל נפש, לשונו צחה וניבו נאוה במאד, והמקראות ומאמרי התלמוד אשר יעלו בה בלולים ישיתו עליה לוית הן. המו״ל) אדרעסע על נייווידעל  ווארשא, וואלינסקי No. 11 או אצל המו״ס הנודעים פה"
021-HZF-1883-07-31-001-10215_toc_13,," צא לאור ספר „הנוסע"" המכלכל מאמרים וענינים שונים מידיעות העולם היבים והטבע מעלפים בספורי מסעות (רייזעבעשרייבונגען) נחמדים אף נעימים המר אוזן שומעת, המשמחים לב והמושכים נפש להתענג על מפעלות תמים דעים בשמים ממעל ועל הארץ מתחת, מחזיק 16 דרוקבויגען. מאת נחמיה דוב האפפמאן מח״ס „אוצר נחמד"", וס׳ „תולדות חכמי הבאטאניק״ מחירו על נייר פשוט 1 רו״כ ועל נייר רעגאל 1 רו״כ 50 קאפ׳. הרוצים בספר היקר הזה, יפנו במחירו אל המחבר על האדרעססע הרשומה מטה וישיגו חפשי אדרעססע: מפארטא במוקדם. . Гоаману, въ М. Повонъсто Ков. губ. россiенскаго утада N. Hoftmann, in Neustadt, Pub. Kowno, Russland. (המחבר הזה כבר נודע במאמריו המחוכמים בכל מכ״ע העברים הוא מדבר בשפה ברורה וקלה בכל עניני הידיעות ההן ויודע לבחור את הטוב והנאות לרוב הקוראים)"
021-HZF-1883-07-31-001-10215_toc_14,," אין לך מקום הבריאות לחולה ומבקשי מנוחה כעיר ניצצא במדינת צרפת, גן אייראפא, ויסדתי בית נאמן להאורחים כפי האדרעססע שלמטה, הידיעות מעניני הבריאות של (לונגענליידען או בלוטשפוק קען) או מן דירות גדולות וחדרים ממקחים שונים, או מסחרים דפה והסביבות, ישיג כל דורש ממני ע״י מכתב עם 3 רובל או 10 פראנק שישלחו אלי פראנקירט, הכהן הקטן מאחיו פ׳ מושקאט, נודע בווילנא וקען ובתים נכבדים ברוסיא אשכנז וצרפת ובסובאלק ובבא Hotel Willa Speranza Rue st. Btienne 21. a Nicce."
021-HZF-1883-07-31-001-10215_toc_15,," בית מחסה ליולדות . הוא כעת ברחוב פלעסקא 20 .    הנני להשיב לשואלי דבר ע""י פאסט במהר האפשרי. בכל ספראווקעס הדרושים לו, הן בסענאט, והן בכל מקומות המשפט דפ״ב. ושכרי מכל ספראווקא רק שני רו״כ. ממכירי אשר ידעו אמונתי, ותום דרכי, הנני לקבל עלי לעמוד לימי רקם בכל מקומות המשפט פה, ולהביא לידי גוביינא תביעתם מחברות מסילת הברזל פה, עבור המחיר אשר נשווה בינינו לפי איכות וכמות הענין, ובעז״ה אפיק בטח חפץ Сануилу Мееровицу Гинибергу въ Петербургъ. ורצון כל איש אדרעססא гоъ Вознесенскiя и Вкатернигоаскiй, дошъ Лихачева № б. кв. № 36."
021-HZF-1883-07-31-001-10215_toc_16,," זה שנה ומחצה עזבני בעלי חודש ימים אחר חתונתי גם כספי לקח עמו ונשארתי בעירום ובחוסר כל וזה כתשעה חדשים אשר ילדתי בת, ואלו סמניו: שמו יצחק בן אברהם אליהו כ״ץ, שנותיו ל״ב, שערות ראשו וזקנו צהובות (בלאנד) קומתו ממוצעת, מלאכתו טאפצירער גם זאטלעראיי אשר למד מלאכתו זאת בקעניגסבערג ע״ח הקאמיטעט דשם, באחרונה קבלתי מאתו מכתב מקעניגסבערג ומאז נסתם כל חזון ממנו, ועתה שמעתי כי הוא בנוי-יארק, כל היודע ממנו יחוס עלי ועל בתי ויודיעני על האדרעססע של הרב הגאון מוה׳ משח אריה ראבינאוויץ אב״ד דפה. נעסא בת ר׳ לייב הירשאוויץ כנים דברי האשה. נאום משה אריה במוהרא״ז הלוי החופ״ק יאנאווא פלך קאוונא."
021-HZF-1883-07-31-001-10215_toc_17,," אל סוחרי האתרוגים אזכיר מסחר האתרונים ליודעי ומכירי מכבר, ולכל החפצים לבוא עמי בברית מסחר מחדש לקנות בעדם כל מיני אתרונים ארץ ישראל, קאראפירער אניווער, ומא- ר, וכן לולבים והרסים בעד שם קאמיסיאן קצוב, וכל החפץ בי יפנה אלי כפי האדרעססע דלמטה נפתלי משכיל לאיתן Паттоло Маскилерсону въ губ. г. Минскъ."
021-HZF-1883-07-31-001-10215_toc_18,," בימים האלה אדפים רשימה חדשה ואקנה כל הספרים אשר לא נמצאו בביו מסחרי ואבקש את פני המחברים והמוציאים לאור אשר יאבה בחסדם לשלוח לי ספר אחד מהספרים אשר הוציאו לאור ויודיע המקח הקצוב למו״ס, ואקנה אי״ה מספר עקסעמפלארים מכל ספר A. Paust, Buchhandlung Krakau."
021-HZF-1883-07-31-001-10215_toc_19,," דאקטאר ש. סלאנימסקי נאך לאנגערער צייט פיר וויססענשאפט- ליכע צוועקען אים אויסלאנד וויילענד איסט צורריק אין ווארשא וואהנהאפט Nאויף קראשינסקעס פלאטץ 3 ט אונד ניממט אויף קראנקע מארגענס ביז 12 אוהר, אונד פאן 3 ביז 6 אוהר נאכמיטטאג.  ר"
021-HZF-1883-07-31-001-10215_toc_20,," איש צעיר בקי בתנ״ך ודקדוק, יודע השפות: עברית, רוסיש פאלניש, אשכנזית ידע חשבונות יב ז להיות מורה לש  או שמרת בבית אחד הסוחרים. ועל ישרתו וחריצות מפעלו יעידו יודעיו אשר בזמן קצר ראו בלמדו אור ההש כלה. לדרוש No. 14 בחנות ה׳ משה ווינער נאלעווקי  א. קאנעלבוים"
021-HZF-1883-07-31-001-10215_toc_21,," בבית מסחר ספרים שלי נמצא למכור ספרי מלים ה׳ שמיד, דפוס לייפציג הוצאה האחרונה, רוסיש דייטש דייטש רוסיש פארמאט גדול. מקחו בלייפציג 9 מארק אוזיל עד 50 3 רו״כ, פארמאט קטן מקחו בלייפציג 50 3 מארק, אמכור 150 עם פארטע, מ״ס ראבאט כנהוג. Кним. Магаз. . Каганъ אדרעססע שלי въ г. Вѣлостокъ"
021-HZF-1883-07-31-001-10215_toc_22,," עכטע זיידענע שווייצער מיללער-גאזע פיר מיללער, אויך בוימוואלל ענעס אונד וואללענעס גלאססע, האנדשוה, פוטטער פיר האנדשוה פאבריקאנטען, עמפפעה ט SS. Wachholder Warshau Nalewki 9"
021-HZF-1883-07-31-001-10215_toc_23,," שאלות ותשובות לה׳ בנימין בלומענטהאל איננו חתום אצלינו ויבקש מאת הסוכן שלקח ממנו, לה' או""ר בנומ' הבא לה׳ יהודא ליב קאסי׳ הס' כוכבא דשביט אין א עוד, לה׳ ז' בביא' בנו' הבא, וכבר אמרנו שמן הנומ' הראשונים, תשרים לנו."
021-HZF-1883-07-31-001-10215_toc_24,, אדרעססא שלנו Редактору газ. ГАПEонрA З. Сонинскому Варшава S. Sionimski W Warszawie. Dzika No 253
