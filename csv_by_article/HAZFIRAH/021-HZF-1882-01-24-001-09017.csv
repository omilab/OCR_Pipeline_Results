article_id,headline,text
021-HZF-1882-01-24-001-09017_toc_1,," א ברוסיא ופולין.  השולח במוקדם לשנה 5 רו״כ. אל לחצי שנה, 2.75 רו״כ.  לרבע שנה 1.50 רו""כ. של ביתר הארצות 20 פראנק. באמעריקא 5 דאללאר A"
021-HZF-1882-01-24-001-09017_toc_2,, K מהירו באשכנז: 14 ריכם מארק לשנה.  בעסטרייך 8 פל׳ לשנה. וכן לרבע שנה. א שכר מודעות: מכל שורה קצרה 5 קאפ׳.  ומשורה רחבה 10 קאפ׳. א
021-HZF-1882-01-24-001-09017_toc_3,מכתב עתי משמיע חדשות בקרב עם ישרון.מכל ה...," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-01-24-001-09017_toc_4,תוכן הענינים, תוכן הענינים דברי הימים ירושלים ע״ד ישוב א״י אמעריקא היהודים בארץ החדשה מאת יהודה דוד אייזינשטיין. הצופה לבית ישראל מאת נ׳ סאקאלאוו. חדשות שונות הודעות. שאלות ותשובות.
021-HZF-1882-01-24-001-09017_toc_5,דברי הימים," דברי הימים השבועות הראשונים להשנה החדשה הביאו חדשות ונצורות כמעט בכל ממלכות אייראפא, מבוכות חדשות לא שערון כל יודעי העתים מראש, אשר עלו בין לילה להחריד שלום העמים והממשלות מקצה אייראפא ועד קציה. הן אמנם למראה עין אך אחדות ושלות עולם שוררות היום בכל מרחבי עולם המדיני, בכל דברי המדינות שבין עם לעם לא נראה אף עב קל הנכון להקדיר שמי השלום, מלכי ארץ ושריה מרבים לספר בשבח השלום המחזיק ברכה ורב טוב לארצות אייראפא ולדרים עליה, אך לעומת זה עינינו הרואות כי אין שלום בעצמותיהם, וכי גלתה המנוחה מקרב ארצותם פנימה, וכמעט לכל ממלכה וממלכה מממלכות אייראפא, נתן הזמן ענין רע לענות בו: אוסטריא נרעשה ונפחדה למראה המרידה בדאלמאציא הדרומית והערצעגאווינא, המרידה אשר רב כחה להעיר משנתה השאלה המזרחית, ממקום שבאה לפני שבע שנים מירכתי צפון חצי האי הבאלקאני הערצעגאווינא הקטנה, ומשם תשוב להתפשט על פני כל מזרח אייראפא; בשתי הממלכות האדירות ונאורות אשר בלב אייראפא, צרפת ואשכנז, פרצו תמורות בחיק הממשלה, ועתידות רבות ונכבדות נצפנו לשתי הארצות  בתקופת עת הקרובה; בבריטאניא מוסיפים האירלאנדים להחזיק המהומה בארץ, ואין שלום ליוצא ולבא, ואיטאליא תטפל בשאלת רומא למען תוכל להפקיע את עצמה מן אבי האמונה, היושב בקרית מלכותה ומצודתו פרוסה על ארץ רבה, הנה כה נראה כי אין ממלכה באייראפא אשר תשקוט היום על שמריה ותתענג על שלום ומנוחה בקרב ארצה פנימה באין מפריע, עד כי כמעט צדקו דברי נביאי הדור האומרים, כי עוד עתידה איי- ראפא להתרעש ולהתגעש תחת יד מקרים אדירים, לשנותה שנוי גמור לכל כלליה ופרטיה מן היום אשר נודע בקהל דבר מלך פרוססיא אל בני עמו, והשקפתו ע״ד תורת הקאנסטיטוציא, היתה אשכנז לאבן הראשה לכל יודעי העתים, אולם המקרים שם אינם ממהרים היום לרוץ ארחם, הממשלה בפרוססיא נוכחה עתה לדעת כי רב הדרך בי החפץ והיכולת, אחרי המו״מ ע״ד הצעת אלוף הקלעריקאלים ווינדהארסט. בדבר ביטול העונשים המוטלים על הכהנים אשר גלו מן הארץ, והנצחון הרב אשר נצחו בעלי המרכז את הממשלה בהפארלאמענט, נואש ביסמארק מחפצו לקרוא את דברי הספר הנזכר בסוד הפארלאמענט, שלא לעורר ביותר את סערת הרוחות אשר גברה היום בארץ. ביום השבת 14/2 יאנואר נפתח בית קרואי העם לממלכת פרוססיא (לאנדטאג), ושר הפנים פוטטקאממער קרא דברי המלך מעל ספר, בדברים האלה יביע המלך את שמחתו, על מצב הממלכה בכלכלת העם והמדינה, כי ההכנסה מרובה על ההוצאה, ויבקש את קרואי העם להסכים על הצעת החוקים הנכונים לשנות את חוקי חדש מאיי בדבר כהני האמונה הקאטולית, לתת העוז והתעצומה להממשלה להתנהג עם הכהנים מפירי חוקי חדש מאיי כפי חפצה, וראות עינה במדת הדין או במדת הרחמים; כי יהיה ביד המלך לבדו הרשות להשיב את הכהנים הגדולים אל נויהם, ולשרי הממשלה המשפט למשוך חסד ליתר הכהנים בראותם כי השעה צריכה לכך, באופן אשר ההצעה איננה מבטלת את החוקים הקשים הרובצים על הכנסיה הקאטולית בפרוססיא, אך נותנים יד להשרים למשול ממשלה בלי מצרים על רוח תושבי הממלכה הקאטולים. בכל ההצעה אין דבר מעיקרי הענינים אשר אליהם חכו הקלעריקאלים בכליון עינים; כביטול הבית דין ע״ד עניני הכנסיה, לחדש את הזכות של הכהנים להשגיח על תורת הדת והאמונה בבתי הספר אין כל ספק כי ההצעה הזאת תדחה ברוב דעות מהקלעריקאלים והליבעראלים כאחד ומה גם אחרי אשר נשמע, כי פוטטקאממער שר הפנים הודיע אשר גם עתה אחרי אשר הפארלאמענט האשכנזי קיים וקבל הצעת ווינדהארסט הנודעה לבטל העונשים המוטלים על הכהנים הגדולים, מנויה וגמורה בסוד הממשלה להחזיק בזכותיה, ושלא לקבל הסכמת הפארלאמענט, אין ספק כי מעתה יהיו הקלע- ריקאלים והליבעראלים בעצה אחת, והמלחמה בין הממשלה והפארלאמענט תפרוץ עתה ברוב כח ובחמה שפוכה, כהריב אשר פרץ בין ביסמארק וקרואי העם האשכנזי לפני עשרים שנה. הריב הזה עושה גם היום את דרכו בסופה וסערה, רבים מבעלי פקודות הגבוהות, אנשים בעלי צורה ונודעים לתהלה בארץ, מתפטרים ממשמרתם, למען יוכלו לשבת בהפארלאמענט ולא והיו תלוים בדעת הממשלה, התרגשות הרוחות תגדל מיום אל יום, וגלגולי המעשים האלה נכונים להראות פעולתם גם מעל לגבולות אשכנז, ודברי המדינות ביתר ארצות אייראפא. ובצרפת הגיעה התמורה בחיק הממשלה עד מרום קצה. ביום השבת 14 יאנואר הציע נשיא המיניסטעריום את הצעתו בסוד הפארלאמענט, העתידה להביא בעקבותיה תקופה חדשה בסדרי ההנהגה בצרפת, כי תכיל בקרבה הסעיפים האלה: 1) הסענאטארים הנבחרים היום לכל ימי חייהם, יהיו נבחרים מעתה לא על פי מוצא דבר הסענאט לבדו, כי אם גם בצירוף דעת בית קרואי העם, ועל פי שני בתי המחוקקים יקום הדבר הזה, להעלות את זקני העם למעלה גבוהה כזאת, וגם זה לא לכל ימי חייהם כי אם על משך תשע שנים. 2) בוררי הסענאט יהיו רק הנבחרים מקהלות הערים והכפרים, איש אחד מכל קהלה וקהלה, 3) המשפט להסענאט יהיה רק לבטל דעת הפארלאמענט בהוצאות הממלכה, אך אין לו הרשות להציע הצעות בעניני הוצאה והכנסה מצדו, ולקיים את אשר דחה הפארלאמענט כאשר הוא היום. 4) תורת הבחירה עפ״י הקלפים מכל המחוז בכלל ולא מכל גליל וגליל בפרט תחשב מהיום לחוק ולא יעבור בתורת המדינה להרעפובליק. 5) לבטל המנהג הנהוג היום להתפלל תפלה בצבור ביום הראשון לפתיחת בתי המחוקקים, אחרי קריאת ההצעה הזאת המשנה בכמה דברים את יסודות ההנהגה, באר גאמבעטטא בפרט את הסבה אשר הניעתהו להציע את השנויים האלה לפני קרואי העם, ויאמר: „על פי מוצא דבר הבחירות האחרונות הנני רואה כי חפץ העם הצרפתי לשנות את סדר הנהגת המדינה. בכדי להחזיק את מוסדות הרעפובליק וממשלת העם, לשמרה מכל משמר נגד אויביה הרבים והעצומים. ואם לא יקבלו קרואי העם את דעתי, הנני נכון להניה את מקומי, ופקודתי יקח איש אשר דעותיו מסכימות ביותר עם דעות קרואי העם ונבחריו״. הדברים האלה עשו רושם גדול על כל פנות העם, והיום רבו הנדונים עליהם, אלה דורשים לגנאי ואלה דורשים לשבח את דברי גאמבעטטא ביום ו׳ העבר אחרי אשר כבר נבחרו שלשים ושנים חברי הפארלאמענט לועד מיוחד, לדון ע״ד בקורת הקאנסטי- טוציא והנחיצות לשנות עקרים אחדים בתורת המדינה, נראה כי שלשים נבחרים המה ממתנגדי הבקרת מכל וכל, והראדי- קאלים הציעו לשנות יסודי תורת המדינה שנוי גמור וכללי ולא רק בקרת סעיפים אחדים מסעיפיה, הדבר הזה מתנגד עוד יותר לחפץ גאמבעטטא, ובחירת הועד לבדו היתה די להוכיחו כי נשתה אמונת קרואי העם בו ובשיטתו, ביום ז׳ בבקר הודיעו מכה״ע הדוברים בשם גאמבעטטא, כי הוא וכל חבריו עמו יתפטרו ממשמרתם אם לא יקבל הפארלאמענט את כל הצעותיו באין נגרע דבר, אבל באחרונה כאשר ראה גאמבעטטא כי רוב דיעות נוטות לדון רק על בקורת הקאנסטיטוציא לבדה, אם תהיה כללית או פרטית, וכפי הנראה יכריעו אל הבקורת הפרטית, אז הניח את דעתו מפני דעת הנבחרים, ונשאר על משמרת פקודתו. עוד ידי ראשי ממלכות המערב מלאות עבודה, לשום למישור המעקשים הרבים בקרב ארצם פנימה, והנה שמועה באה מארצות הקדם, כי השאלה המזרחית שבה שנית להתעורר ברוב כח בארצות אייראפא ואזיא; מהערצעגאווינא הקטנה נשמע גם היום קול רעש כידונים ותרועת מלחמה.  ביום הרביעי העבר היתה מלחמת תנופה בין המתקוממים וצבאות הממשלה ע״י העיר קאריטי, המתקוממים נמלטו בין ההרים ונקיקי הסלעים, ולא נודע מקומם איה כל הידיעות הבאות ממקום המערכה בדאלמאציא והערצעגאווינא תאמרנה כי המתקוממים מקבלים השפעה ממקום אחר, אשר יתן להם עוז ותעצומה להתיצב נגד צבאות אוסטריא, כי באו אניות הקיטור אל חופי מאנטענעגרא נושאות בר ומזון לכלכלת המתקוממים, ביניהם נראה פקידי חיל בני ארץ אחרת, וביום 10 יאנואר בא שר גדוד בצבאות הממלכה הזאת, להמתיק סוד עם ראש המתקוממים, פעטער סמאראדזיץ שמו, ויחדו נסעו לצעטינא בירת מאנטענעגרא סוף דבר להתנועה החדשה הזאת נצפנו חדשות ונצורות, ומי יודע אם לא תהיה גם בפעם הזאת הערצעגעווינא לנקודת היציאה אל השאלה המזרחית, אשר התעוררה עתה שנית לתחיה בכל ארצות הקדם: עדים המעשים והשמועות הבאים היום ממצרים ומקרית מלך תוגרמא. הן מודעת זאת, כי יד תוגרמא הויה בהסכסוכים והמבוכה אשר נאחזה בהם צרפת לרגלי המרידה באפריקא הצפונית באלגיר וטונים, וכי מארץ ממשלתה טריפאלי חזקה את המתפרצים בנשק ואנשי צבא וכל צרכי מלחמה, עתה נספחה גם מצרים אל יתר ארצות אפריקא הצפונית, ותהי גם היא לסלע המחלוקת בין מצוקי אייראפא, רוח קנאת עם ושנאת דת עברה היום צרים ורוח קרואי העם (כנודע גם על בני העם היושב בס מתנהגת מצרים עפ״י קאנסטיטוציא, והמשנה למלך עושה מעשהו עפ״י דעת קרואי העם) עם אנשי הצבא ושרי החילים הערביים. איננה נוחה מפעולת המשנה למלך, אשר הוא כעבד כפות לצירי צרפת ובריטאניא, המושלים בארץ ממשלה בלי מצרים, יען כי רק בעזרתם ישב היום על כסא נשיאותו, קנאי הערביים מתאמצים בכל עוז להוציא את בני עמם מתחת יד אפוטרופסות של ממלכות מערב אייראפא, ויש ידים לההשערה שגם יד איזה ממלכות מזרח אייראפא עמהם תכון. התנועה הזאת נגלתה עתה בכל תוקף עוזה, ותפיל אימתה ופחד על שתי הממלכות האדירות צרפת ובריטאניא, השולחות עזבונ ומערבן דרך תעלת הזועץ אל הודו המזרחית וכל ארצות הקדם. לקדם פני הרעה הנשקפת לשתי הממשלות האלה מהתמורה הזאת, ערכו שתיהן ספר אל מושל מצרים להודיעהו, כי נכונות הן להחזיק במעוזו ולשלוח חבל אניות מלחמה אל מימי מצרים, להיות עליו למשמר נגד בני עמו המתפרצים ממנו הצעד הזה מצד ממלכות המערב, העלה עוד ביותר את חמת בני מצרים על האייראפיים, ובעיני כל חברי בית הנבחרים רע, עתה כל הארץ שמה כמרקחה, וצבאות החיל ביחד עם קרואי העם מרבים לתת אותותיהם אותות השנאה אל בני אייראפא היושבים בקרבם כל הדברים האלה הכעיסו תמרורים את ממשלת תוגרמא, בהיות היא המושלת במצרים והמשנה למלך הוא רק כאחד השרים משרי תוגרמא. בגלל הדבר הזה שלחה תוגרמא ספר מחאה בדברים נמרצים אל בריטאניא להוכיחה, על כי מצאה את לבה להתערב בעניני ההנהגה בארצות ממשלתה מבלי שאול את פיה, ותדרוש בחזקה להשיב לה דבר למען דעת את אשר לפניה, ביום השלישי העבר נתאספו שרי המלוכה בלאנדאן, לטכס עצה על התשובה הנכונה להשיב לתוגרמא, כספר הזה נמסר גם אל ממשלות צרפת, אוסטריא ואשכנז שתי הממלכות האחרונות מחזקות את ידי תוגרמא, ומוצאות קורת רוח במחאתה הנמרצה: עד כה וכה והמהומה בקאירא בירת מצרים רבה מאד, ועפ״י הידיעה האחרונה הודיע בית הנבחרים אל שר הממשלה „סעריף פחה״ כי בראות קרואי העם אשר נסיכם איננו עומד ברשות עצמו. הנה הם נכונים להסיר מעל שכמו סבל הנהגת המדינה ולקבל זאת על עצמם, כפי הנשמע הודיעו מפורש גם יתר ממשלות אייראפא, וביחוד מושלי הארצות אשר על יד ים התיכון, כי לא תתנינה גם הנה לצרפת ובריטאניא לנטות לבדן קו על מצרים, ולהציב להם יד על מבואות ים התיכון וים סוף, סוף דבר הענין הגדול הזה עלה עתה על שולחן הדיפלאמאטיא, ועתיד להיות לסלע המחלוקת בין מצוקי אייראפא בירחים הראשונים להשנה החדשה גם באירלאנד כל הדברים יגעים, והארץ עוד לא שקטה ממהומה, ונהפוך, כפי דברי מכה״ע להממשלה נראה כי גדלה, שם המבוכה בימים האחרונים, ובעוד אשר בחדש העבר היה מספר הפשעים החמסים והרציחות בין אדוני הארץ והאכרים 420 הנה עלו מעשי רשע כאלה בחדש האחרון להשנה החולפת למספר עצום של 547 עם 463 איש אשר הושמו במאסר על כי נחשדו אשר המה חברי אגודת הארץ. עפ״י ידיעות הימים האחרונים מצאו פקידי הממשלה עוד הפעם אוצרות כלי נשק צרכי מלחמה, דינאמיט ויתר הדברים הנכונים להשחית ולחבל חבל נמרץ, וע״כ יצאה הדת להראות קשה את הארץ אשר רגזה תחת יושביה, להביאה במצור ולמתוח על האירלאנ- דים את מדת הדין הקשה כמורדים ומתפרצים בעם ובמדינה הקוריער ווארשאווסקי No. 13 מביא דברי המ״ע היו״ל בעיר המלוכה פעטערסבורג, ידיעה נכבדה מאד בערכה בנוגע לשאלת היהודים ולפתרונה העתיד לצאת בידי הועד הראשי אשר ימתיק סוד שם לפי הידיעה הזאת, ראה הועד לנכון לפניו לחלק  לשני פרקים נפרדים את המועצות והמשא ומתן בדבר ש היהודים, למען הגיע עי״ז במהרה אל המטרה שהציב לו, בפרק הראשון של הלכות שאלת היהודים. תכליתו ומגמתו של הועד הוא, לכונן על יסודות חזקים את בטחון הנפש והרכוש של יהודי רוסיא בכל מקומות מושבותיהם, לבל יתחדשו נגדם הפרעות והשערוריות אשר התחוללו עליהם במשך השנה שעברה. בענין הזה, לפי הנשמע, כבר באו מועצות הועד לידי גמר והשאלה כבר מצאה את פתרונה הנכון. המטרה השנית של הועד הוא לאסוף את כל החוקים והמשפטים הנוגעים ליהודי רוסיא, לברר וללבן את הפקודות השונות, ולפשט כל עקמומיות ולישר כל הסתירות השונות שביניהם, למען יהיו החוקים המתיחסים להיהודים לאחדים בידי פקידי הממשלה, לדעת להתנהג על פיהם לזכות או לחובה, בענין הזה עוד עבודה רבה מוכנת לפני הועד, ועוד יעברו ימים רבים טרם יכלה את מלאכתו משני אלפים איש מהשודדים בצהרים נמסר דין 1070 איש אל שופט השלום הבאראן קלייסט, היושב בלשכת השופטים אשר פנו לחפץ הזה בהארמון בריולאוו על רחוב טשיסטא, משפט יתר הנדונים יחרוץ שופט השלום דאבראוואלסקי, המשפטים החלו לפני אחד עשר יום ביום השבת, כל הנדונים לא מצאו לנחוץ לקחת להם מליצים להפך בזכותם. המחייבים המה שני פקידים יודעי דת ודין העומדים מצד הפאליציי, הנדונים הראשונים אצל הבאראן קלייסט היו האנשים: נאוואק, דאמסקי, בעכנער, כבעלי הפרעות על רחובות מארשאלקאווסקי, ווארעצקא והמעלנא, דין שנים הראשונים נגמר לשבת 3 שבועות במשמר, והשלישי רק חמשה ימים, אחד מעושי השערוריה על רחוב סאלעץ נענש לשבת שני שבועות במשמר, והניתרים לשלם כסף ענושים 10 רו״כ, גריגאריא קאנדראטאוויטץ שהרבה לעורר את ההמונים לשוד חמסים בבית משתה אחד, נענש ג״כ לשלם 10 רו״כ כסף ענושים. „יאראמין"" שנתפש בהיותו מכוסה מכף רגלו עד קדקדו בנוצות, נענש לשבת שבעה ימים במשמר. ביום הזה נגש למשפט גם תשע מאות נדונים בלשכת שופט השלום דאברא- וואלסקי, בין הנדונים הראשונים היתה חבורה משמונה אנשים  חמשה נוצרים ושלשה יהודים, שמות הנוצרים הם: בוטשינסקי, דאמבראווסקי, מיקולסקי סטעפניאק וסעמיראדסקי, ושמות היהודים המה: טעננענבוים, ווארשאוויאק ופאמפער, כל אלה נתפשו על רחוב נאלעווקי ביום השני להפרעות, כאשר פרצה שם הכאה נוראה והשודדים נאלצו לסגת אחור. השופט חרץ משפטו: בוטשינסקי ודאמבראווסקי לשלם כסף ענושים א׳ רו״כ לגולגולת או יום אחד במשמר, ווארשאוויאק ומיקולסקי לשלם 6 רו״כ או לשבת שני ימים במשמר סטענפיאק לשלם א׳ רו""כ. שני היהודים ט. עם פ. לשבת 4 ימים במשמר, נגד הפסק הזה מחה המחייב מצד הפאליציי ויאמר. כי לפי דעתו נכון למתוח מדת דין יותר קשה על היהודי טעננענבוים, כי בהיותו איש משכיל לא היה לו להכניס את עצמו בהכאה ושערוריה ברחובות קריה, מן עושי השערוריה בפראגא נענש רק השודד טשערענסקי. לשבת 4 ימים במשמר, באשר כי העידו בו אשר ראו אותו קורע כרים וכסתות ומפיץ הנוצות לרוח היום. מששה הנתפשים ג״כ בפראגא, נענש אחד שהיה מכוסה בנוצות לשבת 6 ימים במשמר, והנשארים לשלם כסף ענושים א׳ רו״כ לגולגולת עשרים איש אשר נתפשו מאת הפאלקאווניק וולאסאווסקי, והוא העיד כי מצא אותם שודדים ומהרסים את בתי היהודים ביום השלישי להפרעות 27/15 דעצ׳. נענשו לשלם כסף ענושים א׳ רו״כ לכל איש. מן 17 איש מהרסי בתי ישראל על רחובות גאוואמיעסקא עם מאסטאווא, האחד שהרם בית ממכר מורי שעות, ונתפש שם ברגע עשותו המזמתה, נענש לשבת שבועים במשמר, והנשארים לשלם כל אחד א׳ רו״כ. כמשפט הזה נעשה כמעט לכל הנדונים ביום דין הראשון״ בגליון 13 מהקוריער, הננו מוסיפים לקרוא: „הדינים אשר נחתכו על פי השופט ביום 16 יאנואר, שוים המה בתכונתם אל כל אלה הנזכרים למעלה. בין הנאשמים ביותר היה בפעם הזאת השוער ושומר אחד הבתים על רחוב אגראדאווא, עליו העיר קאפיטאן אחד, כי ראה אותו שולל וחומם ושובר אחד מבתי המשקה אשר ליהודים. שופט השלום באר, כי שוער הבית נחשב לחבר אל משגיחי הסדרים, ולכן תכבד עונו עוד יותר, כשודד ומועל בפקודתו, ולכן ענש אותו לשבת במשמר חדש ימים, בגליון 14 ממכה״ע הזה הננו קוראים: „ביום ג׳ בא למשפט שופט השלום עושה השערוריה „ביאליצקי"", עפ״י דברי ספר הגלוי מאת הפאליציי ועדי ראיה, ועפ״י עדות האנשים היודעים את ביאליצקי מכבר לבעל אנדופים, היה הוא אחד מהמנהגים את בעלי הפרעות ביום 25 דעצעמבער על רחוב בראווארנא, אחד מעדי ראיה היה שר השוטרים הפאלקאווניק קאוואלעווסקי, אשר ראה אותו נוהג בההמונים. ביאליצקי הראה את עזותו גם בבית המשפט, ועל כן נאשם מאת השופט ויענישהו לשבת שני שבועות במשמר מכל הנשפטים נענש רק אחד בעונש קשה להאסר על משך שנה שלימה, אחד השודדים קערנער שמו, על כי נמצאו אצלו כמה עשרות שרשרות זהב ממורי שעות וידיו מלוכלכות בדם כאשר נתפש. לעומת זה, האיש וואסיאק אשר שם גם הוא בין שודדים חלקו נדון לשבת במאסר ארבעה שבועות. המה״ע „ברעסלויער צייטונג"" מודיע, כי ביום ב׳ העבר באו לעיר ברעסלויא שלש מאות וששים וחמשה איש עניי רוסיא. לשתי מאות מהם היו פתקאות (בילעטס) למסע על מסלת הברזל עד האמבורג, ועוד ביום ההוא אחזו דרכם הלאה האמבורגה לשבת באניה ההולכת ארצה אמעריקא, למאה וששים וחמשה איש הנותרים היו פתקאות רק עד ברעסלויא, כי לא הספיקו להם ההוצאות לאחוז דרכם הלאה, על חצר מסלת הברזל תקבלו הנודדים מאחב״י באהבה וחמלה, ויפנו להם מקום בהבתים הנשענים ע״י מסלת הברזל, השקום האכילום ויתנו להם מזון ומחיה וערך בגדים חמים לעתותי החורף, למחרת נתנה להם ארוחת הצהרים במאכלי כשר, את כליהם וכל הכבודד שלחו לפניהם ע״י הבאהן עד האמבורג, כל הנוסעים האלה המה עניים מרודים ערומים ויחפים . בברעסלויא נאסף סך מסוים עבורם, בבית מסלת הברזל גוע וימת ילד בן שתי שנים מרעב וקור, להלוית הילד האומלל הזה, נאספו רבים מנכבדי העיר, לדברת העניים ימצאון עיד חמשת אלפים משפחות באדעססא וקיוב המוכנות לשום נפשם בכפם לעבור ארחות ימים למצוא להם משכנות מבטחים לרגלי הדבר הזה נוסד ועד חדש להוציא את החפצים לעזוב הארץ דרך אדעססא לבוא אל ערי החוף יפו או גם לאבעססיניא (?) עפ״י הדברים האלה השיירא הזאת היא האחרונה אשר תאחז דרכה לאמעריקא."
021-HZF-1882-01-24-001-09017_toc_6,ע״ד ישוב ארץ ישראל (המשך מגליון העבר)," ע״ד ישוב ארץ ישראל (המשך מגליון העבר) החירה הזאת אשר לא צלחו כל אלה במפעלם, לא ימצאו זה פתרון אחינו האייראפים, וסתומה היא בעיניהם, אכן מיושבי ציון אשר הכינו לבם לדרוש בדבר הזה, מצאו פתרון להחדה הזאת, ורבים מחובבי עמם וארצם יושבי ציון, יעמלו הפעם להסיר אבני הנגף וצירי המכשול המונחים על דרך ההטבה, ותקותנו חזקה כי יצליחו ויעשו חיל. והנני לתת לפני הקוראים את אשר התבוננתי בזה, ואת פעולת ההתעוררות מילדי ציון  בדבר ההטבה הזאת. זו רעה חולי כי אחינו האייראפים יחשבו את יושבי ארץ הצבי לפראי אדם, לאוהבי לחם עצלות, לאנשים אשר לא ידעו מאום מטוב העולם; במלים קצרים, יושבי ארץ אבותינו חשבו בעיניהם לבריה בפני עצמה, שאי אפשר עוד להיטב מצבם, ורק על הבנים אשר יולדו להם יחמלו אחינו לבלי היותם כאבותם, רק על דור החדש ישימו מעינם להטיב אחריתם, ובמה? בכונן להם בתי ספר, וזה הוא האמצעי האחד אשר מצאו אחינו מרחמינו לטוב לנו, אכן באמת שגו ברואה ויוציאו משפט מעוקל; כי לא עצלים המה יושבי ציון רק עניים המה, לא פראים המה חובקי אדמת הקודש, רק דלים הם. בכל לבם יאבו להטיב מצבם, אכן העניות מעבירתם על דעתם, גם בני אדם גם בני איש יודעי מהוית עולם העשיה ימצאון בציון, אכן ידיהם אסורות בחבלי העוני, לו יפתח לפניהם פתח כחודו של מחט לראות בטוב, כי עתה בכל כחם יעמלו להרחיב הפתח כפתחו טל אולם. והדבר הזה נעלם מעיני מטיבינו, וזאת היתה הנסיבה הראשונה כי כל עמל מרחמינו נשאר מעל, כי אחרי אשר להחיים אתנו היום לא שם איש את לבו והנם ברעה, העת להם לדאוג בעד בניהם לימים יבואו, עת אשר רעה נגד פניהם כיום הזה? לו הושיבה החברה הנכבדה כי״ח משפחות אחדות על נחלתם, כי אז בטח עבדוה בכל כחם וגם ראו שכר בעמלם, ולו הצליחו הראשונים, ובטח היו מצליחים אם עין החברה צופיה עליהם למלאות מחסורם — כי עתה היו למופת ליתר אחיהם, ורבתה התועלת, אכן החברה לא דאגה רק לדור יבוא אחרינו, לכן לא הפיקה מאויה. הנסיבות אשר עמדו לשטן לה אין פה המקום לדבר עליהם, ואם תרשני עתי אדבר עליהם במאמר מיוחד, זאת היא הנסיבה הראשית לכל מפעלי אחינו מרחמינו, כי ישארו בעולם המחשבה, ולא יראו אור עולם העשיה. עוד דבר אחד עמד לשטן לאלה אשר חפצו לכונן מושבות בארץ הצבי והוא: „בלתי שאלם פי יושבי ציון, ובלתי בוא בדברים עמם"" כאשר אבאר: רוצה אדם בקב שלו מתשעה קבים של חבירו"" הוא כלל גדול בעולם המעשה, העבודה אשר יעבוד איש בביתו בלב שקט מבלי התאונן על גורלו, העבודה הזאת אם יעבדנה לזר, אף אם שכיר הוא ובא בשכרו תכבד עליו שבעתים ויתאונן על מר גורלו, וזה הדבר אשר הניא את יושבי ציון מקחת הטוב אשר יציעו לפניהם אחיהם מרחמיהם אחרי אשר לא ישאלו פיהם לראשונה ולא יבואו בדברים עמם להשתתף עמהם במפעלם, ורק כאדונים המצוים על עבדיהם לאמר ככה תעשו, כן יפקדו המה על בני ציון לאמר, זה הדרך לכו בה וזה יהיה שכרכם, לכן לא יצליחו. לו באו ראשי „חברת ישוב א״י"" בדברים עם בני ציון, לו בקשום כי ישתתפו גם המה עמהם במפעלם, לו כוננו חברה בציון אשר באי בריתה יביאו סך מצער לאוצר החברה, ואשר ידעו כי הם יהיו אדוני הארץ אשר יקנו למו, כי עתה לא עמדה החברה על מצבה זה אשר תעמוד למורת רוחנו, ולא רק שלשה דוללאם אדמה היה מנת חלקה, כי בטח רבו עוזריה מבית ומחוץ, ותעש חיל, וכל אשר מוהו איננו רופף כתינוק, יעיד על אמתת המשפט הלזה. הנסיון הורנו לדעת כי התעוררות חיצוני מבלי התעוררות פנימי, לא יוסיף מאומה. כל עוד אשר בחו״ל יעמלו להטיב מצבינו, ואנחנו תושבי ציון נעמוד מנגד, לא תעשינה ידיהם תושיה, גם כשאנו לעצמנו, לא נוכל עשות דבר מבלי עזר אחינו מרחמינו אשר ברכם ה׳ בעושר ובזה שגו בני האגודה „פתח תקוה"" ברצותם להתיר את עצמם מחבלי העוני מבלי עזר מאחיהם האייראפים, ונכשלו נפלו ולא יספו קום. הן אמנם כי הבינו שגגתם, ויחלו לבקש עזר בצר להם, אכן אחרו עברו המועד, סוף דבר מצב ירושלים לא יוטב בלתי ע״י יושביה אחינו אשר בחו״ל יחד ומשני הצדדים תוסד דבר ההטבה. את הדברים האלה שמו על לבם רבים מחובבי ציון יושבי ירושלים ויכוננו למו אגודה אשר בשם „אגודת אחים"" תכונה, לאמר יתאגדו יושבי ציון את אחיהם האייראפים ויושעו מטרת החברה לכונן מושבות בארץ הצבי, באי ברית האגודה יחצו לשתי מפלגות, האחת תקרא בשם „אוחזי הארץ״, ורעותה „גואלי הארץ"". על בני מפלגת נואלי הארץ לתת לאוצר החברה 15 רו״כ. דמי קדימה עת הכנסם בברית החברה, ושני רו״כ כסף שנתי בני המפלגה הזאת יהיו עוזרים במאודם לבני המפלגה אוחזי הארץ, אשר עליהם לתת עשרה נאפאליון לאוצר החברה עת הכנסם בברית, ורבע לירע כסף שנתי, ואשר הם יאחזו בארץ הצבי לעבדה ולשמרה, למען תען להם הדגן והתירוש ולא תשם עוד הארץ. ארבעים במספר יהיו בני אוחזי הארץ מאלה היושבים לפני ה׳ בחצרות ירושלים, ואחיהם אשר בחו״ל אשר אהבת ציו נגע עד נפשם, ואשר יאבו לתת גאולה לארץ אבותיהם, ולקחת חבל בהמצות התלויות בארץ, יעזרו על ידם במסת ידם, והם הם בני מפלגת „גואלי הארץ"", וכאשר תתכונן החברה על תלה ותפיק זממה, אז עליה לדאוג בעד עוד ארבעים מיושבי ציון ולכונן עוד חברה במתכונתה, ומעט מעט יוטב מצב ירושלים והארץ הנשמה תעבד הן אלה המה עמודי החברה אשר כוננוה ידי אוהבי עמם וארצם, בציפתי אצפה כי אחינו אשר בחו״ל ידעו להוקיר מפעלות האגודה הזאת, כי על ידה — רק על ידה — יורם קרן תושבי ציון, וגם ליתר אחינו הנפוצים בארבע כנפות הארץ תצמיח האגודה הזאת ישועה, כאשר יבין כל איש אשר לא השו אלוה חכמה. יתר תקנות החברה הלזו הנם כתובים על ספר החברה, ובעוד ימים לא ימשכו יודפסו ספרים המכילים בקרבם כל תקנות האגודה ויושלח לכל באי בריתה, מאז נוסדה האגודה ירבו באי בריתה ואוצר החברה ימולא, ואם כי ראשיתה מצער אקוה כי אחריתה ישגא מאד. יום א׳ 3 טבת בתוככי ירושלים. יעקב גאלדמאן"
021-HZF-1882-01-24-001-09017_toc_7,אמעריקא.," אמעריקא. היהודים בארץ החדשה. ה כסף הנדבות בעד הנודדים מרוסיא. סך הכסף הנקבץ עד היום בעד הגרים מרוסיא בכל ארצות הברית לא נודע עוד בברור, יען כל עיר ועיר מקום שם נוסד סניף להועד לקבל את הגרים, תקבוץ לעצמה בעד הנשלחים אליה מנויארק, כאשר יודע החשבון הכולל אודיענו אי״ה בעתו בהצפירה, ולע״ע נדע כי לא הרבו המתנדבים לנדב. מנדבות עיר נויארק כבר הודעתי במכתבי הקודם שלא הגיעו לששה עשר אלף דאללאר, ובמה נחשב הוא לעומת עושר אחינו בעירנו אבל כן דרכיהם להיות מתונים עד אשר יראו אם נדבותיהם תעשינה פרי, בנוארלעאנס אסף הועד חמשת אלפים דאללאר במילוואקי כשלשת אלפים דאללאר. בשיקאגא מלבד אשר נדבו חמשת אלפים פראנק בראשונה ושלחו לחברת כי״ח לפאריז, אספו בהאספה האחרונה שהיתה ביום 4 דעצעמבער 2252 דאללאר. מהמטרפולין של מדינת הזהב מסאנפראנציסקא יתאונן הכותב למה״ע American Israelite שמטילי הזהב בעיר הזאת הם אבירי לב הרחוקים מצדקה, רובם לא יתנדבו כלום מעוטם יפקיעו עצמן בנדבות מועטות, למשל ה׳ ל. גערסטעל ראש חברת אלאסקא אשר ערכו הוא ששה מילליאן דאללאר נדב רק שתי מאות דאללאר, ה׳ לואיז מאקס ערכו שמונה מילליאן נדב חמשים דאללאר. ה׳ אדאלף סוטרא ערכו חמשה מילליאן נדב מאה דאלאר, ראזענבערג הצעיר אשר ירש מדודו המנוח מיכאל רים שני מילליאן בשנה שעברה נדב רק חמשה דאלאר. דניאל מאיר וחבריו סוחרי שטרות או שולחנים ערכם משמונה מיליאן ולמעלה לא נדבו מאומה, אחד מהאחים אבה לתת חמשה דאלאר ויגער בו אחיו ויאמר „יש לנו בפה די רוסים ולמה נפזר את כספנו להרבות את מספרם"". הסופר הנזכר החותם את מכתבו בשם „מפטיר"" יאמר כי נמצאו בסאנפראנ- ציסקא הרבה יתר מחמשים יהודים אשר ערכם ממיליאן ולמעלה, אשר לא התנדבו מאומה בעד אחיהם האומללים הקולוניא הראשונה מגרי רוסיא על אדמת אמעריקא. הקולוניא הראשונה בעד היהודים הנודדים מארץ רוסיא כבר נוסדה במדינת לואיזיאנא, בנגב ארצנו. בהאספה אשר היתה ביום 28 נאוועמבער בעיר נוארלעאנס בירת לואיזיאנא, נבחר ה׳ יוליום ווייס לעמוד בראש החברה, וראש המדינה  (גאווערנער) מאק ענערי, אשר נבחר לחבר נכבד, היה הנאספים וישא מדברו ויאמר: „הממשלה תעזור ותתמוך בכל אשר תשיג ידה לנטוע את האומללים והנמלטים מעוצר רע ושנאת הדת על אדמת לואיזיאנא, ואנכי אערבם ואשים עיני עליהם, שבל יאונה להם כל מכשול וכל פגע, אף הוא אמר שהוא יודע ומכיר את חלקת האדמה אשר תחלק להם, כי הארץ טובה מאד. אוירה בריא, ארץ מעינות מים יוצאים בבקעה ובהר ותוציא פרי למכביר, ארץ אשר לא יחסר כל בה, רק יד חרוצים לעבדה וליהנות מפריה ולשבוע מטובה אשר ברכה ה׳״ הועד מנוארלעאנס קנה בהסכם החברה מנויארק שני Newman אלפים מענות (אקערסם) שדה מאת האחים נואמאן באי סיציליא במחוז לואיזיאנא, מחצית חבל האדמה הזאת כבר עובד ומחציתה קרקע בתולה, וחלק גדול מהשדה אשר עובד בה הוא מוקף גדר, הגרים שלחו מקצותם אנשים בקיאים בטוב עבודת אדמה לראות את נחלתם ותיטב האדמה מאד בעיני התרים. ביום א׳ 4 דעצעמבער אסף הנכבד יוליוס ווייס ראש הועד את חבריו המפקחים על טובת האומללים לאספה בבית „הארמאני"", בין הבאים היו גם אחינו השופט מאריס מאקס, ושני הדרשנים נוטהיים ומרעו טשומאסירא, והגולים שלח מקצותם חמשה אנשים וה׳ ראזענטהאל יליד קורלאנד ואחד מאנשי קיוב היה להם לפה, וישמיע לאזני הנאספים, כי האנשים אשר שבו מלתור את האדמה מודיעים כי טובה האדמה מאד, ובחפץ כל לבבם יאבו הגולים להאחז בתוכה, אם רק תנתן להם על פי תנאים רצויים ומתקבלים וע״פ הצעת השופט מאקס נבחרו חמשה חברים מהועד וחמשה גולים לפשר ולגמור את תנאי המקח והממכר בינם ובין בעל הקרקע ה׳ נומאן, ואחרי רוב דברים בינם לבין עצמם בחדר מיוחד נכתב אמנה על פי התנאים האלה: שעד יום הראשון לחדש יאנואר 1885 יחזיקו הגולים בשדה נחלתם חנם בלי כל תשלומין, ועל המחזיקים רק לעבוד את האדמה, ובמשך השנים האלה ישלמו האחים נומאן מכיסם את המסים והארנוניות אשר תעלה ממשלת המדינה וממשלת המחוז משדי נחלתם, בהחמש שנים הבאות אחרי שנת 1885 והלאה אם לא תשיג יד המחזיקים לסלק את כסף קנינם, לא יקבלו המוכרים מהקונים אף פרוטה אחת רבית בעד כסף הממכר רק עליהם להמתין עד כלות שנת 1890 אבל מיום הראשון לשנת 1890 והלאה יהיו נושים בהקונים כסף ממכרם, וגם ששה למאה (6%) לשנה אם יאחרו מלשלם את אשר הוטל עליהם, האחים נומאן נתרצו לקבל את מחיר הקרקעות כפי אשר הושת עליהם על פי הגולים ובהסכם חברי הועד, ועל ידי התנאים האלה יהיה ביד המחזיקים לאסוף קציר משלש שנים בטרם ישלמו אף פרוטה אחת, וכלי עבודת השדה ותבואה לזרע ומכולת להם ולביתם לימי השנה הראשונה ינתן להם חנם מאוצר הועד. בכל שבחי הקרקעות שהשביחו המוכרים בבנינים בגדרות וכדומה יחזיקו הקונים חנם כי נכללו בסך הקנין. דברי התנאים האלה נתקבלו ברצון מכל הנאספים והקונים והמוכרים ששו ושמחו יחד, וכל הנאספים ברכו על המוגמר על כוסות יין חמר מלאים, על הגאולה והתמורה שאחיהם האומללים זכו לקנות שדות כאזרחים רעננים באדמת החופש. סופר מכה״ע .Jew. South. היו״ל בנוארלעאנס בדברו אודות הדבר הזה יאמר: „תקצר לשוני מלהביע את גודל השמחה וההתלהבות אשר הלהיבה את לב הנאספים ובפרט הנודדים והגולים הסוערים. כל אחד ואחד הרגיש בעצמו שעל ידי המקח והממכר הזה, יעזור לשבור את עול הרצוצים וזו היא הדרך המביאה לפרנסה בכבוד, ואפריון נמטי להכי״ח מפאריז ולכל המתנדבים בעם בארצות אייראפא אשר עזרו לאחינו להביאם ולהגיעם למחוז חפצם זה״. בשכונת נחלת האחים נומאן (יהודים) במחוז קאטאהולא נמצאו עוד עשרות אלפים מענות שדה טובה ופוריה, אשר לא תבושנה להתחרות עם מבחרי אדמות פוריות בכל רחבי התבל, כאשר יעידון ויגידון ההודעות (רעפארטען) מפקידי הממשלה הממונים על עבודת האדמה אשר למדינת לואיזיאנא, וכאשר יודיעו הממונים לפקח  על האמיגראציא. לאחינו בלואיזיאנא נאוה תהלה, כי מלבד האלפים דאללאר אשר שלחו בתחלה להועד הראשי בנויארק בעד הגולים, נהלו בלחם וכל צרכיהם כשלש מאות גולים יותר משלשה חדשים כימים אשר ישבו בנוארלעאנס. ועתה הביאו את אחיהם אל המנוחה והנחלה; וזולתי ה אלף ושמונה מאות דאללאר אשר קבלו מהועד מנויארק לא קבלו כל עזר וסעד מכל אדם לא מחוץ לארצנו ולא משארי מדינות ארצנו. מדינת לואיזיאנא תוכל להתפאר כי היא היתה הראשונה מכל מדינות ארצנו הנאהבה והברוכה להוציא לפעולתו את המפעל הזה אשר רב טוב צפון בו לימים יבואו בעד אחינו הנדכאים, וזה תפארתה כי לא אחינו העברים בלבד החרו והחזיקו בהמפעל ההוא, רק כל בניה בני ברית ושאינם בני ברית השתתפו כאיש אחד חברים, ראש המדינה (גאווערנער) שמואל ד׳ מאק ענערי הבטיח להיות מעוז ומשען ומחסה להקולוניא החדשה. פקידי המדינה הממונים על האמיגראציא יחפצו להציע לפני המחוקקים (לעניסלאטור) לקצוב 75 דאללאר לחדש מאוצר המדינה בעד שכר בתי מלון ליהודים הגולים, כל מכה״ע היוצאים לאור בלואיזיאנא אמצו ואשרו את פעולת אחינו בדברים טובים ונחומים, ורבים מאחינו הנוצרים נדבו לזה ביד נדיבה ממיטב כלי מחרשתם וכלי עבודתם בשדה בעד הגולים. ולכן יאמר הסופר במכה״ע הנזכר. עצת נו נאמנה שיחדלו הועדים השונים מערי המדינה מלהיות נדונים ומפלפלים איזה הדרך כשר להאומללים, רק יתמכו בידי הועד מנוארלעאנס אשר בצפיתו מצפה שבעזרת השם ימציא בקרוב פדות ורוחה לכמה אלפים אומללים ונדבאים אשר ימצאו מקלט ומפלט. להושיבם על נחלתם בהשקט ובטחה - איש תחת גפנו ותחת תאנתו״. כפי אשר הגיד לי ה׳ אייזענבערג אחד מגולי קיעוו אשר נסע ללואיזיאנא להאחז בהקולוניא, מספר המשפחות אשר קנו את הקולוניא הוא עשרים ושמונה, ותשע משפחות נתנו כל אחת לאוצר החברה 450 דאללאר העולה כארבעת אלפים החברה תוסיף משלה עוד 12 דאללאר. והכסף הזה יהיה די לבנות להם בתים ולהכין כלי מחרישה וזרע לזרוע וכל צרכיהם עד ימי הקציר הבאים. מחיר הקרקעות הוא אחד ורבע דאללאר לכל מענה (אקער) העולה לשני אלפים וחמש מאות דאללאר, בעד שני אלפים מענות שדה אשר קנו מאת האחים (המשך יבוא) נומאן."
021-HZF-1882-01-24-001-09017_toc_8,הצופה לבית ישראל," הצופה לבית ישראל (מצב אחב״י בארץ הוללאנד בעת הנוכחית, קורות שאלת Amster- היהודים בארץ ההיא, משפט מה״ע הגדול ההולאנדי  על אדות השאלה האנטיסעמיטית) ( בימים האלה. בעוד עננה הרת חזיזים חופפת על ראשינו, ותלאות ימי הבינים אשר דמינו שכבר ירדו לטמיון עולות פתאום כאוב מארץ וחוזרות ונעורות ברב כח, וכל הדעות הכוזבות והנפתלות הנותנות את היהודים לחרם ולגידופים נעשו לשיטה מדינית „שיטת האנטיסעמיטית״. בצוק העתים האלה כטל של תחיה וכצרי מרפא הוא לפצעי לבבנו לראות בי בולמס תאות הרדיפות שאחז את האשכנזים, המתברכים בלבם שבידם נתונה האספקלריא המאירה של החקירה וההתבוננות, לא נתדבק ולא נתקבל בכל שכניהם, ועוד יש ארצות אשר סגרו בעדן בדלתים ובריח לבל תפשה בהן המספחת הזאת, החותרת תחת שלום האזרחים, והגורמת להתפקרות עול מלכות ודרך ארץ. בין הארצות האלה הכי נכבדה היא ארץ הוללאנד, בקרבה יושבים היהודים בשלום באין מחריד, ואם כי מספרם שם כביר ועצום בערך למספר ההוללאנדים הנוצרים, בכל זאת לא נפתח בה יפתח אפילו כחודה של מחט לקטיגוריא ולשנאה אנטיסעמיטית. היהודים נהנים שם מכל זכיות האזרחים, בפקודות הגבוהות בהממשלה וגם בחיל הצבא ישאו שם היהודים שכם אחד עם כל האזרחים; בהיכלי החכמות והמדעים, כבתי המדרש הגבוהים, יכהנו חכמי ישראל פאר כחכמי הנוצרים, וגם על המסחר וחרשת המעשה נראה פעלם והדרם, בכל זאת אין מערער, אין פוצה פה ומצפצף נגד היהודים אנשי ההמון אינם נוטרים איבה ליהודים כלל. וגם בין הסופרים אין מטיה דברים נגדם, ואין קורא תגר נגד גדולתם ועשרם בעיר אמסטערדאם מספר היהודים עולה רק חלק עשירי ממספר הכללי של תושבי העיר, ובכ״ז אינם נבלעים ובטלים ברוב ולפי עשרם ומסחרם האדיר אשר פרץ בתוך העיר ובסביבותיה, הם שקולים כנגד כל ההוללאנדים הנוצרים. גם שם היהודים אינם עובדי אדמה, גם שם היהודים הם שטופי מותרות, גם שם הם חלוקים לכתות שונות, מן הנאורים מקצה האחרון עד החרדים מקצה האחרון, — קנצי למלין, היהודים בהוללאנד אינם נבדלים כלל בתכונות נפשם. במדותיהם ובארחות חייהם, מן אחיהם אשר בשאר הארצות, בכל זאת לא נראה שם עינוי הדין ועיות הדין נגד היהודים, ותורת הקנאות אשר יצאה מסיטרא אחרא באשכנז לא מצאה לה קן בארץ ההיא. הדבר הזה מעורר את לבנו לתמוה ולשאול : מדוע כן הוא? אם אמת הדבר, כי את האנטיסעמיטיזמוס ראוי ליחס בעצם וראשונה אל העם, מפני שיש בלבו איבה לאומית אל היהודים אשר ממקור אחר יצאו, ועל כן לא יוכלו להתבולל ולשאת אתם בד בבד. למה לא נראה את גסות הרוח והיהירות הזאת בלב ההוללאנדים, שגם הם אינם קרובים ליהודים בקירוב לאומי? אם אמת הדבר שהאנטיסעמיטיזמוס איננו יציר כפיו של ביסמארק, אבל הוא רק תולדה מן הקנאה הקשה כשאול אשר בלב ההמון, שכבר תשש כחו לעבוד ולעמול בעד היהודים הבולעים ואינם פולטים, וסופנים בקרבם את כל טוב הארץ, וסופם לשפוך את רוחם על כל כלכלת המדינה, ולגייר גם את החכמות והמדעים, אם כן הוא, מדוע אין ההמון בהוללאנד צועק אל היהודים „לסטים אתם״.. ואינם יורדים לנכסיהם, כבעל אבידה המחזיר על אבידתו? מזה נראה, כי אך דעה כוזבת היא דעת הדנים לכף חובה את העם והתולים את הקולר בצוארו; לא מחיק העם יצאה תורת שוא ומדוחים בשם „אנטיסעמיטיזמוס"" אשמת עקספלאאטאציע״ ההיקשים העקשים והעיונים הנפתלים האלה לא הורו ולא הוגו מן דעת הקהל הכללית, ובא האות על זה, כי במקום אשר לא היו מסיתים ומלחשים בסתר, שם לא נשמע שום צפצוף תלונה נגד היהודים בין העם. רק במדינות אשכנז, אשר שם הושפע האנטיסעמיטיזמוס מגבוה, נתקבלה השיטה הזאת לתיאבון על לב ההמון, שהוא מועד לעולם לנגיחה ולנגיפה, כי אינו יכול לעמוד בנסיון במקום אשר הותרה הרצועה, על כן הוא פותח אזנו כאפרכסת לשמוע את העלילות, ובסיוע העלילות האלה הוא פושט ידיו בגזל, כי העין רואה והלב חומד ליהנות מן ההפקר, ובין כה וכה, וביטו העלילות נגד היהודים הוא מתחבב ומתרגל יותר ויותר בפי ההמון, והמסיתים רוחצים בנקיון כפיהם ומתנצלים באמרם: „פוק חזי מה עמא דבר"". המסיתים שולחים את הבערה ביד חרש שוטה וקטן, ואחרי כן מגוללים את האשמה על שלוחיהם — אבל הביטו נא על הארצות אשר נקו עד כה מחלאת המסיתים. שם לא עלה כלל על לב ההמון לזלזל בכבוד היהודים או לנהוג בנכסיהם והנה ראוי הוא גם כן לשים לב לקורות שאלת היהודים בארץ הוללאנד. בעוד אשר עוד היום בארצות רבות באייראפא שונים הלכות הליכות עולם, ואין קץ להמשא ומתן, להשקלא וטריא בשאלת היהודים. בעוד אשר רומעניען בועטת בממשלות אייראפא ומתעקשת לבלי תת להיהודים את הגאולה האזרחית ואשכנז מפקפקת וחוכבת להחמיר, וליטול מאת היהודים את הגאולה האזרחית, שהיתה נתונה להם רק מטולאת טלאי על גבי טלאי. — הנה בהוללאנד נשתקעה השאלה הזאת, ונבלעה בתוך קורות היהודים בדורות אשר עברו, בשנת 1615 נזרעזעה שאלת היהודים בארץ ההיא, ועלתה על שפת לשון פקידי ערים שונות, וגם אז לא קדמה לה התלוצצות ולזול וקלות ראש נגד היהודים בספרים או במושב נבחרי העם, אך בדעה צלולה ומיושבת דנו על השאלה, אם אין סכנה נשקפה מנתינת חוקי חירות להיהודים הבאים מספרד ומפורטיגאל, פן תגברו ויפרצו בארץ, ויפסעו על ראשי העם וינצחו אותם בחריצותם במסחר ובמשא ומתן. השאלה הזאת נפתרה לטובת היהודים, ומיד יצאו מאפלה לאורה ומשעבוד לגאולה, מיד חזרו למצבם ולאיתנם, קמטיהם נתפתחו וצפונות כשרונותיהם נתגלו, ולאט לאט עלו עד המדריגה הגבוהה שעליה הם נצבים היום באשכנז קודם שהשיגו היהודים את משפטי האדם, שפכו להם קיתון של זלזול ולגלוג על פניהם, במושב הועד בבאדען בקש מהם חילול הקדשים וביזוי הנושנות בעד הזכיות, בווירטעמבער בקשו מהם עכ״פ יפוי והידוד חיצוני, וברוכסיות רבות הציעו כעין תנאי בני גד ובני ראובן, שישתחררו היהודים מעול החוקים והמנהגים העתיקים, והיה נראה הדבר כמו שלטה בלב האשכנזים הרעה, כשישראל עושים רצונו של מקום אינם נגאלים, עליהם לצאת בשן ועין כצאת העבדים. וגם בארץ צרפת, כידוע, היה מושב הסנהררין בימי נאפאלעאן הראשון כעין יסוד ובסיס להגאולה האזרחית, ורק אחרי אשר נתבררו ונתלבנו עיקרי הדת ע״י הרבנים אשר ישבו בסוד הסנהדרין החדש ההוא רק אז הפקיעו את היהודים מידי שעבוד החוקים הקשים, ונתנו להם את זכיות האדם, כי לא רצו לתת ליהודים כוס ישועות ההוא, מבלי הפול לתוכו נטף רעל. אולם בהוללאנד הבחיק לנו אור הגאולה האזרחית, מבלי אשר העיב אבק של גוף זר את נגה יפעתו; והמופת היותר נכון על טובה של הגאולה האזרחית בהוללאנד הוא הדבר אשר נראה, כי ההולאנדים אינם מתחרטים על מתן זכיות ליהודים, ובשעה אשר האנטיסעמי- טיזמוס מתפשט, הם משקצים ומתעבים את המסיתים שמהם Am- יצא הרון-אף בעולם נגדנו. מכה״ע הגדול ההוללאנדי כותב ע״ד התנועה האנטיסעמיטית כדברים ( האלה. „יצר לב האשכנזים רע הוא מטבעם, והם מוכנים תמיד להתגרות מלחמה או לרדוף אזרחים שאננים, אחרי אשר חרבם רותה מדם הצרפתים, ונצחונם הגדול המריצם להשיב את חרבם אל תערה, בקשו להם מקום אחר לרדיפות להתנגשות ולהתאבקות, בקשו אף מצאו את הקאטולים, אז הקיפה הזעקה את כל ארץ אשכנז שהאמונה הקאטולית היא קשה לאשכנז כספחת, והיא כשאור שבעיסה המעכב לאחדות האשכנזים, וביסמארק, הוא גולת שבין חכמי מדינה, הוציא את כל חמתו בנפץ וזרם, להרעיש את מורשי הכנסיה הקאטולית ולהרגיז את יסודותיה, וכל ארץ אשכנז היתה אחוזה במשך כמה שנים בקשרי מלחמת ההשכלה (קולטורקאמפף), נגד שש עשרה מילליאן האשכנזים הקאטולים, אך לא לעולם חסן, האשכנזים נלאו נשוא כובד מלחמה זאת. ביסמארק נפטר מעל אוהבי החפש ונצמד אל אוהבי הנושנות, והאיר את פניו אל הקאטולים האשכנזים ראו את עצמם חפשים ממלחמה ומדברי ריבות, ורבונם ביסמארק המציא לידם ענין אחר לענות בו, הלא היא השאלה האנטיסעמיטים. בהשאלה המוזרה הזאת אין שום לחלוחית של תבונה ודעת, כל עיקרה של השאלה הזאת היא, שהיהודים נעלים על האשכנזים בכל דבר מדע, בכשרון המעשה ובמשא ומתן, ותחת להלחם אתם מלחמת הקאנקור- רענציא בשלום, הם מתהוללים ומשתובבים נגד היהודים וחושבים שהקות דם תועיל להבריא את גוף האומה. אנחנו ההוללאנדים יודעים בעליל שהזריזות והחריצות ומדת ההסתפקות מצויות בין היהודים במדה רחבה, ועל כן באנו אתם בברית האהבה והאחוה, המה מנהיגינו ומיטיבינו, הם עזרו לנו עזר רב בארחות המסחר, ולכן חלילה לנו לבעוט בהם, לשבור את החבית ולשמור את יינה. ארץ ספרד הדיחה את היהודים ואנחנו קבלנו אותם. הספרדים היו שטופים בתאות הכיבוש והעריצות, ומה סופם? אנחנו שמנו את אהבת המלאכה ושנאת הרבנות נר לרגלנו, לא חפצנו מעולם לעלות מעלה. על כן לא נרד גם כן מטה, ראוי ונכון להאשכנזים לשית לב לדבר הזה, לבל יסורו מדרך ההשכלה והדעת, מפני השוטים שקלקלו״ הדברים הנמרצים האלה הכתובים בידי איש הצופה מרחוק על דרכי צוררי היהודים ומעלליהם, יפיצו אור בהיר על מהותו וטבעו של האנטיסעמיטיזמוס, הפגם הגדול הזה בקורות נחום סאקאלאוו  בני הדור החדש."
021-HZF-1882-01-24-001-09017_toc_9,חדשות שונות," חדשות שונות (האנטיסעמיטיזמוס בצרפת), היגיעה והעמל הרב של צוררי היהודים אשר ישתדלו ויחתרו בכל עז, לטעת על אדמת צרפת את הסלון הממאיר וזמורת זר אשר צמחה באשכנז, את ההוללות האנטיסעמיטית, היגיעה הזאת נהפכה לע״ע לרועץ והכזיבה את תוחלת בעליה. העם הצרפתי לא נזרעזע ולא נתפעל מפני רעם דברי האנטיסעמיטים החדשים אשר שאוג ישאנו וירעישו את לב קוראיהם לאמר, כי נחלת צרפת נהפכה לזרים, להיהודים. אבל אין איש שם את לבו לחקור מה טיבו של עובר זה, אשר Anti -Juit"" ארץ אשכנז חלה גם ילדה אותו, מכה״ע הדורך בעקבות שטעקקער, הענריצי וכת שלהם, יוצא לאור זה שלש שבועות, ומן גליונו האחרון נראה שהתלהבותו נצטננה והתפעלותו נתקררה, ואף כי עודנו מוסיף והולך להחפיא עלילות ולמצוא תנואות בבני ישראל, כי הם העומדים במרום המדריגה, פעלם והדרם נראה בכל ענפי ההנהגה ומקצועות כלכלת המדינה וכל סעיפי המשרה והשלטון בעניני פנים וחוץ, ויריע בקולו על התקלות והמעשים המגונים שהוא מדמה לראות בהם באספקלריא  שאינה מאירה שלו, בכל זאת נקל הוא לקורא חוקר עד תכלית, לראות שסופרי מה״ע הנבזה הזה פג לבם בראותם, שקולם הוא כקול קורא במדבר, ולא יארכו הימים ומה״ע ההוא יובל לקברות, ואיש לא יעורר עליו נהי בלעדי הלבלרים החותרים בתוכו והעודרים בשאלה האנטיסעמיטית; כי ברצותו לשפוך בוז וקלון על היהודים, בעל כרחו מתוך גנותם הוא בא לידי שבחם, הקטיגור נעשה סניגור, ומלאך רע בעל כרחו יענה אמן, שהיהודים הם כעלי כשרון נפלא, ושאר רוח להם על בני עם הארץ אשר בתוכו הם יושבים, עד כי במיעוטם הבטל באלף, הם מכריעים את הרוב, ומתנשאים על גפי מרומי המעלה. בגליון האחרון נכשל המו״ל להדפוס מכתב מאת אחד ממיודעיו, איש גדל-דעה ונשוא פנים, המוכיח אותו על פניו בגלל יסדו את המ״ע הזה ההולך נגד רוח הזמן, והוא, המו״ל מוסיף הערה גדולה, אשר בה יתנצל. ויתרעם רק על בני ארצו על חוסר הבנתם להבין נחיצות השאלה האנטיסעמיטית בצרפת. אולם דברי רוח אלה בטלים ומבוטלים ואינם יכולים לקלקל שורת הרין של המכתב, החותר חתירה עמוקה תחת כל ענינו ומהותו של מכה״ע ומרעיש את יסודותיו, הכותב הנ״ל יאמר במכתבו: Anti - Jui ידידי הנכבד! מכתב העתי היוצא לאור על ידך  הגיע לידי, וקראתי אותו מהחל עד כלה, ויען כי אהבתיך והוקרתיך, אודיעה נא אותך את אשר יהגה לבי על דברת מ״ע החדש הזה, כל ענינו ותכליתו של מה״ע, משגה הוא אתך, ואנכי אשר הכרתיך וידעתיך לאיש ישר, לא אדין אותך לכף חובה, לאמר כי מזדון ורוע לב חקרת אף הכינות את פרי רוחך זה, הן ככה יאמרו כל אלה אשר ידעוך רק על פי מכ״ע הזה, אולם אנכי אשר ידעתיך מתמול שלשום, ויושר לבך ותומת רוחך לא נכחדו ממני, אומר לך כי תעית שגית ברואה, בשלחך על פני חוץ עלה נדף זה, אשר אהבת צדק ומישרים וחבת ארץ מולדתך כמסכה נסוכה על פניו, ותוכו שרש פורה ראש ולענה, המעורר יצר תאות הרדיפות ושנאה וקנאת לאומים המעבירות את האדם על דעתו ועל דעת קונו והטורדות אותו מן העולם. כן הוא, ידידי שנית ברואה, ואתך תלין משונתך ימי החשך חלפו הלכו למו, ואך לריק עמלך לעצור את רוח הזמן בלכתו ולהשיב את הגלגל אחורנית, הדור הזה שבו אנו חיים אין בו לא קנאה ולא תחרות, וכל בעלי הדתות השונות נהנים בשוה מזיו זכיות האזרחים, אנכי אינני לא מאוהבי היהודים אף לא מאויביהם, אך אהבת היושר וחופש האזרחים היא אור לנתיבתי, וכל ענין וחפץ אשר יתנגדו להעקרים הנכבדים האלה. כעשן הם לעיני, לכן מצאתי לנכון לפני להעיר את לבך על השגגה אשר שגית, ולבקש ממך כי תשוב ונקית מפשע רב בעוד עת, אם רצונך לצעוק חמס על מעשי הרמאים העושים מרמה בבית אוסף הסוחרים (בערזע), רכב וצלח, אך אל תקצץ בהיהודים, ואל תשתדל להשאות משרש את עיקרי שווי זכיות האזרחים, כי לא תהיה תפארתך על הדרך הזה״ אבל המו״ל מתרשל ומשתמט מנתינת תודה, וכצחוק הוא לנו איך הוא בשטף קנאתו ובחפצו להוכיח, שכל הפקודות הגבוהות בהנהגת הממשלה, נתונות בידי היהודים, הוא מכנים תחת כנפי דת ישראל, אנשים אשר הורתם ולידתם היתה בדת הנוצרית כמו למשל את ה׳ ווייס, אשר זה מקרוב נתן גאמבעטטא משרה נעלה על שכמו, חשב בין היהודים, יען בל״ס שמו גרם לזה. במה״ע „נאוויני"" N. 22 באה ידיעה תלגרפית קצרה מעיר דינאבורג, כי שם פרצו מהומות ושערוריות נגד האשכנזים יושבי המקום בעלי השערוריות היו הפועלים מבתי המלאכה ההולכים בטל כעת באפס עבודה, הידיעה הזאת נכבדה היא מאד בערכה, אך פרטי הדבר לא נודעו עוד י מ״ע Jew. World. מודיע כי השר הנציב באירלאנד הרים את אחד מבני ישראל ה׳ האררים למעלת נושא משרה בתוך הועד להחזקת הסדרים והמנוחה. האיש הזה הוא היהודי הראשו אשר הורם והונף למדריגה גבוהה כזו בארץ אירלאנד, שאיננה מצטיינת באהבה וברצון להיהודים, ובעוד אשר בארץ אנגליא כבר נשאו היהודים משרות כבודות ונעלות, הנה בתוך האי הירוק ההוא, אשר גם הוא חוסה תחת שבט אנגליא, לא נפל הקיר המבדיל בין היהודים ובין הפקודות הגבוהות בהנהגת הידיעה אשר נדפסה בגליון העבר ע״ד התיסדות חברה למשען יהודי רוסיא האומללים, מבין האצילים בני מרום עם הארץ ..Jew. World. באנגליא, נתאמתה ובאה ביתר בירור במכ״ע לפי הודעת מכ״ע הזה, עסוקים כעת במשא ומתן ע״ד ההצעה הנ״ל, הכהן הראשי, קארדינאל מאנגינג, הכהן הראשי מוועסט- מיניסטער, הגראף שעפטסבערי וכו׳, המטרה אשר יבו להם גדולי הכנסיה הנוצרית ורבי המדינה האלה הוא  חברות שונות בערי אנגליא, לאסוף נדבות למשען אומללי היהודים, ולהקל להם את ההוצאה אל הפועל הצעת שינוי מקום. בראש הועד הראשי יעמוד איש יהודי מעשירי אנגליא אשר התנדב לתכלית זה סך 10,000 ליטרא שטערלינג, טרם יד הועד לעסוק במעשה הצדקה, ירצו לאסוף לכל הפחות 1 מילליאן פונט שטערלינג, בכל בתי התפלה להנוצרים בערי אנגליא הטיפו כהני הדת מעל הבמה דברי כבושים, אשר בהם נתנו לחרם ולגדופים את התנועה האנטיסעמיטית. מכה״ע Fester Journal מוכיח בדברים נמרצים את המנצח בנגינות המפואר ליסט, על הקטיגוריא הגדולה, אשר כתב בימים האלה נגד היהודים והיהדות (שכבר הזכרנו אותה בהצפירה), ומראה לדעת שרק דעתו המטורפת מחמת זקנה ומחמת תשישות כח השכל, סמאה את עיניו להביט עמל אחת יקרה, שהיא אחת ממבחרי נעים זמירות זה, הקדיש ליסט בעצמו לאיש יהודי למזכרת אהבה; ובאמת כנראה מתולדות חייו, ראוי הוא שיחזיק טובה ויתן כבוד ליהודים, יען רק אנשים יהודים עמדו לעזרו ולסעדו בימי נעוריו, אביו של ליסט גר בעיר לאקענבאך, והנער פראנץ הזה הראה אותותיו אותות עוד בשחר ילדותו, שכשרון נעלה צפון בו לחכמת הנגינה, אך אביו אשר היה איש מסכן לא יכול לתת חנוך לנער על פי כשרונותיו. ואז הואיל איש נדיב לב מבני ישראל לתמכהו במשען כסף, ויקנה לו נבל וכנור לבעבור יוכל להתלמד ולעשות חיל בלמודיו, ועי״ז גדל הנער ויצעד מצעדי ענק קדימה בחכמה זו, אביו של ליסט הגיש אז ברכת תודה בספר גלוי אל הנדיב ההוא, והספר הזה עודנו נמצא בידי נכדו הבאראן „שייא"" בוויען, אשר נחל לו שם בכל הארץ בצדקת פזרונו וגודל חסדיו, כמו שנחל לו ליסט שם תפארת במפעלותיו בחכמת הנגינה המכ״ע urien Warszawski No. 18 מודיע מלבוב, כי הועד (קאמיטעט) הנועד שם ברשיון הממשלה, הוציא קול קורא לעורר את נדיבי העיר והמדינה להביא נדבתם לעזר האנשים אשר סבלו נזק בעת המקרים אשר נקרו בווארשא בסוף חדש דעצעמ׳ על החתום, הכהן הראש ביסקופ להקאטולים ה׳ לוקאש סאלעצקי, בתור ראש הקאמיטעט, ד״ר גנאינסקי ראש האזרחים בירגערמייסטער) בלבוב ד״ר פיעטאק דרעקטאר בהאיניווערזיטעט, ד״ר בערנארד גאלדמאן יושב בסוד מועצת הנהגת המדינה."
021-HZF-1882-01-24-001-09017_toc_10,," מודעה למוכרי ספרים הנני מודיע שכל הספרים פערלאג של בית דפוסי, שנמכרו זה שנתים ע״י בית מסחר של הגביר יעב""ץ נ״י. מהיום ימכרו אך על ידי בעצמי, וכל הרוצה לקנות מהם יוכל לפנות ישר אלי במכתבו, ע״פ אדרעססע שלי — וכעת נמצאים בידי כל המינים של בית דפוסי לא יחסר דבר. — להקונים רשימה בעד סך מסויים לממכר אנכה ראבאט כנהוג. וכן ימצאו הספרים שלי בכל הסקלאדין של ספרים בווארשא. ומי מהסוחרים שישיב לאיזה מו״ס על איזה מין שלי שאינו בנמצא, אך שקר בפיו ויכתוב המו״ס לסוחר אחר בווארשא, או יכתוב ישר אלי. ומאנשים יחידים הדורשים ספרים לעצמם, אבקש לבל יטרידוני במכתביהם, וידרשו הספרים הנצרכים להם, מן המו״ס בעריהם, או המסבבים בערים, הקונים ממני לממכר. וכעת יצא לאור מחדש סידור חנוך לנער שהדפסתי כמה פעמים, בהוספת זמירות, וסדר תקוני סעודה לשבת, ומוצ״ש, ופ׳ וישלח, ורבה״ע, ובסופו נלוה אליו לוח הפעלים עם כנויי הפעלים וכנויי השמות, לתועלת ילדי בני ישראל, ווארשא בחדש טבת תרמ״ב לפ""ק יצחק גאלדמאן מדפיס בווארשא. И. Гольннанъ, въ Варшавѣ. — J. Goldman, in Warschau. Мурановская № 24. Muranowska No 24."
021-HZF-1882-01-24-001-09017_toc_11,," הודעה אתכבדה להודיע בזה כי החילותי לטחו ברחיים הקיטורי אשר לי בפה קמח על פסח וסוחרי קמח שסחרו עמי עד היום, וכן הסוחרים אשר לא ידעו מטוב סחורתי יוכלו לפנות אלי עפ״י האדרעססע הרשומה מטה וישיגו קמח טובה ויפה מסארטען שונים ובמקח השוה, עם הכשר מהגאב״ד דפה. אהרן היילפרין ממעזריטש אדרעססע Aрову Гальнерну Менлзитршенъ, Сенкой губ. "
021-HZF-1882-01-24-001-09017_toc_12,," הודעה הקמה לפסח מן הריחיים אשר „בזעגרזע״. הנודע מאז שהוא יפה ומשובח במינו, ומחירו מועט לפי הערך, ונעשה בכשרות גמורה, בהשגחה ובשמירה מעולה על צד היותר נעלה, כאשר יעידו עליו הרבנים הגאונים הי״ו בתעודותיהם יהיה נמצא למכירה מן יום 1 פעברואר לשנה הזאת 1882, ונבקש את הסוחרים הקונים החפצים לבוא אתנו במשא ומתן, לפנות אל הקאנטאר של הריחיים מן „זעגרזע״ סטאניסלאוו קראפיווניצקי בווארשא רחוב לעשנא N.40a, או אל הסוחר של מיני קמח No 3 ה׳ ב׳ קראטקע. ווארשא, ברחוב נאווא-וויניארסקי St. Kropiwnicki, Warschau Leszno No 40a. B. Kratke, Warschau Nowo-winiarski No 3."
021-HZF-1882-01-24-001-09017_toc_13,," יין כשר על חג הפסח ממינים שונים וטובים מאד ובמקח הזול נמצא למכור תחת יד ה׳ געברידער קעמפנער, וגם תחת ידי הח״מ. ווארשא ב׳ דר״ח שבט תרמ״ב לפ""ק משה הלוי קויפמאן חתן הרב ז״ל מאזארקאוו .M. Kaufmann Warschau, Muranow № 10 אדרעססע .Gebruder Kempner Warschau, Dluga No. 5 או"
021-HZF-1882-01-24-001-09017_toc_14,," הודעה לסוחרי יין הן זה משנים רבות נודע למשגב לכל באי שער עיר ווארשא מסחר היין אנגרא ואן דעטאיל אשר יסד חותני המנוח ר׳ הלל מענדיל מאלינאק ברחוב פראנציש- קאנער No. 28 בשנת 1840, ומאז הנהו תחת ידי התרחבו והתפשטו ענפי מסחרי  ושם ימצא הנאגראָדא הנ״ל ת״ל, עד כי אוכל להשביע לכל קונה רצון בכל מיני יינות ומשקים הבאים מצרפת ואונגארין ומשאר מקומות ובמקחים השוים לכל נפש. וזה לא כביר נפתח מסחר יין בעיר ביאליסטאק בבית של ר׳ בעריל מגיד רחוב ניקאלאיעווסקי (וואשילקאווער), והמסחר הזה הוא מחלקה (פיליאלע) מבית מסחרי הגדול אשר בפה, ובני ה׳ שמחה פנחס ראזענבלום הוא המוציא והמביא במסחר הזה, לזאת אתכבד להודיע לאלה אשר בואו בברית המסחר עם בית מסחר היין אשר בביאליסטאק כי יוכלו להשיג שם כל מוני יינות ומשקים שונים כפי המקחים הקצובים בבית מסחרי אשר בפה ווארשא בלי עודף אף פרוטה אחת, וכל הקונים אשר יסחרו עם בני הנ״ל ישבעו רצון בכל עניני המסחר. ווארשא בחודש כסליו תרמ""ב. Л. Pозенблiонъ Францишканская  28. — L. Rozenblum Franciszkanska ul. N. 28."
021-HZF-1882-01-24-001-09017_toc_15,," הרביד העלעקטראמאטריש הנודע לשם בתועלתו ורפואתו לילדים להצמיח שניהם במהרה ולהצילם מכל פגע, נמצא להמכר אצלי בעד 1 רו״כ לאחדים, ולקונים עשרה בפ״א 758 קאפ׳, ולשלוח חפשי דירעקט ע״י פאסט, כן יוכל כל אחד לפנות אל בפקודותיו לקנות אצלי ספרים עברים ולועזים, ומכ״ע שונים אשר אני סוכן עליהם הצפירה, הלבנון, הישראלי השחר המליץ, המגיד ושאר מכ״ע לב״י, ומוכן אנכי האדרייהסע אלי: שרת בכל הפינקטליכקייט.   דור ארינבערג, רחוב פאליצייסקי בבית יהושע ראטנער No 13 בקאוונא.  "
021-HZF-1882-01-24-001-09017_toc_16,," יצא לאור חוברת שלישית מן ידיעות הטבע, מאת המפורסם א׳ בערנשטיין נ״י בבערלין, בהעתקה לשפת עברית צחה וקלה. ובעוד ירח ימים יו״ל גם חוברת הרביעית. ע״י המו״ל ג׳ ג׳ זאקס בווארשא. N. G. Sachs. Warschau, Dzielna No. S."
021-HZF-1882-01-24-001-09017_toc_17,," איש צעיר לימים היודע הטיב את תורת הבוכהאלטעריע (איינפאכע עט דאפעלטע) איטאליענישע בוכפיהרונג שפת אשכנזי, רוססיא, שפת עבר וגם מלאכת מחשבת, יבקש אחר שטעללע אצל איזה סוחר דפה, או לתת לעקציאנען, ובמשך שני חדשים יוכל ללמוד את כל הנ״ל, ורבים שרשו ועשו פרי ראו סימן טוב במשנתן במשך הנ״ל, וכל מי שחפץ להשיג מטרה נכונה  בלמודו יפנה על אדרעססע, .8 .1 Franciszkanska N. 25 n. 5."
021-HZF-1882-01-24-001-09017_toc_18,," השבת אבדה ישיג 5 רו""כ. אצל מאנקאטאווע ראגאטקע נאבד רייזע- טאש מפלוש רויטע דעסענעס טלית עם עטרה חדשה שלשה שופין שני זוג תפילין חומש בראשית סדור קטן תהלים ולולקע ונאטיס קטן עם חשבונות מי שימצא ימחול No. 24 להשיב לר׳ חיים יאקובי סט. יורסקי  "
021-HZF-1882-01-24-001-09017_toc_19,," סטודענט אחד ממבקרי האוניפערזיטעט דפה, מבקש להיות מורה לשעות או קאר- פאטיטאר לתלמידי בה״ס, החפץ בו ישיג ידיעה בהרעדאקציא."
021-HZF-1882-01-24-001-09017_toc_20,," שאלות ותשובות לה׳ וויינשטיין בריגא כל הנומערין האלו אין בידינו, לה׳ חאנדשי הס׳ כוכבא דשביט אין בידינו, זע״ז קבלנו לנכון אבל אשר יבקש אין בידינו, השולחים מארקען במכתביהם נבקש שלא ידביקום זע״ז עד שיתקלקלו בהפרדתם."
021-HZF-1882-01-24-001-09017_toc_21,, אדרעססא שלנו Редактору газ. ГАПEФира З. Слонинскому Варшава. או S. Sionimski in Warschau Dzika No 259.
