article_id,headline,text
021-HZF-1877-05-23-001-40145_toc_1,," .   ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ.  לרבע שנה 1,50 רו״כ.  ל ביתר הארצות 20 פראנק.   באמעריקא 5 דאללאר T"
021-HZF-1877-05-23-001-40145_toc_2,, E מחירו באשכנז: .  14 רייכם מארק לשנה. בעסטרייך 8 פל׳ לשנה 8 וכן לרבע שנה. שכר מודעות:  מכל שורה קצרה 5 קאפ׳. 3 e
021-HZF-1877-05-23-001-40145_toc_3,"מכתב עתי משמיע חדשות בקרב עם רטרון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות. הרייל דברי חכמה ומדע. עות העולם והטבע יוצא לאור אחת בשבוע, מאת חיים זעליג סלאנימסקי."
021-HZF-1877-05-23-001-40145_toc_4,תוכן הענינים., תוכן הענינים. דברי הימים. סט-פעטערסבורג. סט'-פעטערסבורג. לאדיזין ם ידיעות העולם והטבע. אלכסנדריא של מצרים מאת אברהם אבא ראקאווסקי. המלח מאת פ' ד' ענגעלשטיין. חדשות שונות. אלון בכות. דעפעשען האחרונים הודעות
021-HZF-1877-05-23-001-40145_toc_5,דברי הימים," דברי הימים כמעט כל הממלכות האדירות הודיעו בקהל רב, כי נכונות הן לשמור ארחות השלום, לבלי התערב בעניני הריב אשר פרץ בין רוסיא ותוגרמא; כל הממלכות מבטיחות נאמנה כי חפצות הן בשלום עד מאד, וכל מגמתן כי לא יעבור הריב את גבולו להתפשט על פני הארצות הקרובות אליו או הרחוקות ממנו. הפרינץ ריים, ציר אשכנז החדש בארץ תוגרמא, הגראף זיצי ציר עסטרייך בבירת הסולטאן, והבאראן קארטי ציר איטאליא בעיר ההיא, עושים דרכם לשוב לעיר קאנסטאנטינא- פאל, למען הראות, כי אך רוסיא ותוגרמא מריבות זו עם זו ויתר הממלכות מרחוק תעמודנה, ועניני המשא ומתן בין שני המריבים ובין יתר הארצות לא ישנו את דרכם כל הימים. אולם אם נשים לב לראות מה היא תכונת השלום השולט לעת כזאת בכל ארצות אייראפא, מלבד חצי-האי הבאלקאן, אז עלינו להודות, כי אם אמנם לא ישמע בארצות אייראפא, מלבד תוגרמא, בימים האלה קול אבחת חרב וקול רעש כידונים, בכל זאת רחוקה היא אייראפא כעת מאד מן המנוחה ושלות השקט, אשר יחלמו להם רבים מיודעי בינה לעתים; ונהפוך הוא, כי מסך הזמן רוח עועים ורוח מבוכה בימים האלה ברוב ארצות אייראפא, אשר אם אמנם יושבות הן לבטר מפחד שכניהן וידי זרים לא יגעו בהן לרעה; אבל המבוכות והמהומות אשר בקרבן פנימה רבו למעלה ראש, ומי לא ודע, כי הסכסוכים והמבוכות בתוך איזה ארץ פנימה יוכלו לפעמים לחזיק לה יותר מעשר מלחמות. כן הוא הדבר כמעט אין ארץ באייראפא לעת כזאת אשר תשקוט על שמריה ותתענג על מנוחה פנימית וחיצונית באין מפריע; ומי יודע אם לא צדקו רבים מחכמי הדור, המחליטים כי לא במהרה תשוב אייראפא אל המנוחה ואל המרגוע, כי עתידה אייראפא להתרעש להתגעש תחת יד מקרים נכבדים, אשר יניפו ידם עליה לשנותה שנוי גמור לכל פרטי משטריה והליכותיה. ארץ אשכנז היא כעת אחת הממלכות היותר אדירות בארץ. עוד גם טרם התאחדו כל עמי אשכנז להיות לגוי אחד, היו הפרוססים עם אדיר ועז מאד, אשר הכניעו בחרבם הקשה את גאון יושבי דענעמארק ואחרי כן גם את גאון עסטרייך, הארץ העתיקה אשר הוד קיסרית אשכנז חופפת עליה בימים ההם, במלחמתה האחרונה עם צרפת, אשר תמכו אז גם כל עמי אשכנז בידי הפרוססים, הראתה אשכנז לדעת עד כמה היא מסוגלה לאסוף חיל רב ועצום, כאלף אלפים איש, בזמן קצר איך רבו ונשתלמו תכסיסי המלחמה אשר לה, עד כמה עלתה בידי שרי צבאותיה להשתלם במלאכתם באופן מאד נעלה, ולהביא את כל מצב החיל לשלימות, אשר כמעט לא היתה לעולמים. סוף דבר, במלחמתה הזאת הראתה אשכנז בפועל, כי היא ממלכה עזה ונוראה ביום קרב אשר כמעט אין על עפר משלה. אולם המלחמה באה עד קצה; הצרפתים הנדכאים והנגשים, אשר הביאה עליהם ממשלת נאפאלעאן השלישי את כל הרעה הזאת, נכנעו לבקש שלום כבוד בעד כל מחיר, ובהיות רוב ערי ארצם ביד אויב, נאותו גם לתת חלק גדול ממבחר ארצם והון עתק מבהיל. במחיר השלום. האשכנזים שמחו אלי גיל כפלים, כי עמד הנצחון לימינם בריבם עם הגוי העז בעמי אייראפא בימים ההם, באופן אשר ירשו ארצות לא להם וינחלו הון עצום אשר לא יספר מרוב; ועוד כי מן המלחמה הזאת יצאה אחדות אשכנז, אשר נהו אחריה רוב עמי אשכנז שנים רבות באופן אשר כל הנסיכים והמלכים הקטנים, אשר בהיות כל אחד מהם עושה מלוכה שפלה בארצו לא היה נחשב למאומה, היו עתה לעם חזק ועצום הנותן חתיתו על גויים וממלכות. קול הידד נשמע בכל פנות אשכנז, קול שמחה ותרועת נצחון; לא נשמעו עוד שירי אהבה ושירי השתפכות הלב בארץ הזאת כמלפנים, כי אם שירי חיל ושירי נצחון; לקול שירת „השומרים על הרהיין״ נאלמו כל המנגינות האחרות; עזב העם את שיללער גאונו ואת גאטהע ולעססינג הדרת תפארתו, כי ביסמארק ומאלטקע היו נביאיו היום להם השתחוו וכל פה מלא תהלתם; גם אויבי ביסמארק ומתנגדיו בארצו השלמו לו, כי הוא האיש השם עטרת נצחון בראש אשכנז, ולו נאוה תהלה; בימים ההם רמה רוח האשכנזים עד למאד, כל בני נכר כאל נחשבו להם, כי חזו בחלומם את ארצם יושבת לראש לכל הארצות, כל גויי הארץ למוצא פיהם ייחלו, והם יהיו הנשאים בכל העמים, עשר וכבוד יתמכום, אין עני ואין נדכה בהם; מסחרם ירב עד למעלה ראש; עבודתם ומלאכתם תהיינה כפורחת; חמשת המילליארדים יעשירו את אוצר הממשלה לאורך ימים; צבאותיהם הגבורים יגינו עליהם מכל צר ואויב, ואחדות אשכנז תברא כל השנויים הנחוצים בקרב הארץ פנימה, עד כי יהיה איש איש יושב תחת גפנו ותאנתו, על מלאכתו ועבודתו, באין מכלים דבר אמנם הכי כן קרה להאשכנזים, כאשר דמו להם? מה אנחנו רואים כעת באשכנז, שש שנים אחרי התאחדותה? האחדות הזאת גם היא לא הכתה עוד שורש בלב כל העם, ונהפוך הוא, כי איזה ממלכי אשכנז ונסיכיה נוהים בסתר אחרי הימים הראשונים, בעוד הם לבדם עצרו בעמם וארצם כחפצם, ברצותם באו בברית עם לאומים וברצותם הפרו בריתם ואין מוחה בידם, ועתה הנה כל עניני החוץ מסורים בידי פרוסיא והוא יעשה בהם כטוב בעיניו, עם הבאיערים, הראשון בעמי אשכנז אחרי פרוסיא, עוין הוא את הפרוססים מימים ימימה, והבדל הדת יוסיף עוד להרחיב הפרץ ביניהם, כי הבאיערים הם מבני הדת הקתולים ולא קבלו עליהם אמונת לוטהער כאשר עשו הפרוססים, וכה יגדל לפעמים פרוד הלבבות בין ממשלות באיערן ופרוסיא, עד כי לפני שנתים ימים יצא הקול במכה״ע, כי יש בדעת הממשלה להריח את מלך באיערן מכסאו ולספח את ארצו למחוזות פרוסיא; גם לב ממשלת זאכסען איננו שלם את פרוסיא מכל וכל, ודבר בית המשפט הגבוה, אשר יצא עתה דינו מלפני נבחרי העם להיות מקומו בלייפציג ולא בעיר בערלין, גם הוא זרע רוח פרוד בין זאכסען ופרוסיא. אכן מלבד כל אלה, הנה מעטים המה. בקרב ארץ אשכנז, אשר ימצאו נחת וקורת רוח במצב הענינים כפי שהוא שם לפי שעה, ריב האולטרמנטנים את הממשלה על דבר חקי חודש מאי של שנת 1874 הרחיק את לב הקתולים האמתים מאחרי הממשלה, כי ממשלה אחרת להאנשים האלה, והיא בעיר רומא, ומלך אחר להם והוא היושב על כסא פטרוס, והם שונאים את ממשלת פרוסיא בכל נפשם ובכל מאודם. מעבר השני מתלוננים על הממשלה, העניים בעם, הסוחרים הקטנים, והפועלים, כי שבר להם הזמן כעת כל מטה לחם, והמסים והארנוניות רבו ביתר שאת ויתר עז, אכן התוכל הממשלה להמעיט המס ולהקל על העם? יודעת היא ממשלת אשכנז, כי רבים מתקנאים בגדולתה, כי צרפת לא תוכל לשכוח עד מהרה את אשר עוללה לה אשכנז במלחמה האחרונה, על כן עליה להרבות מספר חילה ולהוציא על זה כסף תועפות, וזה לא כביר דבר המארשאל מאלטקע באספת הנבחרים, ויוכיחם לדעת, כי נחוץ הוא להרבות עוד את הוצאות החיל. „לפי שעה שלום בארצנו״. אמר המחריש הגדול ההוא, כאשר יכנוהו יושבי ארצו; „אין את נפשי להחליט, כי חורשים הצרפתים עלינו רעה; אבל עלינו לראות ולדעת את הנעשה בצרפת. הצרפתים עושים חיל גדול, מכינים כלי מלחמה עד להפליא, עד כי כבר הגדילו לעשות ממנו בענין הזה, מלבד זה, הנה רוב צבאות צרפת נחתים במזרח ארצם קרוב לגבול אשכנז, וחיל צבאותינו נטושים ונפוצים על פני כל הארץ, ובמבצרינו אשר על גבול המערב מעטו אנשי חילנו למאד על כן מזהיר אני אתכם, יושבי ארצי אם תאבו לשבת לבטח באין מחריד אתכם, הגדילו נא מספר פקידי החיל במספר מאה וחמשה אנשים, והושיבו חיל חזק במבצרי המערב״ כזאת דבר מאלטקע בבית הנבחרים, והם לא מרו את פיו ויתנו את משאלתו, ולפי הנשמע הנה נכונה הממשלה להציע לפני הנבחרים להגדיל עוד את מספר החיל, ולהוסיף עוד הוצאות על צרכי הצבא, ומה יענה העם, אשר כבר נלאה שאת את כבד המסים, אם יוסיפו לדרוש עוד כסף מידו? זאת היא מנת הארץ המנצחת. ומה משפט הארץ  המנוצחת? שנים הם נגעי אשכנז אשר לא תדע אותם ארץ צרפת. המחסור איננו בקרבה כבארץ אשכנז, וגם עמים אחרים לא יתקנאו בה ולא ישטמוה בלבבם. אמנם תחת זה מה רבו התהפוכות בקרב הארץ פנימה! בימים אשר היה טהיער ראש הממשלה בצרפת, היה נשיא הארץ נוטה אל הרפובליק, ונבחרי האספה הלאומית הופכים אליה ערף, עד כי רבתה המהומה הנבחרים להוריד את טהיער מגדולתו ולהושיב את מאקמאהא תחתיו. בהאמינם, כי הוא יהיה לכלי חפץ בידם להטותו לכל אשר יחפוצו. אולם האנשים האלה עשו דבר גדול ואת פי העם לא שאלו, העם החל אז להבין עד היכן הדברים מגיעים, ובכל מקום שבא לידו הראה לדעת כי חפץ הוא בממשלת דפובליק, ואחרי כן כאשר תמו ימי הנבחרים, והאספה הלאומית ירדה מעל הבמה, ונבחרים חדשים באו במקום המתפטרים, ראתה הממשלה ותבן לה, כי נכונו לה מי ריב ומחלוקת עם נבחרי העם, כי היו רוב הנבחרים ההם מאוהבי הרפובליק, והממשלה נטתה בסתר לבה אחרי המלוכה בעל כרחו נרצה אז המארשל מאקמאהאן לפטר מעליו את המיניסטעריום של ביופע וחבריו ולמסור את רסן הממשלה בידי דיופאר ומארסער; ואחרי אשר גם דיופאר לא הפיק רצון מאת הנבחרים, נרצה הנשיא עוד הפעם על אפו ועל חמתו לקרא לה׳ סימאן לעמוד בראש הממשלה; הוא סימאן הנוהה אחרי הרפובליק באמת. אולם למען לא יוכלו נבחרי העו לברוא חקים חדשים ככל העולה על רוחם, הנה בראה ממשלת מאקמאהאן את מושב הזקנים (סענאט), למען יחלקו הזקנים את שלטון הארץ ביחד את הנבחרים, ואת הסענאט מלאו אנשים אשר אבד עליהם כלה, וביותר מן הנוטים אחרי בית בורבאן וארלעאן, באופן אשר סכלו הזקנים כפעם בפעם את עצות הנבחרים, אשר יעצו לעשות לטובת הארץ, ויהי סכסוך ומריבה תמיד בין הזקנים והנבחרים. ביותר השתדלו להחזיק את הסכסוך ההוא ולהגדילו הכהנים ברוכי פיוס התשיעי הבלתי חפצים בממשלת העם; הכהנים האלה תמכו בידי יושבי הימין בבית הנבחרים ובידי רוב הסענאטארים החפצים במלוכה, וידברו על לב המון העם למען תפוש אותו בלבו ולקנות לבב לאהבה את ממשלת המלוכה הזקנים גם הם לא היו כפויי טובה להכהנים ויתמכו בימינם בכל עוז. הכהנים דרשו בפומבי כי העותה אייראפא את דרכה לאין מרפא, בקחתה את ממשלת המלך מידי האפיפיור ברומא, וכל עוד אשר לא ישיבו את כבוד המלוכה להאפיפיור לא יונה לאייראפא מעמלה ורגזה; הכהנים האלה החלו להתערב במעשי הממשלה, ובדעתם היטב, כי ממשלת הרפובליק לא תהיה להם לעזר, ויתנו ידיהם את הבנפרטיסטים ואת יתר אוהבי המלוכה, ויעוררו לב העם בדרשותיהם ובמכתביהם לשוב אל הסדרים הראשונים. ה׳ סימאן העומד בראש המיניסטרים לא יכול להיות במחריש, בראותו את אשר הכהנים עושים להממשלה; על כן הציע לפני הנבחרים הקים אחדים, אשר יתנו מתג ורסן באף הכהנים, לבל ישובו עוד להתערב בעניני חול שאינם נוגעים להם כלל. ונבחרי העם הסכימו אל החקים האלה בחפץ לב. זקני הסענאט ראו את הדבר הזה וירע בעינם, ויחלו לעשות במחשך מעשיהם, להצמיד מרמה ונכלים למען הפיל את ה׳ סימאן ואת מארטעל שר המשפטים למשואות, ביחוד הצטיינו בזה ה׳ בראגלי ועוזריו הנוטים אחרי בית ארלעאן, כי האיש בראגלי קרוב לבית מאקמאהאן ונכבד הוא בעיני הנשיא. בלי ספק לא על נקלה עלתה בידי בראגלי ומתי סודו להטות לב מאקמאהאן לחפצם, כי הנשיא איננו איש כביר כח לבב, אשר יאמר: יקוב הדין את ההר; אמנם ביום 15 לחודש הזה מלאה הסאה, כי המארשאל מאקמאהאן מצא תואנה במעשי המיניסטרים, ויכתוב מכתב לה׳ סימאן, וידבר אתו דברים קשים, על אשר התנגד לדרך הממשלה מאז תחת ידי דיופאר, באופן אשר מהר ה׳ סימאן לבקש מאת הנשיא לתת לו חפשה ממשמרתו, וכן עשו גם יתר רעיו, מלבד ה׳ דעקאז שר עניני החוץ, אשר מעודו לא היה לבו שלם עם ה׳ סימאן ראש המינסטרים, וה׳ בערטא שר המלחמה הנוטה גם הוא אחרי המלוכה בלבו, אמנם כל נבחרי העם וכן גם כל יושבי פאריז הנוטים אחרי ממשלת העם, יודעים נאמנה, כי לא מצא המארשל כל מום במעשי ראש המיניסטריום, ורק בקש מקום להתגולל עליו ולהדפהו ממצבו, כי היה המרשאל עוין את ה׳ סימאן כל הימים, ומה גם כעת אחרי כי התנגד ה׳ סימאן למעשי הכהנים, וכאשר באו הכהנים בבקשתם לפני הממשלה, כי תשתדל הממשלה להשיב להשבוי ברומא את כבוד מלכותו אשר היה לו מלפנים השיב ה׳ סימאן מעל הבמה כי לא תוכל צרפת לעשות מאומה בעד האפיפיור, בהיותה נאמנה בבריתה את איטאליא, עד כי גם בדברים בלבד לא תוכל ממשלת צרפת להועיל לפיוס התשיעי, הדברים האלה העלו על סימאן את אף הכהנים ואת אף ציר האפיפיור בצרפת, אשר הוא יוצא ונכנס בבית המארשאל מאקמאהאן יום יום; והאנשים האלה לא נחו ולא שקטו עד אשר הוציאו מזמתם לפעלה, מובן הדבר כי לרגלי זה חרה אף הנבחרים יושבי השמאל על הנשיא, ולפי הנשמע הציעו גם אחדים מהם להוריד את הנשיא מכסאו, דבר אשר יבצר מהם כעת להוציאו לפעלו, כאשר נודע הדבר בכל העיר, מהרו רבים מאוהבי הרפובליק לבקר את ה׳ סימאן בביתו ולברכו, וגם הגענעראל ציאלדיני, ציר איטאליא בעיר פאריז נמנה בתוכם. והמארשאל כבר מנה אחר תחתיו והפקיד את עתותי הארץ בידי ה׳ בראגלי, אשר פעמים רבות היה מיניסטר בצרפת בימים האחרונים, ובכל פעם הראה לדעת כי יודע הוא להצמיד מרמה ולעשות מעשים בסתר להכחיד את הרפובליק אשר בשמה הוא מושל בארץ. לאשר הוא יודע כי אין לנבחרי העם חפץ בו צוה המארשאל מאקמאהאן לסגור בית הנבחרים על חדש ימים, והוא לבדו יעמוד על סדרי הממשלה עד יעבור זעם, אך מה יהיה אחרי החדש ההוא? היוכל ה׳ בראגלי למשול בארץ, בעוד אשר רוב הנבחרים שונאים אותו וכל הנלוים עליו? לפי דברי סופר מכה״ע Köln. Ztg מפאריז, הנה אמר המארשל כי מנויה וגמורה היא בסודו לבחר לו כעת מיניסטריום כזה, למען יהיה סמוך ובטוח כי ידעו המיניסטרים למשול בארץ פנימה, „אם ילחצו המקרים את צרפת לקחת חלק במלחמת המזרח"". הדברים האלה עשו רושם בארץ אשכנז, כי נכון הדבר כנכון היום, אשר אם תכניס צרפת את עצמה בקשרי המלחמה, אז תמצא את אשכנז בין אויביה; ובכלל הנה בעמוד צרפת לימין האפי- פיור וקדושיו לעיני השמש, תכעיס בזה את אשכנז תמרורים . וגם תפר ברית אהבתה את ממשלת איטאליא, אשר כל תעלולי הכהנים ותחבולותיהם כצנינים בעיניה, עד אשר יוכל היות, כי צדקו האומרים, אשר בהדוף הנשיא מאקמאהאן את המיניס- טעריום ממצבו, לא ידע בעצמו את אחרית מעשהו זה. לפי הנשמע מהר המארשאל להודיע כי רק בחלה נפשו בהמיניס- טערים הקודמים, על אשר היו נוטים יותר מדאי לדעות גאמבעטטא וחביריו, וגם זה נאות הנשיא להודיע כדברים האלה . אחרי אשר בא ציר איטאליא בפאריז ויודיע לה׳ דעקאז, כי אם אמנם אין לממשלת איטאליא להתערב בעניני צרפת הפנימים, אבל אחרי אשר מודעת היא בכל הארץ כי ה׳ סימאן וחבריו נפלו על דבר אשר השיבו ריקם את פני האולטרמנטנים המבקשים מאת הממשלה לעמוד לימין השבוי ברומא, ע״כ תביט ממשלת איטאליא על התמורה הנעשה בצרפת לעת כזאת, כעל אזהרה מצד צרפת, כי אין לאיטאליא עוד לבטוח על ברית אהבתה את צרפת הדברים האלה אשר מסר דעקאז לנשיא הרפובליק, עשו רושם על המארשאל, ויצו על דעקאז להבטיח לכל צירי הממלכות, כי שלום לצרפת עם כל עמי הארץ כבתחלה, ובכלל לא תשנה צרפת את שטת הפולוטיק שלה ברב או במעט; ולפי דברי הנשיא, הנה מטעם זה דרש מאת דעקאז להשאר על משמרתו, למען הראות כי עניני החוץ בדרכם ילכו ולא יעבטו ארחותם. — וכאשר התאספו הנבחרים להתיעץ על צפונותיהם, באה אליהם אגרת מאת המארשאל מאקמאהאן, כי מוצא הוא לנכון לסגור את שערי בית הנבחרים על משך זמן ידוע, למען יוכלו המיניסטרים החדשים להחל את מעשיהם במנוחה ושקט. המארשאל ידרוש מאת הנבחרים לעשות שלום להממשלה החדשה, אף יזהיר את מכה״ע והסופרים, כי אם יעלה על לבם לעורר המת העם על הממשלה, אז ידע לזרוק מרה בהם. אחרי זה הודיע היושב ראשונה בבית הנבחרים, כי אחרי הדברים האלה אין עוד להנבחרים להתיעץ או להתוכח, רק עליהם להכפף למצות הנשיא ולשוב איש לביתו, עד אשר תקרא להם הממשלה שנית, רוב הנבחרים קמו מכסאותם ויקראו בקול גדול: „תחי ממשלת הרפובליק״! ויעזבו את הבית. לפי הנשמע, הנה יש בדעת בראגלי לסגור את בית הנבחרים להלוטין ולקרוא לנבחרים אחרים תחתם, בתקותו כי בעת הבחירות החדשות יעלה בידו להסב לב העם, למען יבחר רבים מאוהבי המלוכה, ואז תכון הממשלה בידו. זה הוא החזיון אשר נראה כעת בשתי הארצות היותר אדירות באייראפא, האחת במספר יושביה וצבאות מלחמתה, והשנית בעשרה וחריצות כפיה. ומה נחזה ביתר הארצות? האם עסטרייך היא ארץ השלום והמנוחה? עסטרייך אשר יושביה לאומים שונים, אשר לא יבינו איש שפת רעהו ועוינים איש את אחיו מקדם קדמתה? האונגארים מקבלים באהבה וחדוה פני הסאפטים, והם תלמידי בתי המדרש בקאנסטאנטינאפאל, הבאים לברך אותם על הגישם חרב זהב לגבור-דיונים עבדול- קערים פחה, וקוראים בקול גדול: תחי תוגרמא! ה׳ יצליח דרכה! הסלאווים יוצאים לקראת הערצהערצאג אלברעכט וקוראים: תחי מלחמת רוסיא! וחפץ הסלאווים בידה יצלח, ומנגנים את „נגון הלאומי"" הרוסית, באזני הנסיך אלברעכט; הפולאנים יוצאי ירך הסלאווים פוסחים על שתי הסעפים, ורבים מהם נוטים אחרי תוגרמא ודורשים טובתה; ובראש כל העמים האלה יעמדו האשכנזים העוינים גם את הסלאווים וגם את האונגארים בלבם, ומהלכים בין העמים האלה כמהלך בין שני שבילי אש הזאת היא מנוחה? הזה הוא מרגוע? או ממשלת איטאליא תשבע נעימות בהיות האפיפיור וכל קדושיו בארצה ומסכסך את יושבי הארץ איש באחיו ואיש ברעהו? או ספרד היא הממלכה המאושרה, ספרד אשר יום יום החליפה מושליה וימים רבים שכלה חרב ערים ומשפחות? ספרד אשר גם עתה היא בכלי משחק בידי הכהנים הקתולים והיוואיטים אשר ירבו בקרבה צלמות ולא סדרים? סוף דבר, אסף השם את שלומו מארצות אייראפא בימים האלה, וינחיל להן מהומות ומבוכות מרבה להכיל בשבוע העבר נשאו ונתנו הרבה בבית הנבחרים באנגליא ע״ד מעשי ממשלת אנגליא ויחוסה אל השאלה המזרחית. ראש הליבעראלים גלאדסטאן ומתי סודו, הוכיחו להממשלה את דרכה על פניה, על אשר תמכה בסתר בידי הטורקים. בעוד אשר כבר באה העת לגרש את הפראים ההם מגבול אייראפא, גם 148 — על מענה הגראף דערבי על דברי הנסיך גארטשאקאוו, התנפלו הליבעראלים, ויחליטו כי הפריז ה׳ דערבי על המדה לדבר נגד רוסיא דברים קשים לעיני כל עמי אייראפא, ובכלל דרשו הליבעראלים מאת הממשלה לסלק ידה מתוגרמא, לבלי היות לה לעזר בכל אופן שיהיה, גם אם תמצא יד רוסיא להכות את תוגרמא חדם ולהוריד עוז מבטחה. חמשה ימים רצופים התוכחו  הנבחרים בענין הזה, נבחרים רבים דברו דברים ארוכים ונמרצים לצדד בזכות הממשלה או לראות חובה לה; ולאשר לא הספיק להם היום שמו לילות כימים וישבו בבית מועד הנבחרים כמעט עד עלות השחר; ואחרי כל הוכוחים והפלפולים הסכימו הנבחרים ברוב מנין (354 נגד 223) לבטוח בשרי הממשלה ולתת אמון במעשיהם, כי יעשו את הטוב, והנכו לתועלת הארץ, וידעו לכלכל דבר במשפט לפי אשר יורום המקרים ממשלת רומאניען כבר הודיעה בגלוי לכל הארץ, כי לחמה לה עם תוגרמא, באמרה, כי אחרי אשר החלו התוגרמים גלורות על ערי החוף לרומאניען, שלא כדת, הפרה תוגרמא בריתה את רומאניען, ומעתה אין להסולטאן כל זכות על רומעניען עוד, רומעניען עמדה לימין רוסיא ביד רמה, וחיל הרומאנים לוחמים ביחד את חיל הרוססים לנגד תוגרמא. אמנם אם ימהרו הרומאנים להודיע כי מעתה הם עומדים ברשותם ואין לתוגרמא עוד כל ממשלה עליהם - זאת לא נודע עוד לפי הנשמע, הנה הודיעה ממשלת עסטרייך כי אין דעתה נוחה מזה, ע״כ הרחיקו הרומאנים את יום צאתם מרשות תוגרמא, עד אשר יוקם השלום על תלו, ע״ד סערביען שונות הדעות למאד, אלה מחליטים, כי הסערבים שוקטים על שמריהם ואין את נפשם להתערב שנית בריב רוסיא ותוגרמא; לעומת זה מודיעים אחרים כי נכספה וגם כלתה נפש הסערבים להחלץ חושים לקראת תוגרמא, אשר זה לא כביר כרתה ברית שלום עמה. לפי הנראה האמת לימין האחרונים; אולם בכל זאת כמעט אין כל ספק בדבר, כי לא יהינו הסערבים לצאת ממעמד הבינים, אחרי אשר הדבר הזה יהיה לצנינים בעיני ממשלת עסטרייך, ונכון להאמין, כי אם אך יפרו הסערבים ברית שלומם את תוגרמא, אז תמהר עסטרייך לשלוח צבאותיה לארץ סערביען לרשת את ארצם. (ממערכות המלחמה), על שדה הקרב לא נעשו חדשות נכבדות גם בשבוע העבר, מחשבי קצין יאמרו כי בעוד ימים אחדים תהל המלחמה על חוף הדאנוי, במצאם יסוד נאמ לנבואתם בימים עברו, כי גם בשנת 1828 עברו הרוססים מן הפרוט עד הדאנוי בחדש ימים. לפי שעה הנה כל מעשי המלחמה הוא רק בין המבצרים העומדים על חוף הדאנוי מזה ומזה, כי לפעמים פותחים כלי התותח את פיהם משני הצדדים לידות באש וזיקי מות, לפי הנשמע כבר עברו גדודים אחדים מחיל רוסיא את נהר דאנוי; אבל רוב החיל עודנו עומד מעבר הנהר, כי לא נקל הוא בימים האלה, אשר מי הנהר גאו מאד, לכונן נשרים על נהר רחב ידים כהדאנוי, ולהעביר בהם מאות אלפים איש וכלי נשקיהם וצידם וכל הכבודה אשר ברגליהם אניות המלחמה אשר להטורקים עומדים על הנהר. אמנם לאשר חזקו הרוססים ויבצרו את ערי החוף, על כן לא תעשינה הקריבו אניות אחדות עד החוף לירות על מבצרי הרוסים אצל בראילא, באו כדורים גדולים מכלי התותח אשר להרוכסים ויגעו באחת האניות ויפוצצוה לרסיסים. ע״ד המקרה הזה כותבים מיום 12 מאי כדברים האלה: „שלשת אניות תוגרמיות אשר על אחת מזרועות הנהר דאנוי, עזבו כפעם בפעם את מקומן ותשוטנה במורד הנהר עד געטשעט. לירות בכדורי אש על סוללות הרוססים אצל בראילא, אתמול בשעה הרביעית בלילה באו האניות עוד הפעם, והגדולה בהן, המצופה ברזל מסביב ועליה תשעה כלי תותח ושתי מאות איש עברה לאט עד געטשעט הסוללות אשר להרוססים החלו חיש מהר לירות עליה, והאניה לא ענתה להם באש. אחרי אשר ירו הרוססים פעמים אחדות מכלי המשחית הגדולים אשר להם, נראה פתאום על המים עשן כבד עולה מן האניה, ואחרי כן נראו גם להבות אש פורצות מקרבה. אחרי ארבעים רגעים נשמע קול רעם ורעש נורא מאד, כקול הרעם בגלגל, עד כי נשמע קול הרעש עד גאלאץ. זמן כביר עלה עוד עשן נורא מאד מלב הנהר, ואחרי כן כאשר נתפזר העשן, לא ראו עוד מן האניה, כי אם דגלה אשר עמד מעל המים, ושבריה צפים על פני המים, כל האנשים אשר היו על האניה, מלבד שני אנשים, אשר מצאום האכרים אחרי כן על החוף טבעו בנהר, בערב יום ההוא עברו הקאזאקין מעיר בראילא ויאספו אליהם את רגל האניה ואת שני הנפצעים אשר מצאום על חוף הנהר גם בארץ אזיען לא היו עוד מלחמות גדולות. הטורקים מתבצרים במבצרי באטום וקארס, והרוססים מתחזקים לכבוש את המבצרים ההם. לפי הנשמע, כבר החלו הרוססים לידות מכלי התותח הכבדים על המבצר קארס, אם יעמוד המבצר בפניהם — יורנו העתיד, בין כה וכה, והנה התעוררו הטשער- קעססים היושבים בסביבות מקום המלחמה, וביותר הצעצענים למרוד בממשלת רוסיא להרבות המבוכה שמה, וממשלת תוגרמא תומכת ידיהם, אם יעלה בידי הרוססים ללכוד את המבצר קארס, אז הדרך פתוחה לפניהם לבא עד ערזערום. סט' -פעטערסבורג. ביום 17 אפריל. יום הולדת אדונינו הקיסר הרחמן יר״ה קראה עדתנו עצרה בבית הכנסת אשר על יד גשר השלשלאות (הנקרא גשר המצרי), הבית היה מלא מפה לפה אנשים ונשים לבושי מכלול כלם, ויראת הכבוד ורגש קדש על פניהם. אחרי אשר שר הש""ץ ה׳ הורוויץ עם מקהלת המשוררים מזמור „ה׳ בעזך״, דרש הממלא מקום הרב דפה הד״ר דראבקין, בשפת רוסיא מעניני דיומא, ויזכיר בקצרה כל מפעלות אדונינו הקיסר במשך שנות מלכותו, ויעד בלב שומעיו העברים רגשות נאמנות למלכם ולארצם כיתר אחי ארץ מולדתם, וכמוהם יבינו משאלות פרק הזמן הנוכחי. בעת אשר מלכנו. האוהב שלום נאלץ לקרוא מלחמה להציל כבודו וכבוד מלכותו, אשר לא בקש לרשת ארצות לא לו, רק לעצור בעד עול ורצח חמס ושוד אשר נשאו שוכני חצי האי הבלקאני הקרובים ללבב הרוסים כילידי סלאווים וכבני אמונה אחת, אמונת הנוצרית היונית, מאז הובא צוארם בעול המושלמנים עד היום הזה, וכאשר כשל כח הסבל התעודדו זה שנתים לפרוק עול אכזרים מעליהם, וכל עמל מלכנו היה לריק להטות לב מלכות תוגרמא להבטיח נאמנה לבלי יוסיפו עוד בני עולה לענות את האומללים, ולעשות גדרים נאמנים אשר ימנעו את השובבים מבוא בדמים. — כתום דרשתו שר הש""ץ עם המשוררים פסוק בפסוק איזה מזמורי תהלים נאותים לחגיגה זו, והרב הדרשן פתח את הארון ויתפלל בלשון רוסיא תפלה יוצאת מקרב ולב עמוק, לשלום המלך וביתו ולהצלחת נשק חיל רוסיא, והש״ץ בלוית המקהלה סיימו, בתפלת „הנותן תשועה״. — הגבאי ה׳ אהרן קויפמאן אמר לקרוא נדבות לנפצעים על שדה מלחמת, וגם החל לעשות, אחרי צאת הנאספים מביהכ״נ. סט' פעטערסבורג. שר ההשכלה, נשען על החלטת היושבים ראשונה במלכות זה שנתים, הנותנת לו רשיום לעשות איזה שנוים נחוצים לפי ראות עיניו בהחוק שיצא אז על אודות המלמדים, הציע חוות דעתו לפני ועד המיניסטרים, לעשות הנחה למלמדים ולהרחיב מועד הנקצב להם עד חדש זה, ולא יעצרו בעדם להורות לילדי ישורון אחרי עמדם על המבחן, עד זמן ועדן. ויוכיח בצדק כי לע״ע אין די מורים מתוקנים לכל צרכי ישראל הרגילים לתת לקח לבניהם משחרות ילדותם, ורגש זה יפעם את רוח כלם למקטנם ועד גדולם, ומי אפוא ימלא את מקום המלמדים. המורים החדשים אשר צאו ראשונים בתום שנת הלמוד הנוכחי, מבתי חנוך המורים בווילנא ובזיטאמיר, שנוסדו במקום בתי מדרש הרבנים, יבאו לכהן בבתי הספר לעם העברים, אשר יוכנו במקום ב״ס הממשלה לעברים שיסגרו וזולתם, מעטים לערך ילדי יהודה הדורשים חנוך. אך כפי הנשמע ממעין לא אכזב נרצה ועד המיניסטרים לדברי שר ההשכלה להמשיך מועד המלמדים רק על משך שנה אחת ולא יותר. לאדיזין. עדת ישורון בקרית מגורי בכלל לא נופלת היא מכל רעותיה אשר סביבותיה, הן במצבה המוסרי, הן במצבה החומרי ואנשיה אנשים נכבדים. — אמנם באחת לא יתכן דרך אנשי עדתי בעיני כל איש אשר אהבת התורה נגעה בלבו, כאשר יעלימו עיניהם מילדי העניים, ואין חולה מהם עליהם לנהלם על מי מנוחות התושיה; ראיתי בעירנו נערים רבים יוצאים חוצץ כולם על פני חוצות כצאן אשר אין להם רועה ישוטטו בשוקים ובכל עבר ופנה, וירקדו כאילים וכפראים במדבר, ונעורים ורקים מכל ידיעה, ואלה אשר יבינו לדבר כן ולבטא בשפתיהם איזה מלות בתנ״ך או אולי בגמרא, לתקופות הימים הכל נשכה מלבם, וככה ילכו ונואלו, יבערו ויכסלו ומותר מן הבהמה לא יהיה להם ועתה יד מי במעל הזה? אם לא אתם אנשי עירי! מחוסר בית תלמוד תורה ואלוף לראשם! הביטו נא וראו אחי! עיר בראצליב הקרובה לנו, האם רב חילה ורכושה מאשר לעירנו? — ובכל זאת בית תלמוד תורה יתנוסס בה לתפארת, ומאז ומעולם תשביע את צעירי ענייה הרעבים, בלחם שמים; ורק אתם מתי עירי! רק אתם עוד תעמדון מנגד, ולא תחושו לשית על עירכם הוד והדר, ולהשותה בזאת ליתר הערים הקטנות אשר בגילה, לבשת ולחרפת כל יראי ה׳, הבה אחי! עוצו עצה והשכילו אל דלים, אשר אך עליכם מושלך יהבם, ועליכם מוטל החוב הקדוש הזה לתקן המעוות. התאושש וחזילו זהב מכיסכם איש כמתנת ידו, ושכרו להם מורה להועיל. אף גם חדר ללמוד בו וייטב להם. ולכם תהיה צדקה ותשאו ברכה ושלום מלפני שוכן בערבות, והשיב לכם כפעלכם הטוב . חיים ירוחמסזאהן במוהר״ר צבי הירש הי״ו"
021-HZF-1877-05-23-001-40145_toc_6,"ה
ר
ידיעות העולם והט-ע"," ה ר ידיעות העולם והט-ע אלכסנדריא של מצרים (סוף מגליון 18) לפני העיר פתוחים לרוחה שערי הנהרות. ושני חופים יביאו את האניות אל מקום מגמתן. הסוללה תפריד ביניהם, ותאחד את האי פהארוס העומד ככברת ארץ הלאה, עם היבשה; על מקום מגדל-עוז מגדל המאור אשר בנו בימי תלמי ואשר עתה התעתד לגלים ואבד זכרו, עומד עתה מגדל חדש כליל יופי, אשר יופיע נהרה לעושי מלאכה במים רבים, ולעוברי הים באניות. על החוף לפאת קדמה מזרחה, שם אניות ינוחו מעבודתן, יחזקו בדקיהן וירפאו שבריהן, או כי תבואנה במסה tenberg ,ועל החוף אשר לפאת ימהrarantane( ישתקשקו וידגו לרוב אניות רבות ושונות אשר יכסו את כל פני המים; רכסי סלעי מגור אשר יתנשאו על פני החוף כחצי אגן הסהר אשר הטבע ירה אבן פינתם, יסוכו בדלתים בעד גלי הים וישימו להם בריח ודלתים המה יהיו למבטח עוז להאניות אשר תחסינה בצלם מרוח סועה וסער מתחולל, וגם מפחד אויב ישמרו את העיר, כי אך דרך קצרה תוביל בין הסלעים האלה עד היבשה, והאניה אשר תאחז דרכה בתוך התעלה הזאת תעבור לפני חצר המטרה אשר שם גדודי החיל נחתים עם מחי קבלם, וחמצודה הטבעית הזאת אשר לא חלו בה ידי אדם, תוסיף עצמה להמבצרים הרבים והחזקים אשר בנה משנה המלך למבטח ומגן מפני עקת אויב, מלבד ל אלה סגורה העיר הזאת מבוא, כי התחתים רבים בדרך העולה אל העיר, ואניה אשר מבלי דעת איך לפלס נתיב לה תבוא בתוך התעלה הזאת, עד מהרה תנופץ אל הסלעים אשר תחסום בעדה, ואשר כמוקשים ואבני נגף הושתו ליד מעגל, אשר על כן מטעם המלך והממשלה הושם לחק ומשפט, כי לכל אניה אשר תבוא העירה, סירת דוגה ואיש עתי יצאו לקראתה, אשר יובילוה בדרך הישר לבלי תתנגף על הרי נשף, ובעד זאת ישלם אדוני האניה משכורתו שלמה, לבעל סירת הדוגה כי בנפשו הוא, כי אם תאונה רעה להאניה אשר הפקדה על ידו, אז דמו בראש ועל במת מטבה יומת בעבור עשותו כל החוף הומה מרב אדם ישוקק כמשק גבים, כשלש מאות ציים אדירים מכל גויי הארץ אשר המסחר אבן פנתם, ישכנו על מפרצו, ולאנגליה וצרפת משפט הבכורה. הבית הראשון אשר הן חן יאמר לו הנוסע, הוא ארמון בית המלכות אשר למשנה המלך העומד ביפה גוף על חבל הים, אולם לא ביפי תארו ימשך איתן מושבו אבירים בכחו, כי לא מראה לו כלארמנות מלכי אייראפא ונחמדהו, כי כבית חרושת המעשה או כבית מעון הצבא כן מראהו, אך בגדלו ורום מעשהו יקח לב, כי גדול הוא ורחב ידים עד למאד עדי כי יש שם מקום רחב לא מוצק לחביון עוז המון נשיו ופילגשיו אשר יאסף אל תוך הרמונו; על יד הארמון נשענים בתי המלאכה, אשר כעת הזאת כאשר תרועת מלחמה תעבור בארץ, ישמע שם כל היום וכל הלילה קול מקבות וקול גרזן קול פטיש והולם פעם באשר שם יבנו ציים אדירים לפחת מצרים, לצאת גם הוא לקראת אויב כי תקראנה מלחמה, ועל יד הבתים האלה ישתרע הפרדס או אוצר העצים. מבעד וממעל להבנינים האלה יופיעו מגדלים רבים ועצומים למבנה האניות, ושם יתראו כפעם בפעם עצמות תנין הים הזה, אנית המלחמה אשר עוד לא עלה עליה בשר ולא קרם עליה עורה מלמעלה, או גוית אניה אשר שתותיה מדכאים, אשר ורפו שבריה ישימו לה חתול ותחבושת להשיבה לאיתנה. מעבר לבתי האוצר, מלאים תשואות בתי המסכנות, אשר שם יאצרו ויחסנו כל הסחורות הבאות באניות סוחר רצוא ושוב; מעבר בשלום על משכבותם, כל הסחורות הבאות מכל ארצות תבל, ומעבר השני בנוים לתלפיות בתים רבים ועצומים תחתיים שניים ושלישים, אשר שמה יובאו הסחורות הבאות מנבכי ארץ מצרים, ויתעתדו ללכת כמוצא גולה ולעבור ארחות ימים רחוקים; כל המקום ההוא הומה מרוב אדם והמון לאומים; שם אלפי תופשי משוט, מלחים, חובלים ונושאי סבל ידיהם מלאות עבודה לטעון ולפרוק את הסחורות הרבות ולהביא כל עבודת משא אל מחוז חפצה, לקול פרש ורכב והמון גלגלים אשר כרעם בגלגל ירעימו בקול גאונם בכל חוצות אלכסנדריא, תרעישנה אזנים; קולות אדירים, לאלפים ולרבבות יום ולילה לא ישבותו, קול פטיש ומקבות בבתי המלאכות, קול מחצצים במגרות, קול שאון המכונות, קול האניות אשר במעי הרגה (דאק) יעמדו לבקש מזור ותרופה; בחלילים יהמו קול משק חרבות וקול צלצלי שמע, קול תפים וכלי שיר אשר ישמיעו הוד קולם לאנשי הצבא אשר ילמדו אצבעותיהם לקרב; זעקת המלחים והחובלים אשר יהמו בעיר קול אדם רב אשר ירוץ איש לבצעו מקצהו, קול רעם כלי תותח אשר מעל גבעת המצפה יענו ויקראו לשלום להאניות הבאות בים, לרבבות קולי קולות האלה יעמוד האדם משמים ומשתאה, ובעיניו יפלא איזה דרך עבר רוח החיה להחיות את העיר הזאת אשר במתים נחשבה זה רבות בשנים, ולהקימה מנקרת בור קברה לראות חיים בתענוגים? אולם גם בזה ישגה ברואה ויוציא משפט מעוקל, כי אף אמנם חזות הכל תראינה עינינו בעיר הזאת, אשר מחמד עלי הפשיט בגדי אלמנותה וילבישה רקמה, אם כי גם בתוך העיר פנימה, כל חיתו גוי ואדם יחד, ברואים שונים ומשונים מכל קצות הארץ יהמו וישוקו, שם בירדונאים ששזפתם השמש וחשך משחור תארם, ועיניהם מזרות זיקים וחוצבות להבות אש, פעללאססים בשלל צבעי רקמתם ומצנפותיהם האדומות, טורקים רמי עינים עם מכסה עורות השער אשר יכם עליהם מלמעלה, אביססינים שחורים וחשופי שת עם קווצות תלתליהם הארוכות; כושים מארץ שנער וקארדאפאן; נשים ערומות אשר בגד פשתן דק הוא שמלתן לעורן ופניהן חבוש בטמון; גדודי חיל הכושים לבושי מכלול תכלת וארגמן, וחיל הים ההולכים יחפים עד המפשעה, ערבים רוכבים על סוסים דוהרים, פרשי אייראפא אשר בני כוש ומצרים ירוצו לפניהם, שואבי מים על כתף עירים ועל דבשת גמלים. אם אמנם פי מחמד עלי הוא יצרם ורוחו הוא קבצם בכל זאת לא הצליח בידו להעלות את עם מצרים משפל המדרגה אשר ירדה שמה בימי עניה ומרודיה, כאשר ידיו לא עשו תושיה לשום את אלכסנדריא לעיר אשר כבוד יאמר לה או לבער מקרבה את המון בני האספסוף אשר השאיר להם הזמן ירושת פלטה מהמכות אשר חלה ה׳ בארץ מצרים ומכל תהלואיה, ואשר שחין פורח אבעבועות יכם עליהם בצלמות לגועל נפש כל רואה בם אם בעל נפש הוא . מעטו וישוחו כל יושבי אלכסנדריא אנוש מזער נשאר בה לעומת ימי קדם עם כל המונה ושאונה, כארבעים עד חמשים אלף נפש אדם נמצאו בעיר הזאת, אשר נפלגו איש איש לבית אביו, וילך בשם אלהיו ובדרכי אמונתו ועמו, כיום היותו בתוך ארץ מגורתו ומולדת אבותיו לא ישימו להם ראש ללכת כלם בדרך אחד ובמשטר אחד. ככל יושבי הערים הגדולות אשר ייסדו אגודתם על ארץ, אך כלם איש לדרכו יפנה, כי כלם חדשים המה מקרוב באו, ואך רוח המסחר הוא קבצם יחד וכמו היה עוד דעתם לחזור לא יאבו לשום את מנהגי הארץ נר לרגלם; ולכן לא ידע הבא אל העיר, אפוא עומדות כפות רגליו פה יעמוד בעיר אשר טיט חוצות ורפש עד הברכים ילכו מים, כי הרחובות לא רצפו במרצפות אבנים כמו ברוב ערי הטורקים, ופתאום יעמוד בתוך בתים רמים ונשאים פי תאר ורמי קומה, בתוך חנויות נהדרות ומלאות פאר, כמו באחר ערי אייראפא הגדולות. גם אחינו בני ישורון, העם הנודדים בגוים, אשר ישתו את כוס התרעלה עם הגוי אשר על אדמתו ישבו, בעוצר רעה ויגון, גם אחינו אלה אשר רבו כמו רבו באלכסנדריא הזאת, עדי כי בימי קדם דורות עולמים לפי עדות חכמינו זכרם ברוך היו כפלים כיוצאי מצרים (סוכה מ״א, גיטין י״ז) גם המה ירדו מטה ברדת אלכסנדריא, ובנפלה ביד צר, גם בימים האחרונים בשנת הרי""ז (1487) בעת אשר חדשו הגענועזים והווענעטיאנים את אלכסנדריא נמצאו בתוכה רק כחמשה ועשרים בתי אבות ושתי בתי כנסיות לתפלה, אך בימים האלה ימצאו שמה כאלפים יהודים תושבים, לבד הבאים מכל קצוי ארץ לרגלי המסחר ברצוא ושוב. גם בתי כנסיות ובתי מדרשים כלכל אחינו שבגולה ימצא שמה, ורבים מהם עשו חיל בלמודים עד מאד, ומרביתם כלם סוחרים גדולים עושים מקנה וקנין כהגדולים אשר בארץ שנאת עם ומלחמה, כי תעבורנה מני ארץ, בשער בת רבים לא ישמע עוד צוחה ופרץ; איש באחיהו לא עוד בפרך יעבודו, וערים ויושביהם עד עולם יעמודו; לא יחבל האדם כחיתו יער את אחיהו איש זקן ונער; אז גם ישורון המפוזר לכל רוח, עם עולם, גם הוא מעצבו ינוח אברהם אבא ראקאווסקי."
021-HZF-1877-05-23-001-40145_toc_7,המלח," המלח (סוף מגליון 18). המלח המבושל הבא ממעייני-מלח, ידרוש רוב עמל ועבודה רבה, מפני שתחת חום השמש, נחוצה ההסקה, וידרוש תחבולות ואמצעים ומכונות שונים עד אשר נוציא יקר מזולל על כל מבועי מלח בנוים ועומדים בתי מכונות לנקות ולטהר את המלח מכל חלקי גיפס ואבני סיד וחלקי ברזל הבתים האלה יקראו בשם גראדיר הייזער, מקומות הנודעים לשם ולתהלה בברית אבני מלח הם במדינת גאליציען בסביבות עיר, ווע- ליטשקא, שטח המלח בעומק האדמה ישתרע עד 9800 רגל והם חמשה שדרות העומדות גבוהים מעל גבוהים לכל אחת ואחת מהן מבואות, מערות וחדרים רחבי ידים, אשר נוסדו ונבנו רק מן המלח, ואין לחומר אחר חלק ונחלה בהם, להם אלפים מדרגות הנעשות ממלח ומוליכות אל חדרי האדמה. במחלקה הראשונה בית תפלה להקדוש אנטאני, הבית וכל כליו מחוטבים מאבני מלח. ושם יתפללו פעמים בכל ום. הבית הזה נוסד לזכרון שם המלכה בארץ פולין הצנועה והמהוללה ביראת השם, ואשר רוח ממרום ירדה אליה ויגלה את אזנה מן המטמון הנמצא במעבה בטן האדמה. האגדה, עלת כנפים, תספר לנו: פעם אחת הפילה המלכה את תחנתה לפני אל מחסה ומגנה, להרים עול התלאות והרעות מעל צוארי העמים החוסים בצלה, ויבוא אלהים אליה בחלום הלילה, יצוה להביא לו קרבן ממבחר חפציה, ותצוה המלכה להשליך אל הבאר טבעת קדושיה. ויהי היום ויחלו האכרים חופרי בהרי קארפאט את פני המלכה במנחה, באבן המלח המצהיר בעין אבן סגולה, בהאמינם שאבן יקר הוא הבא מארצות בכר, ואחרי הבחינה הראויה מצאו בו את טבעת המלכה האמורה אשר התאבנה במלח, הדבר הזה משכה לב המלכה לאבן פלאות זו, והוא היה לראש פנה לכל החקירות והדרישות אשר לרגלן נמצאו אוצרות מלח רב הנודעים לתהלה, ואשר היו למעיני הון ועושר לכל יושבי מדינותיה, מספר המלח הבא מן המקומות הנזכרים יעלה עד מיליאן צענטנער לשנה. מלבד המלח הנמצא באוצרות תהומות, אשר הטבע אספתם במספר גדול, נמצא עוד מין מלח הנוצר בידי רוחות רעים ומזיקים, והם (oonuarn) מדברות שוממות מכוסות  באלפי אלפים רגבי מלח נמצאים בארץ האלאנד החדשה באזיא וערב ובארצות אמעריקא הדרומית. המדברות הנוראות ישתרעו לערך עשרים אלף פרסאות. מה רע ומר גורל הנוסע הנתעה בישימון דרך זו, בלכתו תמס מתגרת יד השרב הצמאון. אוי לו ואוי לנפשו, כי יפתה לבו לנוע אל המקומות אשר ינוצצו ממרחק כעין הבדולה לעין רואה, בתקוה נעימה למצוא שם מים חיים להשיב את נפשו הצמאה, הנה תחת מים חיים ומצא מי דעל. והמלח אשר בכל מקום נותן חיים וברכה למוצאו, יהפך פה למשחית, וכל הנוגע בו יביא המות האיום אל קרבו לפנים חשבו, כי המדברות האלה היו קרקעות הים ורק ע״י רעידת הארץ הגבהו ועלו מעלה על פני שטח הארץ. אמנם אחרי רוב בחינות נוכחו לדעת שהמלח הנמצא במקומות האיומות הנאמרים, יעלה ויצמח ככל הצמחים, וראיה לדבר שכאשר נסו לעקרו ממקומו מצאו במקום העקידה נקבים וחלולים אשר נסתתמו תיכף אחר העקירה ויצמחו ויעלו בימים מועטים לקומתם כאשר היו החכמה, אשר ידה רב לה להגיד האותיות מראש תנבא לכל כי בימים יוצרו כאשר יעברו ישטפו הנהרות והנחלים את המקומות הללו והמים יכסום, אז המלח כליל יכרת והארץ המלחה והשוממה תשוב לארץ פוריה, דשנה ומברכת, כאשר עינינו תחזינה כל ארץ השפלה אשר נתרחקה הלאה מגבול ים האשכנזי, אשר מקום רפש היתה תמיד, נתנה את יבולה מאה שנים כסדרן בלי עבוד בה עלינו עוד להזכיר בחתימת המאמר, שהטבע תוציא לנו את המלח, לא רק מבטן האדמה ומתהומות מים, כ״א גם מן האש. ההרים פולטי אש יזרקו לפעמים מפיהם אידי מלח תחת ענני כלאהר הנזכרים למעלה, ויושבי סביבות ההרים יאספום אחרי כן בעמקים ובקיעי האדמה. בשנת 1822 מחלל ראש ההר וועזופי אספו רגבי מלח, אשר כובד אחד מהם עלה עד 24 פוט מרובעים. המחזה הזה יראה גם בהר העקלע בארץ איסלאנד. מה גדול היה כבוד המלח בשנים קדמוניות עד אשר היה לזכרון לדברים נשגבים, והוא הפרק הגדול, במספר תולדות העמים והשכלתם, ולו המקום הראשון במנהגים שונים לכל עם ועם מראש ימות עולם. העמים הקדמונים חשבו את המלח למתת אלהים אשר נתן בידו הנדיבה רק לבני אדם, ולכן לא הביאו שום קרבן בלי מלח, גם בכתבי קדש נאמר על כל קרבניך תקריב מלח (ויקרא ב'). המצריים הקדמונים בחגותם חג יום אחד בשנה לכבוד האדמה אם כל חי, מלאו המנורות בהיכלי ומלח. הכתים בימינו אלה יעשו יום אחד תפלותיהם בשמ בשנה חג לכבוד נותן המלח; באמונת הנוצרים המלח זכר לאמונה המחזקת והמחיה כל, וכמו שהמלח יתן עוז ועצמה לכל הדברים להאריך ימים רבים. לכן בימים ההם גם החקים נקבו בשם הקי-מלח; בספרי קודש נקרא החק הנתן לאורך ימים „ברית מלח"". גם חכמינו ז״ל אמרו על כל מאכליך תאכל מלח (ירושלמי). עמים רבים שוכני אייראפא, אשר רוחם זרה עוד לכל מנהגי בני ארצות הנאורות, בכרתם יחד ברית, ישימו גביע מלח על השלחן, וכל אחד משני הצדדים, יתן מן הגביע אל פיו גרגרי מלח אחדים במקום השבועה על שמירת מוצא שפתיהם. בעמים רבים יכבדו פני אורח נכבד בלחם ומלח. בימי הבינים הפיכת גביע מלח על פיו היה לסמן רע. בימים הראשונים היו המנהג לתת גביע מלח מיוחד לכל אחד ואחד הסמוכים על השלחן. בדברי הימים למלך עדוארד, נמצא כתוב, שבתו לקחה מהר ומתן ליום חתונתה ששה גביעי זהב ומאה ועשרים גביעי כסף למלח, אבל המלח לא רק זכר לשלום וברכה לבד, כ״א זכרון לבהלות ופחדים, גם לשמה ולקללה יזכר שמו: ירמיהו הנביא בקללו את העם אמר „ושכן חרדים במדבר ארץ מלחה ולא תשב (ירמיה י""ז ו'). אבימלך בלכדו את העיר שכם ואחרי נתצו את חומותיה, זרע מלח על האדמה, למען לא תוסיף תת כחה בעבוד אותה (שופטים ט׳ מ״ה). פ׳ ד׳ ענגעלשטיין"
021-HZF-1877-05-23-001-40145_toc_8, חדשות שונות,"  חדשות שונות זה מקרוב גלה החוקר לעווי הנוסע במדבריות אפריקא, מין צמח חדש אשר יקראוהו בשם „צמח עלעקטרי"" להיותו טעון בכח עלעקטרי מטבעו, החוקר הזה כאשר ראה אותו בראשונה, שלח ידו לאחוז בענפיו, ותרעד ידו כמו הנוגע במכונה עלעקטרית, ועל כן העריך בחינות שונות לדעת טבעו ותכונתו. העמיד מחט מאגנעטי רחוק ממנו כדי ה' פסיעות, וראה כי המאגנעט התחיל להזדעזע, וכל אשר הקריב את המאגנעט יותר אל מקום הצמח, נתגדלה זעזועיו; נסה להגביה את המאגנעט למעלה מעל הצמח, ונתחלחל מאוד אחרי כן נסה לקחת מן האדמה אשר ממנה יינק הצמח אם לא נמצא בה ממיני המתכות המעוררים עלעקטריציטעט, כמו ברזל טיטאן, וניקעל. אבל כאשר הפריד אותה ע״י נתוח הכעמיי לא מצא בה מאומה, אשר מזה נוכח לדעת כי הצמח עצמו בכח הארגניזם שלו הוא מוליד זרם עלעקטרי ולאשר כח הצומה בצמחים משתנה בשעות היום והלילה בידוע, על כן בחן לראות על חוזק כחו בשעות שונות מן היום, ומצא כי בלילה זרם העלעקטרי חלש מאד, וביום הוא בתכלית גדלו, בשעה ב׳ אחר חצות היום, גם בעת הסער הוא מתגדל ביותר, כל ימי היות החוקר הזה שמה, לא ראה כי יעמוד לנוח על ענפי הצמח הזה איזה צפור, רמש או זבובים פורחים . בעיר אחת אשר נבנתה מחדש באמעריקא אצל המקומות אשר שמה בארות הנפט היה זה מקרוב שריפה נוראה למאוד, שמה עמדו על פני השדה חביות גדולות מלאות נפט. ירד עליהם הברק והרעם ויצת אש בהם. החביות נתבקעו והנפט הלך ועבר על הארץ כמו נחל שוטף אש, ומלבד אשר ברגע נשרפו עד כדי חמשים אלף חביות נפט, אחזה האש גם בתוך י״ב בארות ותאכל בהם מבלי השאיר שריד באחד המקומות אשר יחפרו שמה אבני הפחם באנגליא, קרה מקרה, אשר בסבת המים אשר פרצו מבטן האדמה במקום אחד, נשארו חמשה אנשים מן החופרים סגורים שמה במערה אחת מבלי תת להם ידים לצאת משם עוד כי סגר עליהם הדרך, וכבר אמרו נואש להאומללים ההם. אבל אחרי אשר עמלו משך שבוע שלימה להוריק את המים מתוך הבור ע״י מכונת הקיטור, מצאו את האנשים ההם עודם חיים בקברם ויוציאום משם. ולמלא שבר רעבונם כל הימים האלה אכלו ברות חלב אשר היו אצלם. על חוף מדינת אפריקא במיצר התקוה נפתחה ביום א׳ לחודש העבר שער המצבה אשר העמידו שמה כל חמדת הארץ הזאת. בהם ראו אבני יקר דיאמאנטין רבים וגדולים אשר הוציאו מן האדמה שמה, גם בהמות וחיות שונות ילידי הארץ המוזרים לנו מעיר האג מודיעים, כי בדעת הממשלה שמה להוביש את היאור הגדול „זואידערסק"" אשר בחלק הדרומי, ולעשותו כולו יבשה לבנות בתים ולזרוע זרע שמה. היאור הזה יכיל בשטחו כדי 157 אלפים העקטאר מרובעות (לערך 140 דיסאטין שלנו) המים יוריקו בכח מכונות הקיטור, וההוצאות ע״ז יעלה לפי החשבון עד 116 מיליאן גולדען האללאנדיים אלון בכות דובנא (א׳ סיון תרל״ז). אתמול ביום שבת קדש פרשה במדבר כ״ו לחודש אייר, גועה ותאסף אל עמה אשתי האהובה, חברתי ואשת בריתי זה ארבעים ושלש שנים, והיום בבוקר השכם הובלה לקברות. עודני עיף ויגע מעמלי הרב ומגדוד שנה מעיני בימי חליה האחרונים, כי כל ימי מחלתה ארכו מאד. ומזאת היתה נסבה להשחתת הסדר בהוצאת „הבקר אור"", כי מחלת אשתי הארוכה לקחה כל זמני ולא יכלתי להיות שוקד על הרעדאקציאן להוציא החוברות בזמנן; ועכ״ז שארית כהי הגדתי לתת להבוקר אור מהלכים, ככל אשר היה לאל ידי בימי עמל ותלאה כאלה. ועתה אחר אשר קרא ה׳ דרור לנפש אשתי היקרה ז״ל, ושם קץ לכל יסוריה הקשים והמרים, ויחכה עוד ימים שבעה, ימי אבלי ואבל ביתי, ואחר אשר ויבש מקור עיני ונחל דמעות יחרב ויבש, אשוב לעבודתי בשקידה, ואחדש כנשר נעורי „הבוקר אור"". כי מעתה אין לי בעולמי רק את המכתב העתי הזה, אשר הוא לבדו שעשועי כל מעיני בו, ויהיה לב קוראיו נכון ובטוח, כי ימצאו בו עונג לנפשם, ואותך ידידי הרב אבקש להודיע את דברי אלה לקהל הקוראים. והנני אוהבך דורש שלומך והצלחתך אברהם הכהן גאטטלאבער"
021-HZF-1877-05-23-001-40145_toc_9,דעפעשען האחרונים," דעפעשען האחרונים סט' פעטערסבורג 20 מאיי הרוסים לכדו את המבצר החזק „ארדהאן"" עם סוללותיו סביב, שלש ושבעים כלי תותח נפלו בידם, אוצרות מזון, ושלל הצבא מן 14 באטאליאנען. ביום 17 מאי הרעישו הרוסים בכלי התותח, משעה 3 עד 6 אחר חצות, ויבקיעו בתוך המבצר הטורקים אשר לא יכלו לעמוד בפניהם, נסו מנוסת חרב, והרוסים נטעו את דגליהם על בתי העיר והסוללות. מן הטורקים נפלו חללים עד 800 אנשים, ומן מחנה הרוסים לא מת רק אפיציר אחד. ועוד ד׳ נפצעו, ומאנשי החיל 50 מתים, ועוד 180 נפצעים. פעטערסבורג 21 מאי, בכל אורך החוף אשר על ים השחור, מן המקום אדלער עד לאטשעמטשור (בקוקאז), לא ינוחו אניות הטורקים מלהרעיש בכלי התותח, וישלחו אש בכפרים נושבים מאכרים בלתי מזויינים, באיזה מקומות ירדו מאניותיהם יוצאי קוקאז, לעורר מרידה בין המון התושבים משבט האבהאציקים, וכבר שלחו שמה חיל לעצור בעדם. פאריז 20 מאי המכה״ע היוצא מטעם הממשלה מודיע                                   י  רשימה גדולה מן שרי המחוז (פרעפעקטען) אשר הממשלה העבירתם, 21 מהם החליפה רק ממקום למקום, אבל 41 הורידה מפקודתם מכל וכל והושיבה אחרים תחתיהם (עיין למעלה בפנים). פעטערסבורג 21 מאי, טלגרמה מהשר ראש פקיד החיל מיום (5) 17 מאי מודיע, כי צי אניות הטורקים, החלו מחדש לירות כדורי האש על העיר „סוכום״. חלק גדול מן העיר שרפו והרסו, חיל הצבא שלנו עזבו את העיר, ויחנו מעבר הנהר מאדזיארא. בשני ימים האחרונים נפלו אצלנו ד' אנשים ושנים נפצעו. עיני מיניסטריט"
021-HZF-1877-05-23-001-40145_toc_10,," האמת מכתב עתי חדשי, יאיר נתיבות העבר וההוה, ויכלול ספורים ומאמרים עיונים במליצה ושיר, ובפרט בהליכות עולם וחשבון המעשים הנעשים תחת השמש, יוצא לאור בוויען אחד לחודש, ומחירו לשנה 12 פלארין, או 1 רו״כ, 3 מארק 3 שיללינגס, 4 פראנק, 1 דאללאר. — וכבר יצא ממנו גליון הראשון לחודש סיון, והמאמרים אשר באו בו יעידו על דרכו ותכליתו, החפץ בו יפנה אל המו״ל כפי האדרעסע: A. Freeman Flossgasse 2. Wien 11."
021-HZF-1877-05-23-001-40145_toc_11,,"  קול קורא הנה זה יצא לאור בשפת יהודית מדוברת „דער ניטצליכע קאלענדער"" לשנת תרל״ח מאת ש""י אבראמאוויץ. נדפס בפאר והדר ומכלכל בתוכו ענינים מענינים שונים מועילים ונחוצים לכל אדם בהלכות דרך ארץ וצרכי העולם. מחירו לאחדים (מלבד הוצאות הפ״פ) 30 קאפ׳. ולמוכרי ספרים אתן ראבא״ט טוב לפי סכום הקניה ועוד יצא לאור בשפת עבר גם „לוח הסוחרים"" משנת תרל״ה מאת ש״י אבראמאוויץ נדפס ג״כ בפאר והדר, בפארמאט קטן מאד, מאוגד בתכריך יפה להפליא ומכלכל בתוכו הרבה דברים מועילים הנוגעים לעניני המסחר, ובסופו יבוא לוח הבילעטין עם גורלות של שתי הלוואות המדינה, הראשונה והשניה, הן מבילעטין אלה שזכו בגורל סכום כסף מסוים, והן מאלה שיצאו בטיראזש, ועד עכשיו עדיין לא נתקבל עליהם מאוצר המדינה לא כסף הגורל ולא כסף תמורתם. מחירו לאחדים (מלבד הוצאות הפ״פ) 10 קאפ׳ ולמוכרי ספרים אתן ראבא""ט לפי סכום הקניה. Солонону Абрамовичу, въ игониръ :האדרעססע שלי הוא"
021-HZF-1877-05-23-001-40145_toc_12,," החפץ לקנות הצפירה משנת 1875 ומחצית שנת 74 הקודמת, ישיגם בהרע- ראקציע במקח שלשה רובל, בתוכה נמצאו מאמרים רבים ונכבדים מידיעות העולם והטבע עם ציורים יפים ויקרים."
021-HZF-1877-05-23-001-40145_toc_13,," מודעה לסוחרי ספרים  נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט. ווארשא בחדש זיו תרל״ז לפ""ק. יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי. И. Гольднанъ, Гипограаъ въ Варшавѣ Jsaak Goldman, Buchdruckereibesitzer in Warschau."
021-HZF-1877-05-23-001-40145_toc_14,," מודעה יצא לאור „ספר תולדות שם מאת אביר הסופרים הרב החכם הכולל הנודע לתהלה מוה׳ „יצחק בער לעווינזאהן"" ז״ל מקרעמניץ, מחזיק 12 בויגען בפארמאט של „זרובבל״ מחירו ליחידים א׳ רו״כ כ״ה קאפ׳. ולסוכנים ומוכרי ספרים ינוכה 25. באופן שיקנו לא פחות מעשרה עקזעמפ׳ במזומן. החפץ בו יפנה אלי המו״ל כל ספרי רוב""ל. בערנהארד נאטאנזאהן Веригарлу Патанзону, Варшава Палевкя № 2285."
021-HZF-1877-05-23-001-40145_toc_15,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו וכלשונו (ר״ל בלשון עבר, אשכנז אוצרפת). אדרעססע: M. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-05-23-001-40145_toc_16,, הרוצה לכתוב אלי יכתוב ע״פ אדרעססע S. SIonimski in Warschau Muranowska № 24. Сонинскiй г. Варшава .א Мурановская № 24.
