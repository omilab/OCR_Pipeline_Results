article_id,headline,text
021-HZF-1874-11-18-001-10351_toc_1,,  מים מראים הם ש מחירו באשכנז: 8 4 ר״ט 20 ז״ג לשנה. קן ם בעסטרייך 8 פלי לשנה.  וכן לרבע שנה.  שכר מודעות: מכל שורה 2 ז״ג. S
021-HZF-1874-11-18-001-10351_toc_2,,"   ברוסיא ופולין.  לשנה 6 רו״כ.  לרבע שנה 1.50 רו״כ. ביתר הארצות 20 פראנק. ף לרבע שנה, 5 פראנק. א a"
021-HZF-1874-11-18-001-10351_toc_3,מכתב עתי משמיע חדשות בקרב עם ישרוץ- מכל ...," ל - י מכתב עתי ושות  בקוב עם ישרון מכל הדברים הנוגעים בעניני המדינות, ו ר דברי חכמה ומדע, יד יעות העולם והטבע.  יוצא לאור אחת בשבוע, מאת . חיים זעליג סלאנימסקי."
021-HZF-1874-11-18-001-10351_toc_4,"תוכן הענינים.
."," תוכן הענינים.  דברי הימים. עסטרייך: וויען מאת אברהם כהן קאפלאן. רוסלאנד: בערדיטשעב מאת בן-אברהם. סייני מאת הכותב וחותם. אמעריקא: נוי יארק מאת יחזקאל ראזענבערג. ידיעות העולם והטבע, פעולות העלעקטריות ומשפטיהן מאת יוסף ליב זאסניץ. נסיעה באיי הים: מאת משה יחזקאל גוטפארב. אמונות טפלות בין עמים שונים: מאת יעקב גרמיזע. חדשות שונות. מכתבים מזיטאמיר: מאת ח״י גורלאנד. הודעות:"
021-HZF-1874-11-18-001-10351_toc_5,"דברי הימים.
 "," דברי הימים.   (אשכנז.) בין כל הענינים אשר באו בימים האלה  לפני הרייכסטאג הכי נכבד הוא דבר ההוצאות וההכנסות בארץ אשכנז ויחוסו למספר חיל הצבא הדרוש להממשלה בעת שלום. רבים מנבחרי העם אומרים, כי אחרי אשר את כל הכסף אשר לקחה אשכנז מאת צרפת במחיר השלום הוציאו על צרכי הצבא, לכן יש לדאוג, כי בימים הבאים, בעת אשר לא יבא עזר כסף מחוץ לארץ, תרבינה הוצאות הממשלה על ההכנסות במדה נפרזה, ועל כן יחליטו כי נחוץ להמעיט את מספר הצבא בימי שלום; אולם, כפי הנראה, ישאר הדבר על מכונו, באשר לפי דברי הממשלה, אי אפשר לה לגרוע ממספר הצבא הנחוץ לה לבטחון הארץ ושלותה.   מעשה הגראף ארנים, אשר שואפי חדשות כבר החלו להסיה דעתם ממנו, משך עוד הפעם עליו את עיני כל העם. לפני ימים אחדים בא אחד שוטרי הפאליצייא אל בית ארנים אשר על מגרש פאריז בבערלין ויודיע לו, כי במצות השופטים הוא בא להוליכו שנית אל בית האסורים. הגראף התחלחל למראה עיניו ומחלתו גברה עוד ביתר שאת, עד כי הרופא הקרוא אליו חרץ משפט, אשר לא יוכל הגראף לעזוב את מטתו, כי בנפשו הוא. אחרי הדברים האלה רפתה רוח שוטרי הפאליצייא ויעזבו את הגראף לנפשו, ואך שומרים העמידו סביב לביתו הדבר הזה העיר עוד יותר את תמהון העם, וכלם מחכים בכליון עינים לפתרון החידה הסתומה הזאת. (פראנקרייך.) הבחירות האחרונות הראו לדעת, כי נכונים לצרפת ימי ריב ומלחמה בין הרפובליקנים והבנפרטיסטים; אולם בני יתר הכתות יעמדו מרחוק או יסתפחו אל דגל אחד בעלי הריב. הנבחרים לשבת באספה הלאומית בימים האחרונים המה או רפובליקנים או בנפרטיסטים. המרשל מאקמאהאן רואה הוא מראש, כי בעוד ימים לא כבירים אנוס יהיה לבחור לו אחת משתי הדרכים אשר לפניו, ושנאתו הכבושה לרפובליק היא תתן קטורה באפו לבכר את הבנפרטיסטים על פני הרפובליקנים. אף יצא הקול, כי עתיד הוא לקרא לההערצאג בראגלי לעמוד עוד הפעם בראש הממשלה, כי האיש חזה, הנוטה אחרי בית הקיסר בכל לבו, יודע מרמה ומזמה ולא יבצר ממנו להשיב להממשלה את רוב הדעות באספה הלאומית, בעוד אשר עתה אין לה תקוה, כי יעמדו רוב הנבחרים לימינה. אם אמת בפי כל השמועות האלה, אז לא יארכו הימים ועינינו תראינה חדשות ונצורות בצרפת. האמנם אמת נכון הדבר כי אנשי ערמה ונכלים המה הבנפרטיסטים האלה, ויד גדולה להם בכל ענפי השלטון, ואם עוד גם נשיא הארץ בעצמו יעמוד לימינם, אז יוסיפו עצמה וגבורה ויהיו לכת גדולה וחזקה מאד; אפס קשה להאמין, כי תשכח צרפת בשתים שלש שנים את כל אשר עולל לה נאפאלעאן השלישי וידיח עליה רעה גדולה ונוראה, אשר לא תוכל להרפא ממנה ימים רבים, ולמרות כל תחבולות אוהבי בית הקיסר וערמתם לא יצלח בידם למסור את עתותי צרפת שנית ביד יורשי האיש אשר התענו הצרפתים תחת ממשלתו עשרים ושתים שנה. אבל מי יודע אם תעלה בידי צרפת להשיב אחור את מאויי הבנפרטיסטים בדבר שפתים לבד?: (רומניה.) מודעת היא, כי ארצות הדנוי, אם גם עומדות הנה ברשות עצמן בנוגע לעניני ממשלתן הפנימים, אולם תלויות הן בדעת טורקיה בכל הדברים הנוגעים לעניני החוץ, ובלי רשות הסולטאן אין להם המשפט לבא בברית עם איזה ממשלה, או לעשות אמנה אתה. והנה בימים האלה חפצה ממשלת עסטרייך לכרות ברית המסחור עם רומניה; אך החק ההוא עמד לשטן על דרכה. לרגלי הדבר הזה פנתה עסטרייך, ולפי דברי רבים גם צרפת עמה, אל הסולטאן בבקשתה להעמיד את ארצות רומניה ברשות עצמן לכרות ברית מסחר עם ממלכות הארץ על דעתן לבד. אולם הסולטאן השיב את פני הבקשה ההיא ריקם. מובן הדבר, כי ממשלת רומניה עושה את כל אשר בכחה לפרוק את עול טורקיה מעל צוארה; אמנם אם יעלה בידה לקרא דרור לנפשה — קשה להגיד מראש. (שפאניען.) זה ימים אחדים יצא קול במה״ע, כי בא דון קרלוס על אדמת צרפת, וציר ספרד היושב בצרפת דרש מאת ממשלת הארץ לאסור על האורח לעזוב את מקומו ולשוב לספרד, וגם נתנה לו ממשלת צרפת את שאלתו. אולם אחרי זה נודע הדבר, כי שקר בפי השמועה וכי עומד הוא דון קרלום בראש צבאותיו הצרים על אירון. בימים האלה היו מלחמות רבות וגדולות בין הקרליסטים ובין חיל הממשלה, וכמעט בכל המלחמות האלה היה יד צבאות הממשלה על העליונה והמורדים הכו אחור. אף כל יגיעם ועמלם להוריד עז מבטח המבצר הקטן אירון עלה בתהו, כי גם יושבי המבצר גם חיל הממשלה יצאו נגדם ביד רמה וישחיתו מהם רב."
021-HZF-1874-11-18-001-10351_toc_6, עסטרייך.,"  עסטרייך. וויען. ביום האתמול כ״ח חשון בשעה ו׳ בערב נשא הרב הדר׳ ר׳ אהרן יעללינעק דברי זכרון להמנוח הרב הגדול דר׳ ר׳ אברהם גייגער ז״ל בבית המדרש בחצר ההיכל החדש בלעאפאלדשטאדט. שלשה חדרי הבית מלאו מפה אל פה, עד אפס מקום, והמטיף הגדול הזה הטיף אמרותיו הנפלאות והנשגבות כשעה ומחצה, ויהי כמעין נובע וכנחל שוטף בלי מעצור. והנה להזכיר פה רובי דבריו המסלאים מפז לא אוכל, כי איככה יחזיק המועט הזה אשר אכתבנו רק עפ״י הנשאר בזכרוני את המרבה, אשר הביע פי המדבר, המטין הנפלא ר׳ אהרן יעללינעק! ואולם בכל זאת ימלאני לבי להזכיר פה רק המעט מן המעט מן רוב דברי המטיף. הדר׳ יעללינעק אמר: כי רחבה דעת רא״ג מני ים, כן בתורה וכן בחכמה, והוא היה בעל שכל חד וישר חוקר עד תכלית לכל אמת ויורד לתהומות תעלומות חכמה מראשית הימים עד הזמן הזה ולא כשל בהליכתו, כי כל אשר הרה והגה, כל אשר פעל ועשה, היה רק עפ״י חקירה ודרישה בלבב חכמה ורוח אמת למען החכמה והאמת ולמען השלום והטוב, ובצאתו לריב ריב עמו, אשר כשומר לראשו וכבודו עמד על המצפה כל ימי חייו, אז היתה לשונו חץ שחוט וחכמתו חרב פיפיות לעשות נקמה במחרפי ישראל על דבתם הרעה ולסכור פיהם אשר שלחו ברעה ובלא דעת אמת, רק משנאתם את ישראל ודתו על לא חמס ועל לא דבר. גם נתנו המטיף רא״י למנהיג את הדור, הדור החדש, ובזה הואיל באר את הדברים הגדולים אשר הדור החדש הזה שואל מעם מנהיגו, ואת גדל המנהיג הראוי לגדולתו, והכל, אמר נמצא ברא״ג במדה גדושה ונפרזה. וכן אמר הרב רא״י, כי רק בעתותי מצוקות וסכסוכים רבים יקום גדול הדור, והדור החדש הזה חדש את המלחמה הנושנה. מלחמת ישראל ודתו מבית ומחוץ. מחוץ עם מרשיעיו ומגדיו מכל עמי הארץ האומרים: בלה ישראל, אבד מגוי ועמו בלתה דתו וטעמה נמר, עוד מעט והיו כלא היו גם יחד, וכל הימים אשר יחזיק ישראל המט למפלה באמונתו הדחויה לא יחשב בגוים לאדם. — ומבית עם אלה אשר רק על הכתב לבדו יחיו ורוח חדש לא יחיים, וכל ישעם וחפצם רק אם יעזבו לנפשם להסתתר אחורי התנור והכירים, או להתחבא בחוריהם כמורדי אור, והיתה להם שמחתם כשמחת האיש אשר יד בליעל זרקה אבן ברקתו, והוא! הנפצע הזה, ישמח בחלקו, כי לא פגעה האבן בעינו ותשהיתנה לכל ימי חייו. הדור החדש הזה, אשר לו מלחמה כזאת, הקים את מנהיגו הגדול לצאת ולבא לפניו, את ר׳ אברהם גייגער ובו מצא את האיש אשר הוא מבקש. באחרונה הוסיף המטיף ויחלק כבוד ותהלה להקהלות הגדולות והנאורות על אשר תמכו את ידי האיש הגדול הזה למען תמצאנה לעשות גדולות, בבחרן בו לעשותו ראש להנה. לרב מורה דרך, ולא פנו לריבות האורתודוקסים אשר משאת רא״ג חתו ויבושו ויתנו שמו לגדופים, לחרפות ונאצות. — בראשונה שבה את עדת ברעסלויא ואח״כ את עדת בערלין, כי מעדה קטנה הביאו את האיש הגדול הזה לעמוד בראש כל בית ישראל בארצות גרמניה, ומשם יצא שמו בכל הארץ, כי לו נשאר על מקומו הראשון בעדת וויסבאדען, כי אז גם הוא לא היה נייגער! — וע״ז אמר גם אני: משבח אני את עדת ווינה הבירה, היודעת להוקיר את המטיף הגדול הזה ולהאדירו בקרבה, כי לא נופל גם הוא בערכו הרם מגדול הדור גם הוא דרוש מאד מאד לחפץ הדור החדש הזה, הן בתורתו והן בחכמתו ורב המדות הטובות הדרושות לשתי אלה ונמצאות בו, ושם גדול לו על פני כל הארץ. יאריך ימים וישבע שלום ונחת למענו ולמען כל העם יודעי שמו וזוכריו לטובה ובתוכם גם אני, אברהם כהן קאפלאן."
021-HZF-1874-11-18-001-10351_toc_7, רוסלאנד,"  רוסלאנד מה״ע הרוססים מודיעים, כי אחרי הבקרת הכללית אשר היתה לכל יושבי ארץ רוסיה, נודע על נכון כי מספר האנשים אשר מלאו להם בשנה הזאת עשרים ואחת שנה עולה עד שמונה מאות אלף. ואחרי כי מספר הנלקחים לצבא בשנה הזאת בפקודת הרוממות הוא אך מאה וחמשים אלף, על כן מכל ההולכים אל הגורל אך על אחד אחוז מחמשה יפול הפור לצאת בצבא. בערדיטשוב. זה לא כביר נמצאה בעירנו ילדה כבת שתי שנים מושלכה בחוץ ואין מאסף אותה הביתה, ויהי כאשר ראו אנשים אחדים את הדבר הזה, וילכו לגבאי חברת יתומים ויחלו פניו לקחת הילדה ולגדלה על הוצאות החברה, אך הוא השיב פניהם ריקם, באמרו: אם ארצה לקחת כל הילדים המושלכים בחוץ בעון אבותיהם, הלא יעלה מספרם עשרים לשנה, ואין יד החבורה משגת לעשות זאת. הדברים האלה הרפו את רוח האנשים וישובו לביתם ולא עשו מאומה לטובת הילדה האומללה. והנה באה נוצרית אחת ותקח אותה ותביאה בבריתה, ועודנה בביתה עד היום, ואין איש מראשי העיר שם על לב. לכן ראיתי לנכון להודיע זאת בשערי „הצפירה״, פן ישמעו את חרפתם וישימו אל לבם לעשות סדרים חדשים ולחזק בדקי חברת יתומים והיה זה שכרי. בן-אברהם. סייני. (יום ולילה לא ישבתו!) על כפים כסה אות בקיץ העבר בהעיר סייני במחוז סובאלק; כי שם יצאו בחורים מחדרם ויבואו אל בית ספר אשר החכם ט״ף שפירא מפקד צבא המורים ותלמידיהם, כי ידיו רב לו להבין ולהשכיל לרוח העת. והדירעקטאר המלומד האדון שציבאלסקי, גם כי ידו קשתה על המלמדים הקופאים על שמריהם, נטה חסדו על האיש ההוא ויתן עוז בידו וגבורה בימינו לבחור לו מלמדים כטוב בעיניו, כי בו בטח לבו אשר יערה עליהם רוח דעת להתהלך בין החיים. כל ימי הקיץ שמח שפירא במתנת חלקו, כי קוה לראות שכר כפול לפעולתו: הן ימצא חית ידו בתבונת כפיו בלי רמיה, וזאת שנית כי ירבה להיטיב לבני עמו אשר עד כה השתפכו אבני קדש אלה בראש כל חוצות יהודה, שוטטו לבקש תורה וחכמה מפי כל הרוצה ליטול את השם מלמד או מורה, ודבר שפתים אך למותר להגיד ולספר בארצנו דרכי המחנכים המטים עקלקלותם, כי מי מאתנו לא טעם דיר חלמות זה? סוף דבר, זה האיש שפירא צוהר עשה לתבת בני עירו להצילם מפני מי המבול השוטפים בעוז בכל ערינו. אמנם הוא חש להאיר בעירו בטרם אמר אלהים: יהי אור! עוד לא נכונו עיני הרואים לראות אור כי יהל, על כן החלו להסתיר פניהם. בצאת ישראל ממצרים זעקו בכל לבם: זכרנו את הדגה אשר נאכל במצרים חנם, על כן מאסו בלחם אבירים אשר זאכילם לשובע. ובני סייני נהו נהי נהיה, באמרם: מדוע גרשו נערינו וטפנו מבית תענוגיהם, מחדריהם הקודמים? זכרנו את הזרקא, מונח, סגול ואת הפזר במועדו אשר שוררו ילדינו, זכרנו כי ידעו ילדינו לסרס המקרא ולדרשהו, זכרנו כי גם ילדים קטנים ודעו סוד העורב בתבת נח אשר מאן להיות ציר שלוח, וכאלה רבות, ועתה נפשם יבשה אין כל, בלתי אל פשט הפשוט עיניהם. ונפשנו קצה לשמוע כי שונים בלא זמרה, ואת מקראי הקדש ילמדו ויהגו בגרונם בנגינת ספרי חול; הלא מסורת בידינו מאבותינו כי הניגון מעורר הכוונה! כה נדברו האבות איש אל רעהו, וידי המלמדים נותני זמירות שונות בלמדם, היתה במעל הזה ראשונה. כל יושבי ארצנו ושוכני ערינו יודעים כי על כל דבר חדש, על גילה, על חילה, על עצה ותושיה ועל תקון וקלקול בעדה לא נעשה פתגמו מהרה בלי אסיפה. כמלך יושב על כסאו במסבת יועציו וחכמיו להתחקות על צפונות ארצו, ככה ישבו קריאי העדה בסוד שיח המונים המונים נאספים, לשית עצות בנפשם איך לחנך את בני הדור הבא להיותם בצלם דמות הוריהם, ולא יהינו לשנות דרכם. ומה היתה האחרית? האם נשתנה האסיפה הזאת מכל האסיפות הנהוגות בישראל? לא, לא, הכל הולך אל מקום אחד, רוח אחד לכל „נמנו וגמרו״ ברוב מנין המדברים, כי איש הישר בעיניו יעשה.... והנה החדרים רבו כמו רבו, המלמדים ידם על העליונה, ובית הספר ירד פלאים, והתלמידים שבו לקרא בגרון ולהרים כשופר קולם ומעיהם כחלילים יהמו לשירם ולזמרם. זאת אחרית בית הספר בסייני, אשר לפני מספר שבועות בו התהללו, כי הבית הזה יהיה עליון לכל בתי ספר, עתה עלה בתהו ויאבד. וקול קורא: שאו שערים ראשיכם והנשאו פתחי החדרים ויבואו ילדים ונערים כיונים אל ארבותיהם. היודע ועד וכותב וחותם."
021-HZF-1874-11-18-001-10351_toc_8,אמעריקא," אמעריקא נויארק, בחדש השון. בחדש יולי העבר התאספו בעיר הזאת ההומיה מאדם ובהמה רבה אספה גדולה של שליחי הקהלות אשר באמעריקא הצפונית. בפעם הראשונה ראינו באמע- ריקא את המחזה הזה המשמח לב כל אוהב עמו, כי ת״ל רבים המה בני ישראל היושבים בערי העולם החדש; אך עד כה מפוזרים ומפורדים היו בדעותיהם ובמחשבותיהם, על כן שמחנו לראות, כי החלה האחדות להכות שרש בלבב אחינו גם במקומות האלו. יותר מחמשים אלף נפש שלחו את נבחריהם ובאי כחם ליום 14 יולי להתחקות על צפונות היהדות ועתידותיה. בראש האספה עמד ה׳ מאריץ לאטה מצינצינאטי, ובדברים נמרצים ויוצאים מן הלב דרש לכבוד הענין אשר לפניו. העם הקטן הזה המפזר ומפורד בין העמים, אמר ה׳ מאריץ, לגדולות נוצר מלאכותו היתה להפיץ הדעת וההשכלה בין כל יתר העמים, להפיח בהם רוח חפש ודרור רוח דעת ורוח אמונה, כי כל אמונה שאין עמה דעת סופה בטלה. אך, לדאבון נפשנו, לא נוכל להתפאר ולאמר, כי מלאו בני ישראל את מלאכותם זאת כמצוה עליהם מפי משנה העתים ומחליף את הזמנים, אשר לקהם לו לעם סגולתו, ועלינו חובה קדושה לתקן את המעות הזה. אמנם זאת נוכל לעשות בהיות לנו רבנים עומדים בראשינו, אשר יהי כח ועז בלבם, הדעת נר לרגלם ורוח ישרה תפעמם, ולמען זה עלינו לכונן בית מדרש לרבנים, אשר ממנו תצא תורה חכמה ואמונה לכל ישראל יושבי ארצנו. יתן ד׳ וחפצם זה בידם יצליח. מצב הענינים בארצנו עוד לא הוטב כמקדם, ועודנו כחולים המתרפאים מחליים מעט מעט; האמנם ימים יבאו ונקום על רגלינו כבראשונה; אך עד עתה עודנו כמתהלכים על משענת, למען לא ימוטו אשורינו. גם הבאים מאיראפא לאמעריקא עוד מעטים המה, מול השנים החולפות; אך נקוה כי לא יארכו הימים ואנחנו נקומם הריסותנו ונחדש ימינו כקדם. הדברים המדינים, המושכים עליהם את עיני כל בני ארצנו ביותר הם הריב והמשטמה הפורצים במחוזות רבים בין הלבנים והשחורים, ובחירת הגענעראל גראנט להיות נשיא הארץ ארבע שנים בפעם השלישית. הלבנים אשר מלפנים משלו בהשחורים ממשלה בלתי מגבלת ויתעמדו בהם כמו במקנת כספם, עד היום הזה אינם יכולים לראות את השחורים בתור אנשים שוים להם בכל זכיות המדינה. נוסף לזה רבים המה הלבנים, המגודלים עלי תולע, מפונקים מנער וידיהם לא ידעו עבודה כל ימי חייהם, כי השחורים עבדו עבודת פרך והלבנים האלו ראו טוב בעמלם על כן לא יוכלו הלבנים עד היום לעבוד עבודת יד להחיות את נפשם, ובשביל זה הם מביטים על חופשת השחורים וזכיותיהם כעל גול גמור. והנה בכל מקום אשר ריב כזה פרץ בין הלבנים והשחורים עומדת הממשלה לימין האחרונים, כי רוח אברהם לינקאלן עוד חי בקרב הממשלה ועתידה היא להגן בכל כחה על העשוקים האלה מול עושקיהם כח. — בחירת גראנט בפעם השלישית עשתה רושם גדול אצלינו. ומריעים ותוקעים ואין לך יום שלא ידברו בזה הרבה מכתבי העת. כמעט כל מה״ע וכל האנשים הפרטים הם נגד בחירת גראנט, ורק האנשים, אשר קבלו טובה מאת הגענעראל או חושבים לקבל טובה מידו, המה מגינים עליו בכל עז. שתים הן הסבות אשר בעבורן לא יחפצו בני אמעריקא ללמד את הגענעראל גראנט אלוף לראשם בפעם השלישית. ראשונה, הנה רבים האנשים אשר דעתם איננה נוחה מגראנט בכלל ואומרים שאך הוא הסבה לכל התהפוכות הנעשות לפעמים אצלינו בעניני המשפט והנהגת המדינה, כי לפרקים לא לנוכח האמת דרכו ומשרות המדינה יתן על שכם מיודעיו ומכיריו, אם גם אינם הגונים וראוים לכך; ובאמת הרבה מעניני המשפט אינם נוהגים אצלינו כראוי ולפרקים צורת מטבע מקלקלת את השורה אמנם הרוב ממתנגדי בחירת גראנט, לא בשביל זה יתנגדו לה, כי אם למען הפרינצים, כי נשיא המאריך ימים על כסא נשיאות סופו נעשה שליט על דעתו לבד ולא על דעת העם. ומ היודע את רוח בני ארצנו הוא יבין עד כמה הם רחוקים מהתכחש לרוח הדרור המפעם בקרבם! גם גראנט לבדו ראה ויבן, כי שוא תקותו להבחר בפעם השלישית ויודיע ברבים, כי רחוק רחוק ממחשבותיו לעשות מאומה נגד רצון העם, ועל כן לא יבא שמו במספר האנשים אשר עליהם יפילו גורל בימי הבחירה. — בהאוניווערזיטעט אשר בעיר פהילאדעלפיא היו נוהגים עד כה לתת תעודות דוקטור לכל האיש המרבה במחירן. ובאמת עינינו הרואות כי רבו דוקטורים בעולם, אשר אינם יודעים כתוב גם בשפה אחת, ולא עשו מימיהם מאומה לטובת ההשכלה ורק איזה הכרות או איזה שקלי זהב הסבו להם את כל הכבוד הזה. וירא הקאנגרעסס את המעשה הרע הזה ויתעבר, ויצו על האוניווערזיטעט בפהילאדעלפיא להודיע לו את שמות כל האנשים אשר קבלו מאתו תאר דוקטור, והקאנגרעסס יפרסמם ברבים, ויודיע כי האנשים האלה בכסף קנו להם את העטרה שאינה הולמתם, ובכן בטלים הם הדוקטורים האלה ומבוטלים ומהיום והלאה יחשבו כאחד בני אדם הפשוטים; והאוניווערזיטעט, תחת אשר מכר במחיר כבוד ודוקטור בעבור נעלים, על כן יסגרו שעריו מבא. יחזקאל ראזענבערג."
021-HZF-1874-11-18-001-10351_toc_9,"ליר-
 ידיע
שבע
עות העולם,"," ליר-  ידיע שבע עות העולם, פעולות העלעקטריות ומשפטיהן. (המשך מגליון 18.) מאגנעט התלוי חפשי מעל הארץ, תשאף הארץ להטותו שיהי' מערידאנו נופל על מערידיאן המאגנעטי הארצי, מטעם סגולה הצירית האמורה, ולפי ששני כחות שוים המתנגדים בפעולתם, יבטלו וא״ז, ולא תצא כל פעולה, ע״כ אם ישוט המחט חפשי על פני המים או על כסף הי, לא ינוע אנה ואנה גלגל העלעקטראמאגנעטי מבלעדי לב הברזל שבתוכו, משפטו כמשפט המאגנעט הפשוט, למשוך הברזל, ולעשות לעצמו שני צירים מתנגדים, והמשוה ביניהם. אולם אם יובא בו מוט ברזל, אז יגדל הרבה כח המאגנעטיזמוס של החבור הזה.  והנה הכח המאגנעטי ימד בשעור יכלתו להטות למחט התלוי מני ארחו אשר במערידיאן המאגנעטי, ובכן נוכל למדוד עי""ז גדל כח הגלגל לבדו, וכחו עם לב הברזל יחד, ומזה נדע יתרון כח הגלגל המלא על הנבוב. אם הלב עב והברזל טוב, יגדל כחו בערך שוה לכח הגלגל ביתו, ואם יגדל כח המאגנעטי של הגלגל כפלים, שלש או ארבע ידות, כן יגדל גם כח הלב כפלים, שלש או ארבע פעמים. ובאנו בזה לנקודה נכבדת מלמודנו. כי אם נקרב אל הלב מטיל ברזל רך וטוב מבלי שיגע אותו, יגדל כה משיכתו את הברזל ההוא כפי ערך מרובע כח המאגנעטי, שאם ירב כחו כפלים, שלש וארבע פעמים ד״מ. ימשך את הברזל בכח גדול ארבעה, תשעה וששה עשר פעם, ולמען דעת שרש דבר המחזה הזאת נתבונן רגע קטן על הבדל כח המאגנעטי שבין ברזל המוצק (שטאהל) ובין הברזל הרך. הברזל הרך יתעורר בנקל להיות מאגנעט, וכמ״כ נקל לאבדו בהרחיק ממנו את המאגנעט השליט עליו ועושהו ככה, ולהפך הברזל המוצק האמנם קשה לשמוע ולקבל הכח, אבל אחרי שקבל לא יאבדנו מהר, גם ברחוק מעליו הפועל בו, ויאמר עליו כי יש לו „כח הכולם״ (קאערציטיפקראפט), הבולם אותו מלקבל, וכן בולם מלתת את אשר קבל כבר. והנה הכח המאגנעטי המתעורר בברזל, ידומה כאלו הוא נשוא על איזה עצם ספירי חמרי המקובץ מעצמים פרדיים (אטאמען), והברזל הנעשה מאגנעט, יתוספו בו העצמים ההם בשעור גודל כה המעוררו, ואולם הכח המעורר יגדל לפי רבות מספר העצמים בגוף הזה. לכן הברזל המוצק (שטאהל), השלם בכח הכולם — מפאת אמץ חלקיו זה אל זה — לא יכנס בקרבו עצמים מאגנעטים יותר, גם ברבות מספר העצמים במאגנעט המושכו; ולכן יגדל כה המשכו בערך ישר לכח המאגנעט המושך. כי אם ד״מ, יהי׳ נמצא עצם פרדי מאגנעטי אחד בברזל המוצק, ובמאגנעט המושך נמצאו עשרה או עשרים ושלשים עצמים ולפי שכל עצם מהמאגנעט ימשך את העצם הפרדי שבברול, לכן יגדל כח המשכו עשרה, עשרים ושלשים פעם מאלו הי' במאגנעט עצם פרדי אחד לבד. אולם הברזל הרך, להיותו חסר כה הכולם, ע״כ כל עצם פרדי אשר במאגנעט, יקרא לעומתו עצם אחד ממצפונו (הקשור) בברזל הרך, ואם יהי' במאגנעט שנים ושלשה עצמים פרדים יתגלו כמוהם בברזל הרך שנים ושלשה עצמים, וכל עצם מהמאגנעט ימשוך לכל עצם מאגנעטי שבברזל הרך, ולכן תגדל המשיכה שתים פעמים שתים ושלש פעמים שלש וכו׳ והוא כמרובע גדל כח המאגנעטי המושך. יהי׳ משפטו כמשפט כח הכובד או המושך משני גופים זל״ז, אשר שני גופים השוים בכמות חמרם זל״ז, ימשכו וא״ז בכח ידוע, ואם נכפיל כמות חמר גוף האחד יגדל גם כח המושך בכפלים, וכשנכפיל גם כמת חמר גוף השני יגדל כח המושך ביניהם ארבע פעמים, וכן הלאה. ובזה נתבאר המחזה היקר ההוא.  החכם המהלל פאראדאי הראה לדעת, כי כל החמרים שבעולם מתחלקים בבחינת המאגנעטיזמוס לשתי מפלגות ראשיות, אשר האחת נמשכת מהמאגנעט, והשני נהרפת ממנו, והיותר נהדף בה הוא המר הוויסמוטה. כח הרוחה. יכנה בשם „דיאמאגנעטיזמוס״, והוא נשמעת לחק המרובע הנ״ל, באופן שהמאגנעט הגדול בכהו כפלים, יהדוף את החמר המוכן לזה בכח גדול ארבע פעמים, ומזה נדע בטח, אשר המאגנעט עצמו, הוא מעורר השנאה הטמונה בחיק החמר ההוא להנדף ממנו, אפס זאת ידענו, שכח הדחיפה קל מאד בערך כח המשיכה אשר בהגופים ממפלגה הראשונה; ולפי בחינת הח׳ וועבער, תהי' כח המשיכה מהמאגנעט למוט ברזל דק, גדול 21 פעם מכה דחייתו את הוויסמוטה מכמות זה. — הכח הצירי לחמרים הנהדפים בעת פעולת המאגנעט עליהם, נגלה בפעולה הפכיה מכה הצירי שלאוהבי המאגנעט. מצבת ברזל (אייזענשטאטוע) העומדת הכן על הארץ, תעשה מאגנעט מפאת פעולת מאגנעטיומוס הארץ עליה, אבל מצבת שיש או האדם העומד בקומה זקופה, נעשים עי״ז דיאמאגנעטיים, ויהיו לפ״ז צירי מאגנעטית האדם בהפך מצירי מצבתו הברזל. כל גופי הצמחיים והבע""ח ורבים ממיני הבדולחים יתפעלו ממאגנעט באופנים שונים לפי ארחות שונים בגופו. ולפ״ז יהי' לכל גוף קוטר מאגנעטי (מאג. אקסע), אשר באורח הקוטו העובר בו, יתפעל ממאגנעט יותר. ד״מ המחצב הבדולחי דאפפעל- שפאטה האיסלאנדי, ידחה באורח קטרו יותר; ובדולה האייזענ- שפאטה, אשר תבניתו שוה להראשון, ימשך באורח קטרו יותר מהמאגנעט. ואם נתלה איזה בדלה חפשי באויר, יעמד קוטרו המאגנעטי בין שני צירי המאגנעט. (המשך יבא)."
021-HZF-1874-11-18-001-10351_toc_10,נסיעה באיי הים הגדול.," נסיעה באיי הים הגדול. (המשך מגליון 18) העיר אמבאינא איננה קטנה, אך גם איננה יפה מאוד; הן אמנם רחובות רחבות בתוכה, ומשתי קצותיהן שתולים עצים יפים ונחמדים, אך בתיה קטני הקומה המה, והעצים רחוקים המה זה מזה עד כי לא יסככו בצלם על הבתים להשיב נפש היושבים בם. — חלק אחד מהעיר הדומה בתבניתו לחצי הירה הוא מושב האיראפים, והוא החלק האמצעי, ועל אגפיו יגורו על האגף האחד המאלאים ועל השני החינעזים. הן אמנם עולים האיראפאים על המאלאים בעשרם בכי זאת רבו בניני חלק העיר המאלאי מבניני החלק המיוחד ליושבי איראפא ועל כל מדרך כף רגל נראה אהלים יפים עשוים מעצ הבאמבוס ועצים יפים ונחמדים אשר יעלו את ענפיהם מעל לגגות הבתים ויכללו את יפים. המאאלאים יהיו את נפשם מצידת הדגים. כל היום ישבו בביתם וכבוא השמש יתאספו כולם את הצינות וסירות הדוגה אשר למו. הרבה מהם ילכו יחד הימה לפרוש מכמורת, ובבואם אל המקום הנועד למו, אז יפרשו מכמרתם, וישימו אש על סירות הדוגה, והדגים אשר יבואו להתענג על האור, מבלי דעת פלו ברשת זו טמנו למו המאלאים. הדינים ימשכו אז את חרמיהם מן הים אל החוף, ישימו עליהם משמר אנשים אחדים, ויתרם ישובו הביתה לנוח מעבודתם. בבקר יביאו את הדגים העירה וימכרום אל החינעזים או אל האירופים. הנשים משגיחות על הגנות אשר מסביב לביתן, וגם זה יביא להן שכר מעט או הרבה. — החינעזים הגרים בחלק השלישי סוחרים המה ככל החינעזים בני עמם, חנויות רבות למו, ערוכות בטוב טעם ודעת אשר תמשכנה את עיני הקונה עליהם, המה ימכרו את הדגים אשר קנו מהמאלאים שכניהם ביוקר גדול, ובכל אלה יקנו האירופים הרבה יותר מאתם מאשר יקנו מהמאלאים, לאשר החינעזים יודעים לקנות מן המאלאים את מבחר הדגים ומבחר הפירות, ומעריכים אותם בסדר נכון, אף ינקום מכל שמץ ואי-נקיון, ובזה ימצאו חן בעיני האירופים. מקום החנויות (Bazar) אשר להחינעזים הוא כפה בנויה על ארבעים עמודים בני כתלים, ועל הכפה מלמעלה עשוי גג מתבן וקש. בין העמודים ילכו הקונים, ועל צידיהם יעמדו שלחנות רבים ועליהם כל דבר המכור והקנוי. המקום הזה יכלכל בתוכו חמש מאות סוחרים עם שולחניהם. קונים רבים משלשת העמים אשר יגורו על האי הזה ילכו הנה והנה, וכל אחד ואחד יקנה הנצרך לביתו. וגם בלילה לא ישימו החינעזים את ידיהם בחיקם, ולילה כיום יאיר למו למסחור וקנין. השמש אך יבוא והאבוקות כבר הובאו בנקבים העשוים לזה על כל שולחן ושולחן, להאיר את החשך. במקום הזה נמצא מבת המאלאיי עד שפחת האירופי ועד גברת הנשים, כלן תתאספנה שמה לקנות לצורך ביתן, והחינעזים יריקו את אוצרות כספיהן. אמנם נעלים המה החינעזים על המאלאים וגם האירופים במקנה וקנין! — כה יחיו שלשת העמים האלה השונים במדותיה, ובתכונותיהם בשלום איש את רעהו, האירופי לא יצור את החינעז והחינעזי לא ישנא את המאלאיי ואך שלום ושלוה במגורם. הן אמנם לא יתחתנו החינעזים את המאלאים אף לא יקנו שפחה מאתם, אך לא משנאה, כי אם מאשר תועבה היא להם לפי חקי אמונתם; לא כן המה בני האירופים, המה יקחו למו בנות המאלאים לשפחות, והדלים מהם יקחו אותן גם לנשים. מחוץ לעיר הזאת ראיתי את מקום קבר החוקר הנפלא בחכמת הטבע רומפהיום אשר נקבר פה בשנת 1706. האיש המהולל הזה נולד בשנת 1637, בהאנוי (כעת מחוז בקורהעססען) ואחרי אשר השלים חוק למודו בהגימנאזיום הלך בתור סוחר נכבד להאללאנד, ומשם נתבקש מאסיפת סוחרים לנסוע לאינדיען ובכן בא גם לאמבאינא, ויגמר אמר להשאר שמה, יען כי מצא המקום הזה טוב לו לרבי חכמת הטבע אשר יוכל ללמוד פה, לרגלי רוב הצמחים הנמצאים במקום הזה. כל העם כלו הכירו את חכמתו ויפקידוהו למשנה שר העיר, וגם נעשה חבר לבית אספת המועצה אשר להאללאנדים המזרחים. אך את רוב עתותיו הקדיש לחכמת הטבע. לא ארכו הימים והאיש הנעלה הזה הכה בעורון, ואספת בית היועצים הגבוהה שלחה לו אנשים מלומדים בחכמת הטבע, סופרים וציירים גדולים, והוא סדר לפניהם בעל פה את אשר ראה לפנים וידע, והמה כתבו את כל אלה על ספר הנקוב בשם Herbarium Anboinense, והוא: „לקוטי עשבים יבשים מאדמת אמבאינא״. הספר היקר הזה סדרו אחרי כן החכם יאהן בורמאנן ונעתק לשפת רומי ולשפה ההאלאנדית. עוד ספרים רבים כתב החכם הזה, כספר הנקוב בשם Dochearitaetenkammer, והוא: חדר הנפלאות של אמבאינא"" ועוד רבים כאלה. על קברו הקימו אנשי בית היועצים ובית הסוחרים הנז׳ מצבת-זכרון אשר אמנ לא נעלה היא ביפיה, אולם תגיד לנו מה יקר היה האיש הנעלה הזה בעיניהם, עד כי אצלו לו את הכבוד הזה, לשימהו כחותם על לבביהם, ולהקים לו מזכרת-עולם גם לעין רואים. המצבה הזאת מוקפת היא מעצים רעננים, וציצים ופרחים יעטרו את ראשה. — (המשך יבא)."
021-HZF-1874-11-18-001-10351_toc_11,אמונות טפלות בין עמים שונים.," אמונות טפלות בין עמים שונים. (סוף מגליון 18.) פה המקום להציב ציון ולתת מקום להאמונה הנמבזה „וואמפירגלויבען"" אשר פשטה במלוא רוחב מדברי- חול של ערבי ואי בארנעא. שמה יאמינו, אשר יש היכלת ביד המתים לקום מארונותיהם ולמוץ את דם החיים כוואמפירן, ועל כן יקדימו את פני הרעה ויחזקו את גוף המת במסמרי עץ לארץ, בכדי שלא יוכל לזוז ממקומו. על נהרי דאן ודנעפער עד מורד באלקאן וגם במורד הר באהעמיו תפרה כראש האמונה הזאת לתקוע יתד או בדול בלבב מתים, בכדי שלא ישובו בוואמפירן עלי- אדמות לשד חיי אנשים חיים. פעם אחת יצא הקול בכפר קיססעלאוו, אצל גראדיסקא, אשר מת אחד (וואמפיר) במקום פלוני אלמוני ימית מדי לילה בלילה איש אחד מכל הבא בידו. על האכרים נפלה אימת מות ויתיעצו לעזוב את הכפר ולנוס על נפשותיהם. פקיד עסטרייך בא עם כהן אחד מגראדיסקא, ויחקרו וידרשו ויצוו לפתוח את הקבר וימצאו אשר שער ראש המת וצפרניו היו מגודלים, ובכן תקעו יתד בלבב המת; ובני הכפר נחו וישובו לעבודתם כבתחלה,  כפי עדות קלער ובראפהי תפרח אמונת הוואמפיריזמוס בבולגאריען כעלה רענן. להנוסעים השנים האלה היה משרת אחד, חובק אשפתות האמונה ההיא. בימי צום (פאסטענצייט), היה מתודה עלי פשעיו ויענה את גופו בענוים קשים, לא הקטיר עלי קטרת ויין לא בא לפיו, ואת כל זאת עשה לשמור את נפשו משור וואמפירן. במות אדם אחד האדוק לאמונת הוואמ. פיריזמוס, תשעה ימים רצופים ינוח בקברו, ואחרי כן יתנער מעפרו וישוב לארץ החיים בדמות רוח ושר; פניו פנים שוחקות, מפיו יזרוק שביבי-אש וישת מעט מעט צלו חשך. במעמד זה הוואמפיר הנהו שמח וטוב לב, ובכל זאת לעתים ישאג ככפיר וינהם בקול איום ונורא, יתקרב אל משכנות האכרים ומאחורי הדלת והמזוזה יקראם לחוץ להכות אותם מכת רצח. בארץ תחתיות ישאר הוואמפיר ארבעים יום, ואז יקום מקברו ויתהלך בארץ ויתערב בין אנשים, ואין מכיר אותו, כי פניו כפני איש חי. הנוסעים הנזכרים האלה יספרו עוד אשר בכפר אחד סמוך לבולגאריען נפל החשד על איש אחד, שהוא וואמפיר, ויתפשוה. האכרים, ומבלי חקור ודרוש דנו אותו לשריפה. העמוד הרעוע אשר בית אמונת הוואמפיריזמוס נשען עליו הוא, כי אם יחטא איש בחייו, או אחרי מותו יהי נע וגד וחטאיו וניעוהו, כאשר ינוע בכברה מקצה העולם ועד קצהו. אולם בין עמים אחרים בשנות קדם היו נוהגים לבקש עון החוטאים והפושעים בעודם בחיים; וזה אשר יקראו משפט-אלוה (גאטטעס. געריכט). וכן יעשו בהודו לפנים: בהיות אדם נחשד בעבירה קשה, אז ישאלו את פיו, אם יש את נפשו לעמוד לפני משפט אלוה בנסיון של אש (פייערפראבע). אם אמר: הן, אז ילבינו מטיל ברזל באש ומצוים עליו לאחוז את הברזל בידו ולהעבירה אחת הנה ואחת הנה משך איזה שעות. את היד האוחות בברזל מלובן שמו אחרי זה בשק של עור ואת השק חתמו בטבעת פקיד המקום, וכעבור שלשת ימים יפתחוהו. והיה אם לא נרא ביד האיש הנבחן סמני פצע וחבורה אז יצדיקוהו בדין, ועל המחשדו לשלם לו בשת סך כסף רב. לעתים היו מרתיחים מים בקלחת, עד אשר כמעט היתה בוערה באש; אל הרותחים השליכו טבעת של ברזל ועל הנחשד היה להוציאה בידו. ועוד בזה נסו לדעת צדקת הנחשד או רשעתו: היו שוקלים אותו על משקל פעמים ושלש, והיה אם בכל פעם ופעם היו משקלו אחד, אז יצדיקוהו, אך אם היה חסרון או יתרון במשקל, אז חטאו ישא ויושת בפלילים. הנחשד קודם לנסיון היה מתפלל תפלה קצרה, היה טובל את גופו במים קדושים וצם עם הכהן ביום תמים. בעת שהעמידוהו על המשקל היה אוחז בידו את כתב החשד ושפתיו תבענה תפלה לאלוה לישר את המשקל ולהוציא האמת מן השקר. מובן מאליו שהמשפטים האלה היו לפוקה ולמכשול; ורבים המה אשר בצדקתם ותמתם מתו מות עול. כמעט חפץ איש לנקום נקמתו באויבו, הביא את דבתו רעה לפני הכהנים, והמה העמידו את הנחשד בנסיון ויענוהו ביסורים קשים. יעקב גרמיזא ממינסק. ברעסלוי בירח חשון. Stud. med."
021-HZF-1874-11-18-001-10351_toc_12,"אחר.
חדשות שונות"," אחר. חדשות שונות בימים האלה המציאו בעיר אדעססא מכונה אחת, אשר בעזרתה אי אפשר שיפגשו הלאקאמאטיווים על מסלת הברזל וא״ז על ארח אחד לעולם. מובן מאליו, כי רב טוב צפון במכונה הזאת, אחרי אשר רבים הם מקרים ואסונים כאלה, אשר וסבבו סכנה והיזק גדול מאד. במקרים האלה האשם תלוי על פי הרוב באיש המוביל את הלאקאמאטיוו, אם יעשה מלאכתו רמיה, או נתן בכוס עינו וישכר ולא ישים לבו להגדיל או להקטין את מהירות הלאקאמאטיוו בעת הצרך; ולפעמים פקיד הסטאטיאן עצמם אשמים בדבר, כי ימהרו לשלוח את הלאקא. מאטיוו בדרך, בטרם ידעו נכונה אם היא פנויה וסלולה; או אב יקרה כי נשחת הלאקאמאטיוו בדרך, ובעוד שהמשמשים בו עוסקים בתקונו, יבא לאקאמאטיוו אחר, מבלי דעת מכל הנעשה, ויפגע בראשון להכותו לרסיסים. ואולם המכונה החדשה תעצור בעד מקרים כאלה ותמנע כל אסון ופגע. עקרה של המכונה הוא, כי הלאקאמאטיוו ההולך יש לו קשר דרך חוטי ברזל עלעקטרים עם מכונה אחת העומדת על הסטאטיאן ומראה שמה באצבע בכל רגע ורגע כמה הלך הלאקאמאטיוו ואיה הוא נמצא, אם הוא ממהר לרוץ או ממתין בהליכתו, ואם מקרה קרה לו, ידעו כרגע באיזה מקום הוא נפגע — הכל יוכלו לראות במכונה העומדת על הסטאטיאן כבראי מוצק. וכמכונה הזאת נמצאה על הלאקאמאטיוו: כי אם יבא בדרך אשר יצא בה למולו לאקא. מאטיוו אחר מסטאטיאן שכנגדו, או הרץ מאחוריו במהירות יותר דולה ממנו, אז בהיותם עוד רחוקים איש מרעהו עד כדי חמשה עשר וויערסט, יהלו פעמונים להשמיע קול צלצול חזק למאד, עד אשר ישמעו המובילים את הקול, אם גם תרדמה עזה נפלה עליהם, ותמצא ידם להעמיד את הלאקאמאטיווים בעוד מועד, אם יעלה בידי הממציא להביא את מלאכת המצאתו לשלימותה הנחוצה, אז יהי שמו לברכה בקרב הארץ. לאנדאן, בחודש תשרי. החברה האנגלית „דורשי קדמוניות ארץ הקדושה"" מצאו מקום מצב המזבח העד מעבר הירדן אשר הקימו שני השבטים וחצי. המקום הזה הוא מכוון (Tal at אל הנזכר ביהושע כ״ב, ונקרא היום אצל הערביים  bu והוא „הדרך העולה אל העד"". גם מצאו טבלא אחת יקרה ועליה כתוב יונית ואיזו מלות עבריות. ה׳ דוראוץ ואשתו (צרפתים) עלו תוך הבאללאן לעבור את בריח הים העובר בין קאלע ודאווער, ובהיותם פורחים באויר ראו הרוח פונה צפונה אל ים הצפוני, וייראו מאוד לנפשם, ובנתיים הגיע גם הלילה, הקור חזק, ומזון וצידה אין להם, ויראו מרחוק אניות הולכות על פני הים, ויועצו לרדת עם הבאללאן הימה, למען ינצלו ע״י חובלי האניות ההן. בכדי שתי שעות שטו תוך הבאללאן על פני מי הים, עד כי מצאו ידי רב החובל ואנשיו אשר היו אנגליים, ברוב אומץ וגבורה להציל את ה׳ דוראוץ ואשתו. הנצולים האלו ערכו מכתב תודה תוך מכה״ע אנגלי ואמרו „נקוה כי האומץ והגבורה אשר הראו לנו הבריטאנים בהצילם אותנו ע״י מסירת נפשם״ — ואין די מלה בפינו להביע תודתנו להם. יהיה לאות על קשר חדש של אהבה ואחדות בין צרפת ובריטאניע״. —  אצל עיר ביעמאנט נפל באללאן אחד גדול מחזיק 600 מעטער, בתוכו מצאו רק שני שקים חול, נאד יין, וסכין אחד. בשאטלאנד עשו מכונה אחת לשרש אילנות ע""י כח הקיטור מן 12 סוסים. המכונה הזאת הובאה לגן אחד לנסיון והעמידו אותה כדי 150 אמה רחוק מן האלנות, ובשלשלת של ברזל עקרה עד 300 עצים מן הארץ עם שרשיהם והאדמר המסובבים עמהם, ומהם אשר עבים היה עד 3 רגל. — המצאת מלאכת הנייר היה בראשונה בארץ יאפאן, עוד בשנת 280 לסה״נ, ומלאכה זו הלכה ונתרחבה בשלימות גדולה למאוד אצלם, עד כי כעת נמצא ביערדא 263 מיני נייר שונים מהם לכתיבה, לכרוך בהם דברים קדושים להם, לעשות מטפחות הידים נאים, גם בגדי עליון לעבדי הים אשר לא יעברו בהם מים, וכן כלי מחבת לעשות בהם מיני מרחשת על האש. באמעריקא ערים ומחוזות נוצצין ונובלים ככמהין ופטריות. כאשר נוסדה העיר פיטהאלע במחוז פענסילוואניא, חיש אחרי עבור חדש אחד מן היום אשר נבנה בה הבית הראשון, נתיסד בית אורחים אחד וסטאטיאן של תלגרף אשר הוצאות בנינם עלו 10,000 דאללאר. בחדש השלישי גם מ״ע החל לצאת אור מדי יום ביומו, ברביעי במת-משחק (טהעאטער) נבנתה, בחמשי נתיסדה גם חברת מוזיק ובית משחק חדש נבנה, בששי עלה מספר בתי אורחים ומלון בעיר עד חמשה ושבעים, בשביעי היתה העיר על מרום הצלחתה, מספר יושביה היה אז 15,000 נפש, וצנורי מים נמשכו לכל חלקי העיר, גם שאר דברים טובים ונחוצים נעשו; אך לא ארכו הימים אחרי שבעת ימי לידה אלה והעיר נפלה ממרום הצלחתה ותרד פלאים! מיד כאשר נגמר אופן חדש להביא את הפעטראליום בלי נושאי משא, נשארו 4000 איש בלי עסק עבודה, יותר משני אלפים בתים נעזבו מיושביהם ויהיו שוממים מאין אדם; כל בתי האורחים והמלון, בתי המשחק והתלגרף סגרו על מסגר וכמעט כל יושביה עזבו את העיר האבלה, ורק תשע משפחות נשארו בעיר לבבות עמד על שברה. הוצאות המלחמה בין צרפת ופרוסיה בשנת 70 עלו לצרפת עד 544 מילליאן שטער׳ לפרוסיה רק 47 מילליאן שטער״. הוצאת מלחמת האזרחים באמעריקא עלו עד 330 מילליאן שטער״. הוצאות ממשלת אנגליה במלחמת קרים 167 מילליאן, במלחמת אביססיניען 813 מילליאן. במלחמת אשאנטים 11 מילליאן. כפי הנראה יוציאו מטעי הטאבאק בארצות הברית בשנה זאת רק 88 מילליאן ליטראות, תחת אשר בשנה העברה הוציאו 264 מילליאן. ביום 24 יוני בבקר היתה רעידת הארץ בהאנג-קאנג במשך 15 רגעים; ע״י התנועה כל פעמוני העיר השמיעו קולם; גם אבק השרפה אשר היה אצור באי סטאנקוטטער החל להתפוצץ ולירות החוצה. שני אנשים עושים במלאכה להעמיד לוח זכוכית גדולה ויקרה בבית התפלה אשר לאליל יאסם נפלו ממקומם, וגם הזכוכית נשברה לרסיסים. נשים רבות הביאו את ילדיהן להניחם על מזבח יאסס ותשתחוינה לו ותתפללנה אליו להסיר מהן את המות הרע הזה. מו״ל מכ״ע אחד בקאנסטאנטינאפאל הושב לבית האסורים ע״ד מאמר אחד אשר הדפיס במ״ע; במאמר ההוא מדבר המו״ל בנצחון התורקים אצל ביזאנטיום ושם מחמד לא הזכיר בכבוד הראוי! שושנה. נא. ווארשא. הממשלה שמה עין לחמלה על האומללים בעיר סעדלעץ הנשרפה המחבקים אשפתות באין מחסה מזרם וממטר ותמהר לבנות מחוץ לעיר סביב בתי-מלונה למענם, טרם הגיע החורף לבלתי יאכלם הקרח עד תשוב העיר להבנות על תלה כמקדם. פה עירנו ווארשא המליטה אשה אחת שלשה ילדים ככרם אחד, וכלם חיים בריאים ושלמים. ביום השני לירח הזה נאוועמבער פרצה אש גדולה ונוראה בקרב העיר הגדולה קראנשטאדט ברוסיה ותלהט חמש רחובות עד תומן ולא נותרו בהן רק גלי עפר, הנזק עולה סך ארבעה מיליאן רו״כ. על דרך המשתרע בין וואלבראמאן ופיליצאן נבעו בימים האלה במעבי האדמה מצפוני אבני-פחם אשר עבים עשרים רגל במה״ע „גאזעטא פאלסקא"" מובא אסון גדול אשר קרה בחדש זעפטעמבער העבר בארצות הברית הצפונית במחוז אלבאמא: גשר ברזל, אשר גבהו ששים רגל, ומכונת הקיטור תסולל דרכה עליו, נשבר כל המרכבות טעונות סחורות ירדו מצולה, וגם אנשים אחדים מצאו שמה קץ לחייהם, ואנשים רבים נפצעו, וכפשע בינם ובין המות. מה״ע „קוריער ווארשאווסקי"" יודיע כי המבקשים זהב על נהר אמור מצאו בשנה הזאת אוצר רב מאה וחמשים פוד זהב פעמים מאשר מצאו בשנה העברה. במה״ע רוסי „גאוואסטי"" יסופר, כי בעיר ס״ט פעטערבור על שוק מיני מזון קנה איש מסכן אחד, והוא נושא בגדים למכור, בגד בלה ומטולא, במחיר עשרה זהובים ואחר ימים אחדים הפרים התפורות, והנה לשמחת לבו, מצא בו כסף רב, גם שטרות אשר יעל מספרם לסך 3000 רו״כ. בעריש דוד בן זאב ראזענפעלד."
021-HZF-1874-11-18-001-10351_toc_13, מכתבים מזיטאמיר*),"  מכתבים מזיטאמיר*) . תודה לאל-דעות כי שפתנו העבריה איננה עוד גלמודה בארצנו וכי יש ויש בינינו אנשים חכמים אשר ייטיבו לדאוג בשלום אמנו הזקנה הזאת ולא יבוא יקהת פניה אשר קמטו מעת, בהוציאם לאור ספרים המרחיבים גבול ידיעתנו במשפט הלשון וחקותיה, דינית והליכותיה, והמועילים למורים ותלמידים כאחד; בראש המדברים האלה יתנשאו עתה לתהלה: א) זקן-בית-השירה, הרב המבאר ה""ר אד""ס הכהן לעבענזאהן - הוא מורי ואלופי, אשר משך חמש שנים שמעתי לקחו בבית מדרש הרבנים בווילנא. ב) הרב בעל „תקו משלים״ (העתקת משלי קרילאף הרוססי), ר׳ משה רייכערסאן הכהן וג׳) הרב שכהן בשם מורה בביה״ר בזיטאמר, ר' חיים לבי לערנער: הראשון מהם כבר הראה את כחיו וידיעתו בחכמת הלשון בביאוריו החדשים שנדפסו בווילנא (תר״ח) בתנ״ך עם ת״א ובאור, וגם בס' נחקרי לשון (תר״ט) ועתה רחש לבו דבר טוב להציע לפנינו את פרי זורתו ותלמודו בבית מדרש הרבנים שם, בספרו „יתרון לאדם״ — כולל באור רחב מפרש ושום שכל על הס' המפאר „תלמוד לשון עברי׳ להחכם יהודה ליב בן זאב (ווילנא תרל״ד), השני אזן ותכן ס׳ „חלקת הנקוד"" (ווילנא תרכ״ד) וס׳ „חלקת הפעלים והמלות"" (ווילנא תרל״ג) הכוללים כללי הנקוד והפעלים עפ״י שטה חדשה עם הערות רבות ומשכלות מאירות נתיב בדקדוק לשון עבר, והשלישי - „בעל מורה הלשון"" (זיטאמיר תרל״ג) — מפלס נתיב חדש לקוראיו בדיני נקוד שמות פעלים ושמוש הלשון וגם נתוח המלות לתעלת ההוגים בו. והנה אין פה המקום להרחיב דבורים על שלשת הספרים היקרים האלה, אך בקצרה אעיר ואמר כי השנים הראשונים מהם נחוצים מאד להמורים ולכל חוקרי הלשון בכלל והשני - נחוץ ומועיל מאד להתלמידים ולכל השוקדים על בתי הספר והחנוך בפרט, לא ראי זה כראי זה, הצד השוה שביניהם - ללמוד וללמד לשמור חקי הלשון ולעשות בה מטעמים - וחוט המשלש לא במהרה ינתק"" *)! *) במכתבי הקודמים נפלו איזה שגיאות הדפוס, ד״מ: „הרט הרע׳ במקום „הרוח הרע"" וכו׳, והקורא המבין ידינני לכף זכות. *) ע״ד ספרי לשון-עבר בשפת רוססית להמשכילים: נעמזער, ביילין, שטיינבערג ופאפירנא אדבר באחד ממכתבי. עוד הוציא המחבר הנזכר מתחת עטו: „רשימה מספרי תורה כ״י בלשון שומרונית״. המתנוססים לראש בבית-אוצר-הספרים בעיר המלוכה והמובאים הנה ע״י החוקר פירקאוויטש, אשר כנם בשם: „עוללות שומרון"". והנה בהיותי עוד נכון לדבר דבר על הרשימה החדשה הזאת אחרי אשר אבוא לקצבי תכונתה ותכניתה, אשים לע״ע פני לכבוד המנוח לאמר: היי ברוכה, את נפש נשגבה, בעד עמלק ויגיעך לגלות ספוני טמוני קדש לדור אחרון, נוחי בגן עדנך ושמחי כי שמך ינן לעולם! - . שמחנו לשמוע כי במקום החברה להרחבת חכמת ישראל (פעראיין צור פערדערונג דער יידישען ליטעראטור) אשר בראשה התנוססו החכמים: פהיליפזאהן, גאלדשמידט והערצפעלד ושמשה שקעה לדאבון לבנו בלי עתה — תקום על חברה אחרת כמוה, ע״י בעלי מכה״ע: „יידישע וואכענשריפט"", ד״ר טרוינפעלס וד״ר ראהמער שמם, וכן יש תקוה כי הספרים הנעלים, מעשי ידי החכמים גרעטץ — יראו אור השמש בעגלא ובזמן קריב, ומי יתן כי כן יפרו וכן יפרצו החותמים, והחברה תעשה חיל גם תביא ברכה לבתינו ותהי ברוכה גם היא! — לסוף תפעמני רוח מבינתי לברך בברכה המשלשת בתורה את זקן-בית-החכמה בישראל, את החוקר המופלא, ד״ר ליפמאן צונץ, שהגיע לימות הגבורה, ואני תפלה לאדון הבריות, כי חכם-עמנו זה ינוב בשיבה טובה, דשן ורענן, יראה טוב וישבע נעימות לשמחת כל משכילי דורנו, וכי אשת בריתו העדינה שהלכה לעולמה לדאבון לב אלופה תנוח בגן עדנה ותמליץ טוב על בעלה היקר כי יאריך ימים כה לח״י גורלאנד. ושנים עד בלי די! סופרים רבים חקרו ודרשו ע״ד בני כזר ומלכותם לפי הידיעות בספרי ישמעאל וישראל, אולם הראשון שהתעודד לאסוף כעמיר גורנה כל הלקוטים המפזרים בספרי עמנו בנוגע לבני כזר ומלכותם הוא ה״ר אברהם אליהו הרכבי, הנודע בשער ע״י ספריו ומאמריו, כנראה מספרו החדש: „הכזרים וממשלתם בפי סופרי ישראל"" - א *) אשר תכלכל קבוצת ספורים ומסעות ומכתבים בלה״ק הנוגעים, לפי תכן עניניהם הן בכללם והן בקצתם, לתולדות העם המדבר בו, ובחברת הראשונה המונחת עתה לפנינו יבואו: א) לקט מס' אלדד הדני (במאה הט׳), ב) לקט מספר יוסיפון המיוחס ליוסף בן גוריון (במאה הט' או הי') וג') מכתב חסדאי בן יצחק אבן שפרוט למלך אלכזר (בסוף המאה הי'). כל הלקוטים האלה מובאים בעצם לשון מחבריהם ומעתקים לשפת רוססית בטוב טעם ודעת עם ראשי דברים על זמן תולדותם ופרשת עניניהם ועם הערות והארות בסופם, אשר מגמת פניהן לצרף ולבאר כל השמות הפרטיים ויתר הענינים הקשים עפ״י חקי הלשון וחקרי הספרים לחכמי יון וערב, ואם בכמה וכמה דברים וקאססעל (געשיכטע דער יודען, געשיכטע דער יידשען ליטעראטור) לא קלע המחבר אל מטרת האמת ואך השערות בעלמא יציע לפנינו, בכ״ז השכיל המאסף את מלאכתו זו לתעלת החוקרים אשר שפת עבר מוזרה להם, ותקותנו חזקה כי בחברת השניה תבואנה גם כל הרשימות ע״ד כזר ומלכותם הנמצאות בספרי התורה ובכתבי הקדש אשר מצא וגלה בחכמה רבה ושקידה יתרה החכם אב""ן רש״ף, כי אך מידו קרנים לנו (?) בכל החקירות האלה, ולברק חכמתו נראה אור! ( Skazaniia Jewreiskich pisatelei O Chazarach. St. Ptb. 1874."
021-HZF-1874-11-18-001-10351_toc_14,," פאבריק חדש מיי""ש של פסח הנעשה מפירות פה ווארשא הן זאת מודעת כי היי״ש של פסח הנעשה מסיראפ לא ינעם לחיך שותיו, כי מלבד הטעם הארסי אשר בו השורט שרטת בגרון ובחיך, יחזיק בתוכו גם ריח הפוזעל המגונה מאוד, אולם עד הנה לא הי׳ לאל ידם להכן יי""ש על אופן אחר ולתקן את המעות הזה. התעודדנו להכן יי""ש של פסח הנעשה מפירות שונים כמו תפוחים, אנסים, ענבים, שזופים (פפלוימען) וכדומה. וכפי אשר נתנו מראשית פעולתנו למבחן למביני הדבר לאשורו, כלמו העידו והגידו כי היי״ש הזה יוכל להתחרות עם מבחרי היי״ש תוצאות בתי המלאכה אשר בצרפת, כי מלבד הטעם הטוב והנעים שבו, יצא היי״ש מבית מלאכתינו צרוף ומזוקק בלי שום ריח פוועל כלל וכלל, ולפי ערך טובו כנגד היי״ש הנעשה מסיראפ לא יעלה מחירו מעלה. מלבד זה הפקדנו למשגיח על בית מלאכתינו איש חסיד מופלג בתורה ויראה אשר גאוני וצדיקי סביבותינו כמו הרב מטשעכאנאוו, הרב מאמשצינאוו, הרב מגיר, ומביאלע ועוד ועוד, נתנו עדותם עליו בכתב כי ראוי הוא לפקודה כזאת, והוא ישגיח בשבע עינים למען יעשה כדת בלי שום תערובות חימוץ ח״ו. לזאת מודיעים אנחנו כי כל הרוצה לעשות אתנו מסחר בהיי״ש הזה יפנה אל ה׳ אקרענט ע״פ אדרעססא: Herrn Okrent in Warschau, Dzika-Str. 16. או אלי הח״מ וישיג מבוקשו עצהיו״ט וכל הקודם זכה במקחו. S. Apfelbaum in Warschau, densia 4."
021-HZF-1874-11-18-001-10351_toc_15,," הודעה ספרי אוצר מילים „ווערטער בוך״ משפת רוסיא לשפת יהודית אשכנזית שיצא לאור בשנת 1869, נדפס שנית בדפוס משובח עם כמה הוספות חדשות ומועילות, אשר יפיקו רצון הקונים י׳ מ׳ ליפשיטץ מבערדיטשוב. אדרעססע: D. M. Liischitz in Berdiczew."
021-HZF-1874-11-18-001-10351_toc_16,," כל החפץ לכתוב ידו אל הצפירה או להיות סוכן בעירו יפנה במכתבו אל הסוכן הכללי בווארשא כפי האדרעססע, Michel Slonimski in Warschau."
021-HZF-1874-11-18-001-10351_toc_17,, החפץ בהצפירה הרבע שנה הראשון מנומער 1 עד 13 יוכל להשיגה בהרעדאקציע על מקח הידוע. 
021-HZF-1874-11-18-001-10351_toc_18,," הרוצה לפנות אלי במכתבו יכתוב על האדרעסע: S. Slonimski, BERLIN, Lietzmannsstr. 14"
021-HZF-1874-11-18-001-10351_toc_19,," Selbstverlag: S. Slonimski in Berlin. Verantwortlicher Redacteur S. M. Libschitz in Berlin. Debit für den Buchhandel: Julius Benzian in Berlin. Dampf-Schnellpressendruck Von A. Ostrowski in Berlin, Lietzmann Str. 4."
