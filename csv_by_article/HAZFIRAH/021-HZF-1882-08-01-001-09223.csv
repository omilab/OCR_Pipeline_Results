article_id,headline,text
021-HZF-1882-08-01-001-09223_toc_1,," א ברוסיא ופולין. ל השולח במוקדם לשנה 5 רו""כ. א לחצי שנה, 2.75 רו״כ.  לרבע שנה 1.50 רו״כ.   ביתר הארצות 20 פראנק.  באמעריקא 5 דאללאר A"
021-HZF-1882-08-01-001-09223_toc_2,, GKK מחירו באשכנז: 14 רייכם מארק לשנה. בעסטרייך 8 פל׳ לשנה. וכן לרבע שנה. שכר מודעות:  מכל שורה קצרה 5 קאפ׳. ומשורה רחבה 10 קאפ׳. A
021-HZF-1882-08-01-001-09223_toc_3,מכתב עתי משמיע חדשות בקךב עם ישרון * מכל...," מכתב עתי משמיע חדשות   הפר-  - בקרב עם ישו, מכל הדברים הנוגעים בענג המוית  אר ל- דברי חכמו, ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי"
021-HZF-1882-08-01-001-09223_toc_4,תוכן הענינים דברי הימים .ליםנא • ווארשא ...," תוכן הענינים דברי הימים. דיסנא. ווארשא. ראדיוויל פלונסק הצופה לבית ישראל. דמיונות מאת נ""ס. הודעות. שאלות ותשובות."
021-HZF-1882-08-01-001-09223_toc_5,דברי הימים," דברי הימים כחירות מני קדם וכחלום חזיון לילה יעברו לפנינו על גיא החזיון בארץ מצרים, צבא חליפות ותמורות סבוכות ומסוכסכות ישנו את פניהם בבקר בבקר, והצופה ומביט על עניני המדינות לדעת להתחקות על שרשיהם, יאמין בנפשו כי חוזה חזיונות הוא, וכי החלומות אשר על היאור מימי קדם, שבו ויהיו לרוח החיה באופני הפאליטיק בימינו אלה. המבוכה במצרים עלתה עד מרום קצה; שגו כל יודעי העתים בחשכם, כי אחרי אשר הכבידו האנגלים את נחושתם ויתנו מחי קבלם בנפץ וזרם אבני אלגביש בחומות אלכסנדריא, תצא שאלת מצרים ממבוכת הדיפלאמאטיא על מרומי שדה המערכה ושם יוטל גורלה לשבט או לחסד, הן אמנם בעת אשר הקיאו כלי התותח של אנגליא כדורי מות על פני אלכסנדריא, נחבא עד ארגיעה קול נגידי הדיפלאמאטיא, אך כמעט נחו כלי התותח מעבודתם, ויחדלו הקולות והברד, הנה מהרו שבו הדיפלאמאטים לעדור בשאלת מצרים, ולאסוף רוח בחפניהם כבתחלה; ובעוד הדיפלאמ אטיא תשרך את דרכה בעצלתים ובכבדות, המקרים הנוראים אך בחפזון יפרצו פרץ; בכל עריה תשכל חרב, למען טבוח טבח נוצרים ויהודים הוחדה, ואש קנאות תאכל עד אבדון. רבים חללים הפילה השאלה המזרחית במערכה בשדה, ועצומים הרוגי שאלת מצרים בפרעות ושערוריות בידי אנשי דמים. הסער המתחולל על ראש אזרחים שאננים יחול, ותמימים ונקיים נפלו בעצומי סכסוכי שאלה מדינית ונפתולי דיפלומאטים קוראינו כבר יודעים את התשובה אשר השיבה תוגרמא אל עדת לאומים (קאנפערענץ) אשר בקשה מאתה שתודיע את החלטתה אם תאבה או תמאן להתערב בעניני שאלת מצרים היא השיבה שלא כענין, כי מוכנת היא לקחת כעת חלק במועצות הקאנפערענץ. התשובה הזאת לא הרגיעה את רוח אנגליא, ושר החיצון האנגלי לא בסתר הגיד בבית הפארלאמענט, שהחלטת תוגרמא זאת באה לאחר זמן, ולו על פי אנגליא לבדה יקום דבר, כי אז כבר בא הקץ להקאנפערענץ, וכשל עוזר ונפל עזור, הוא תוגרמא. אך לא כחפץ אנגליא כן היה, כי ממלכות אשכנז ואוסטריא ושאר הממלכות הנמשכות אחריהן אשרו וקימו את ההחלטה הזאת. וביום 26 לחדש זה החלה הקאנפערענץ לישא וליתן בשאלת מצרים, וסעדיה פחה שר החיצון לממשלת תוגרמא ישב בראשה. כשלשה ימים רצופים נמשך המשא ומתן במושב הקאנפערענץ, והנה את אשר לא פללנו ראינו עתה: ממשלת תוגרמא גלתה את חפצה לשלוח אנשי צבאותיה מצרימה להקים שם את המנוחה והסדרים על תלם, ויש אומרים כי נכונה היא גם כן להעביר קול בכל ארצותיה כי ערבי פחה הוא חוטא ומחטיא את הרבים, ולבוגד בארץ מולדתו יחשב. התמורה החדשה הזאת במצבה של תוגרמא ביחוס שאלת מצרים, הדריכה את השאלה הזאת בנתיב חדש אשר לא שערוהו כל יודעי העתים תחת אשר עד כה הוחזק לדבר ברור ונעלה מעל כל ספק, שאנגליא לבדה תשים חכה באף מצרים, לגדוע קרן שר הטבחים ערבי פחה, להפיל בחבל נחלה את הארץ ולהרים ממנה את כל חלבה לעצמה; הנה עתה נשתנה מצב הענינים תכלית שינוי, ויוכל להיות כי ממלכות אייראפא תמלאונה את ידי תוגרמא להתערב בענינים הפנימיים במצרים בחרבה ובקשתה. השינוי החדש הזה אשר בא פתאום לטובת תוגרמא ולרעת אנגליא, לדעת כל יודעי העתים, מאת ביסמארק היה שומה. הוא העלה לויתן בחכה, ויתן להאנגלים להכניס את ראשם ורובם בטבוכת מצרים, להחלץ חושים ולחצוב להבות אש מפי כלי התותח, ותחש על מרמה רגל נסיך הברזל, לקפד פתאום כאורג תקות אנגליא, ולהקים לה לשטן את תוגרמא בעת מצוא. על כן נראה שהודעת תוגרמא ע״ד חפצה לשלוח צבאותיה מצרימה, נתקבלה בשמחה בשלשת בירות הממלכות: ברלין, וויען, ורומא. הדבר הזה לא יפלא בעינינו כלל, כי באמת אין טוב להממלכות האלה רק להטביע את אנגליא ביון מצולה, להשיב את תוגרמא לבצרון ולהוציא המצב החדש מפני הישן. אולם אין להאמין שהשינוי החדש הזה ישים את המעקשים למישור; ונהפוך הוא, כי יוסיף עוד יותר לסכסך ולבלבל את השאלה המצרית, כי השאלה העומדת כעת על הפרק הוא: מי ומי ההולכים לדכא כחלל רהב ערבי פחה ולהלחם בחילו? היעלה עליו חיל תוגרמא לבדה, או תאמרנה תוגרמא ואנגליא לדבק טוב ויחדו יעלו על המצרים? הן אנגליא לא תוכל כעת לסגת אחור ולעמוד הרחק כמטחוי קשת בעת אשר התוגרים יקדישו מלחמה, כי אז תהיה לחרפה ולקלסה בעיני המאהאמעטאנים, בעוד אשר כל ישעה וחפצה הוא להכבד במצרים ברוח גבורה. אם יצאו צבאות הסולטאן לבדם למלחמה נגד המצרים המתקוממים, איז ספק שיתגברו במהרה עליהם, וישיבו את הסדרים בארץ על מכונם, אולם אם צבאות אנגליא ישאו בד בבד עם צבאות תוגרמא, אז יתבלבל מצב המרידה והמלחמה עד להשחית, כי ערבי פחה כבר הודיע אשר נכון הוא לקום בכל כח נגד צבאות הסולטאן, אם יד אחת תהיה להם עם האנגלים, והנקל הוא לערבי פחה לפלס נתיב לתנועה כבירה ונמרצה נגד ממשלת הסולטאן. במעקקא ובאלקאהירא כבר החל הרעיון לפעם בלבות רבים, להסיר נזר הכליף מעל ראש הסולטאן ולתתו לשר כהני הדת היושב במעקקא, ועוד רעה צפויה אל הסולטאן גם מסוריא ומאזיא הקטנה, אשר יושביהם נוטים לצד המצרים אם ממשלת הפארטע תכרות ברית עם האנגלים זעומי נפשם. למראה כל הדברים והאמת האלה יש לאל ידינו להחליט לדבר ברור, כי אם תתאחד תוגרמא עם אנגליא לצאת יחד למלחמה על מצרים, אז סכנה גדולה נשקפת להסולטאן, ומן החדר תבוא סופה, כי יהם לב שאר עמי המאהאמעטאנים מאש דת— וזאת לא תאבה תוגרמא ולא הממשלות המחזיקות במעוזה והמשתדלות בכל כח לסעדה ולתמכה לבל תמוט. הנה אם באמת הגיע התור לתוגרמא להתערב בעניני מצרים, כי עתה אין טוב לה רק לצאת לבדה — אבל השאלה המתעוררת בלב כל איש, היא: היאותו על זה ממשלת אנגליא וצרפת ובפרט זאת האחרונה אשר הודיעה בגלוי לא אחת ושתים, כי כזר נחשב לה התערבות תוגרמא, ורק התערבות כל ממלכות אייראפא לרצון לפניה? אף כי פרייסינע שר החיצון בצרפת כאיש אובד עצות הנהו בשאלת מצרים, וכל מעשיו הבל ותהו- בכ״ז קשה להאמין, שהוא יתרצה לדבר זה המקעקע את כל בירת הפאליטיק של צרפת. כה או כה, ברור הוא שהשינוי החדש בהליכות השיטה המדינית של תוגרמא לא החיש פתרון שאלת מצרים, אך הגדיל את הערבוביא ואת הסכסוכים, ומי יודע אם לא שגגה גדולה יצאה מלפני צירי הקאנפערענץ, בדרשם מאת תוגרמא להתערב בעניני מצרים! כפי הנראה יקוו צירי הממשלות, כי לא בחיל ולא בכח תצא תוגרמא נגד מצרים, רק תשמיע ברמה קולה מסוף עולם המאהאמעטאני ועד סופו, וזה לבדו יספיק לשבור זרוע ערבי פחה וגדודיו הברית הכרותה בין אנגליא וצרפת, אשר על אודותה הודענו מפי מכה״ע בשבוע העבר, היתה כענן בקר וכטל משכים הולך. שר החיצון הצרפתי פרייסינע שב עוד הפעם לנום שנתו בחיק העצלות, ובמושב הסענאט נזרקו מפיו דברים אשר הפליאו את לב כל שומעיהם, והם: „בהיות כי ממלכות המזרח אינן חפצות בשום אופן, לא בפועל ולא בהסכמת דברים, לתמוך בידי החפצים להלחם במצרים, והם שומרים את מצב הבינים ועומדים מרחוק, על כן כרתה גם צרפת ברית לה, לבלי לנגוע בעניני מצרים ולבלי להשתמש בערבוביא עם אנגליא, אך תשמור בכל תקף ועוז את מצבה על הזועץ, אולם אין פניה מועדות ללכת עד אלקאהירא״. הדברים האלה הטילו סער מחלוקת בקרב לב גדולי המפלגות המדיניות בצרפת, וחלק לבם ע״ד הדרך הראויה לצרפת ללכת בה: קצתם יועצים לחבק חיק אנגליא ולצאת בעקבותיה, וקצתם דורשים מאת הממשלה להתרחק מאנגליא מרחק גמור, בין היועצים האחרונים נמצאו שני שרים גדולים אשר נשאו משרת שר החיצון זה מקרוב, והם ה׳ בראגליע וה׳ ווארדינגטאן. ה׳ בראגליע הנחשב על כת הארלעאניסטים יצא בהסענאט לבקר את מעשי הממשלה, ויוכיח כי לחרפה ולדראון עולם הוא להעמים המתימרים בכבוד ההשכלה, לבוא בעריצים וככובשים, לדבא עם אשר גם בקרבו דופק רגש האנושיות והלאומיות. הדברים האלה אשר יצאו מפי בראגליע שגורים הם גם בפי שרי הממשלה ומכה״ע הקרובים אליהם בארץ איטאליה, והם עומדים בגלוי לצד ערבי- פחה מחולל התנועה הלאומית (?) במצרים, ומתקרבים אל ממלכות המזרח, ועושים הכנות גדולות ורבות למלחמה. בארץ מצרים הקעדיוו וערבי-פחה משתמשים בכתר אחד הקעדיוו הוציא לאור מכתב גלוי, בו הוא מזכיר חטאי ערבי ומקסם חלק ישית אל העם להקרע מעל המתקומם הזה. אך לנגד זה ערבי חבש פאר לראשו, ויעביר קול במחנה כי הקעדיוו העמיק סרה ויתמכר אל האנגלים אויבי מצרים. למען דעת עד כמה תקיפה יד ערבי פחה ומה גדלה התלהבותו בקנאת הדת ובקנאה לאומית, די לנו אם נקרא את המכתב אשר ערך אביר המורדים הזה אל גלאדסטאן לפני חורבן אלכסנדריא, ואלה דבריו: „נביא קדושנו צוה אותנו בספר אלקוראן לבל נחפוץ קרבות ולבל נקדיש מלחמה, אולם אם יקום עלינו אויב, אז מצוה עלינו להתגבר כאריות וללחים בעד חופשנו ודתנו, מבלי לחום ולרחם על האנשים אשר יתנפלו עלינו. הנה על כן תדע אנגליא, כי הכדור הראשון אשר תמטיר על פני מצרים, יפתח למוסרותינו וישים לאל ולעפר ואפר את כל ספרי הברית והאמונה, השגחת האנגלים תשוב לתהו, רכוש בני אייראפא יחרם, התעלות והמנהרות יחרבו, הדרכים והמסלות יתקלקלו, ובשופר גדול יתקע אל כל המאהאמעטאנים בסוריא בערב ובהודו, ללחום מלחמת הדת נגד מחלליה ומלעיביה. ארץ מצרים היא מסלה אל המחמדנים, לעבור דרך שמה בימי חגים ינקופו אל קריות מועדם מעקקא ומעדינא אשר שם חלקת מחוקקם ספון וכל שכיות חמדת רתם ובאלהים יעשו חיל כל בני אמונתנו להגין ולשמור מכל משמר את המסלה הזאת. בעיר דמשק כבר העבירו קול בבתי התפלה ע״ד מלחמת-דת העתידה לבוא, במעקקא חבל נביאים התנבאו במחנה, וגם בערים רבות בסוריא אראלם צעקו חוצה: מלחמה להנביא נגד זעומי נפשו! הנה על כן אשנה ואשלש, כי אם תעשה אנגליא את המעשה הרע, להרעים לב המחמדנים, אז תתוך כאש חמת בני אמונתנו ותמלא הארץ דמים, ועל קדקור האנגלים חמסם ירד, הנה לא על ראש ממשלת אנגליא אטפול עון, אך משרתיה המקשיבים על דבר שקר הם הרחיבו את הפרץ בינה ובין מצרים, סכלות והוללות גדולה תעשה אייראפא אם תנסה לתקן את המעוות בעזר כלי תותח וקני רובה, בעוד אשר תוכל להגיע אל מטרתה בשובה ונחת ובדרכי שלום ומוסר; המצרים הם רודפי שלום, וגם את אנגליא נכונים הם לכרות ברית שלום, אך בתנאי שלא תרחיב אנגליא את גבול זכיותיה יותר מהמגיע לה על פי ספרי הברית. אם לא תתמוך אנגליא את אשוריה במעגלות השלום, אך בחמת קרי תתהלך עמנו, תדע נא כי גמרנו בנפשנו להלחם עד נטף-דם האחרון, למות מות גבורים או לחיות חיים של חופש לאומי. נשמת שדי תחיה את המאהאמעטאנים, לא יושעו ברב חיל, אך בכח הרגש הזה, כי חדות ה׳ היא מעוזם, להיות נפשם צרורה בצרור חיי נצח, ורגש כזה יש לאל ידו לגדל ולחזק לכל. ולאזר חיל נכשלים״ עכ״ל המכתב הזה עשה רושם גדול בכל ארצות תבל, ועוד יותר עשתה רושם הידיעה, שבמחנה ערבי-פחה החל לצאת לאור מ״ע בשם אל-דהב, ופירושו „מלחמת-הדת״ והמ״ע הזה נפוץ בכל נפות אזיה הקטנה וגם בארץ הודו, ויש לפחד: כי ההבערה ללהב תצא, וההתלהבות הדתית תוכל להיות לאש צרבת, ללהט את כל מטעי בני איירופא בארצות הקדם, ואז לא יועילו כל תחבולות הדיפלאמאטים חכמי חרשים, להשקיע את השלהבת. ע״ד מצב הענינים בעת הזאת באלכסנדריא, יודיע מ״ע „טהיימס"" כדברים האלה: בתוך העיר נמצאים לערך 5,000 אנשי צבא אנגלים, ובכליון עינים יחכו לקראת אנשי הצבא העתידים לבוא באניות המים חומה לצבא אנגליא מימינם ומשמאלם, לפאת מזרח חוף הים מימין יאור מריות, ומשמאל יאור עבוכיר, ורצועת ארץ צרה מאד נמשכת באמצע שני היאורים ומחברת את העיר אלכסנדריא עם חלק הארץ הנקרא דלתא של נילוס העליונה. ברצועה ההיא נמצאה התעלה „מחמורי"" המספקת מים להעיר והמחברתה עם הנילום. בקרבת התעלה הולכת מסלה מאלכסנדריא לאלקאהירע, ולא הרחק משם עומד חיל המצרים בכפר על דמר לפאת מזרחית, ובחלק הארץ הנקרא דלתא שם יתגודדו גדודי הבערואינים לעשות שערוריות לשלול שלל ולבוז בז. והנה כל זמן אשר יעמוד ערבי- פחה עם מחנהו בכפר אל דמר, אי אפשר להאנגלים לחדור עד אלקאהירא כי חיל ערבי חוסם להם הדרך, וע״כ נחוץ הוא לאנגליא להדוף אחור את ערבי פחה משם. במקום הזה עתידה לפרוץ מלחסה גדולה וכבדה בין האנגלים והמצרים. היאור מריות אשר הזכרנו, גדלו ארבעים אלף העקטאר ובימי קדם היה כחוף גדול ורחב ידים להאניות המשוטטות על הגילוס. אך בימי המאה שעברה דללו וחרבו מימי היאור, ורק בשנת 1801 בעת עלו הצרפתים על חיל מצרים, והאנגלים עמדו להם מנגד מצאו האנגלים תחבולה ויחפרו תעלה בין היאור ובין הים וימלאוהו מים, לבעבור הכביד על הצרפתים לבל יוכלו לעבור מעיר אלכסנדריא למחוז דלתא, ואז כסו המים על כפרים ושדות דשנים ורעננים, והיאור היה לבארות בארות חמר אשר צחנתו תעלה עד למרחוק ותזיק לבריאות יושבי אלכסנדריא, והנה תחת אשר חפצו האנגלים להרע להצרפתים בשנת 1801 הזיקו ע״ז לעצמם בשנת 1882 ויחבלו את מעשי ידיהם, כי היאור עומד כעת לשטן להם ויצר צעדי אונם לבלי יוכלו לבוא לאלקא- הירא. הן אמנם שוא פחד האנגלים מפני ערבי-פחה לבל יתנפל בחילו על אלכסנדריא, כי מצב ערבי איננו ראוי למלחמת תנופה נגד עיר בצורה וחזקה, אולם זאת נעלה היא מעל כל ספק, כי יתבצר שם ערבי-פחה ויכונן לו חביון-עוז כפלעוונא. ויצבור לו חמרים חמרים כלי נשק; ובאמת נפלאת היא מדוע יתנהגו האנגלים בכבדות ולא יצאו למלחמה בעוד עת הן אילו פרצו על ערבי פחה פרץ בימים הראשונים אשר גם מנוסת חרב עם מחנהו, אזי ערו עד היסוד חור פתן בכפר על דמר, ומדוע חבו עד אשר אסף ערבי חיל הבערואינים ויבנה מצודות וצריחים? רק שתי פעמים נסו צבאות האנגלים להבקיע אל מחנה ערבי פחה, אך בכל פעם הרו את המחנה מרחוק ולא קרבו אליו בקרבת אלכסנדריא לבדו האנגלים את המצודה רמלעה, אך המצודה הזאת איננה נוגעת לרעה במצב ערבי-פחה, וכל זמ אשר הוא עומד עם חילו בדרך בואכה אלקאהירה, יהיה מצב האנגלים כעומדים בין המצרים. הענין היותר נכבד המושך עליו כעת את עיני כל השואלים ודורשים בהלכות שאלת היהודים. הוא פקודת שר האוצרות האומרת ליהודים להחזיק בתי משקה זולתי בתוך בתיהם הבנוים על חלקת אחוזתם, הפקודה הזאת תאכוף על רבבות המוני בני ישראל המתפרנסים ממכירת משקה, לבחור להם מקור אחר לפרנסתם; ודעת לנבון נקל, כי בצוק העתים כאלה תכבד העבודה על האנשים למצוא בנקל מקור לא אכזב להתפרנס ממנו, על כן נכבדה מאד בעינינו הידיעה אשר באה במכה״ע וואסחאד, שהיהודים סוחרי משקה הנוגעים בדבר הושיטו מכתב בקשה אל הממשלה הרוממה, לשים עין ולב אל מצבם ולפרוש עליהם את כנפי חסדה וצדקתה, למען יוכלו לקיים את החק החדש לאט לאט ההצעה להרים מס לאוצר הממלכה מאת כל איש שנפלה לו ירושה לפי ערך הירושה נתאשרה ונתקיימה ע״י הקיר״ה ונדפסה בספר המשפטים (לדברת נאוויני No. 207), אך לא נודע עוד מתי יחל זמן קביעת החק הזה בפועל. מן המס הזה פטורות רק ידושות שאינן עולות לסך אלף רו״כ. גם יוצאות מן הכלל ירושת נכסים אז כסף לצדקה, נחלות אשר ינחילו האצילים את האכרים, מטלטלים וכלי בית שאינם נושאי פירות כלל ועוד, ערך המס ליורשים בנים ובנות כדי 19 לקרובים ממדריגה שניה % 4, למדריגה שלישית ורביעית 6, וליורשים בלתי קרובים 8. למכה״ע „זאריא"" (נעתק בהוויעק No. 165) כותבים מעיר „קארסון"" לאמר: זה שני שבועות החלו להוציא את כל היהודים מוזגי משקה מן הבתים של העיר הקטנה קארסון והכפרים אשר סביבותיה, וסדר העקירה היתה כזה: הפקיד יסור אל הכפר וידרוש מאת היהודי לעקור מושבו, ואל האכרים יפנה לאמר: מדוע אתם מחשים, מדוע תתנו מעוז ומחסה להיהודים הרמאים, הנוכלים ומוצצי דם אלה, גרשום בחרפה מהסתפח בנחלתכם״ זה מקרוב דבר הפקיד כדברים האלה אל אכר אחד בעל בית אך האכר ענהו כי הרשות לו להחזיק בביתו יהודי כטוב וכישר בעיניו, ויקצוף עליו הפקיד קצף גדול, ויהי כראות האכר את התרגזו, אז הוציא מצלחתו את פקודת הסענאט היקרה והנכבדה מיום 3 מאיי וישאלהו „וזאת מה היא״? כשמוע זאת הפקיד חפו פניו ויסע לדרכו. ימי השבוע הזה הביאו לנו שמועות איומות ונוראות על אדות תבערות אשר פרצו בערי מושבות היהודים, וירוששו קהלות גדולות אשר עד היום התנוססו בעושר ובנכסים ילא כל עט סופרים לתאר מצוקת יושבי הערים ההפוכות כמו רגע, ואין די מלה בלשוננו לעורר את העם להזיל נדבות מכיסם לקבץ מאת כל איש כעשיר כרש, מעות כסף ופרוטות של נחושת, כי אין אף אחד בן חורים להפטר מן החובה הקדושה הזאת. ספורי התבערות, קנים והנה והי הקורעים לב כל איש, ימצאו הקוראים במכתבי הסופרים הבאים להלן במכה״ע אדעססקי וויעסטניק (באיזראעליטא No. 29) הננו קוראים כדברים האלה: „בבאלטא עוד יחתרו בכל עוז אנשים חשוכים וחרשי משחית, להשבית את המנוחה והסדרים ולעורר את חמת ההמון נגד היהודים, לפני איזה ימים הודיע פקיד אחד להממשלה, שבימי הזעם הרגו היהודים אשה נוצרית ויקברוה בקברות הנוצרים, ואף כי מתחלה לא האמינו פקידי הפאליצייא לדברי העלילה הזאת, בכ״ז למען הרגיע סערת ההמון פתחו את הקבר במעמד השופטים והרופאים, ונתברר הדבר שהאשה ההיא מתה כדרכה במיתה טבעית, ורק למנוע הוצאות ההלויה נמנעו קרוביה מהוביל גויתה אל הקבר בפומבי מוציא הדבה יעמד לדין מפני הפיצו שמועת שוא לתכלית ידוע״ ע״ד המו״מ בבית המשפט בבאלטא, יביע המכ״ע אדעסקי ליסטאק דברים נכוחים אלה: לא נעמיק שאלה ולא נגביה למעלה איך מצאה לה קן בלב ההמון, הדעה הכוזבה סוגה באולת ולוטה בערפל, שרשות הוא להציק ליהודים ולעשות בהם פרעות, אך בעמדנו על מפתן החקירה הזאת, מיד הוא גלוי ונראה לעינינו, שחלק גדול נטלו בראש הענין הזה מכה״ע של שטנה ודלטוריא, הם עוללו את הרעה אל ההמונים להביא בסד רגלם ולשלחם לארץ גזרה ביד פשעם, והנה האומללים האלה, התעלולים קלי הדעת יוגשו לחרצובות אל אבני בור ולסיבור, והם, נביאי הבעל המתנבאים בשם שיטת הלאומיות. מפנקים נפשם על מרבדי ענג, ומוסיפים לסכסך אזרחים באזרחים. אי לכם רמאים, עושים מעשה זמרי ומבקשים שכר כפנהם. מתי יגיע לכם התור לבוא יחד עם נפשות הנאשמים אשר אבדתם. עכ״ל לדברת מכה״ע וואסחאד עשו שתו הפקודות הנכבדות של השר הפנים, רושם גדול גם בעולם המסחר, ועד מהרה עלו שטרות רוסיא בברלין ואח״כ גם בשאר בתי הבערזע. ברוך משנה העתים, שהגיענו לימים אשר הפקודות החדשות גורמות לעלית מחיר השטרות. מעיר ביעלץ בבעסאראביא מודיעים למה״ע „רוססקי עוורעי"" שאנשים רבים מן הנשרפים בימי התבערה האחרונה, נקראו לבית הפאליצייא ושם הוגד להם, שהממשלה נכונה לתמכם בכסף למען יוכלו לחדש את מעונם כמקדם ולהתכונן בכל סדרי פרנסתם, ואחרי כמה שנים ישלמו את המלוה הזאת להממשלה לחלקים (הידיעה הזאת היא לנו למשיב נפש, ומי יתן ותעש הממשלה חסד גם לשאר רבבות הנשרפים, אשר אין גמילות חסדים מספקת לחלצם מענים, מפני רוב האסונות, ואין הקומץ משביע את הארי) מעיר, בערעזאוואקא מודיעים למ״ע אדעס-וויעסט שהתבערות באות שם תכופות זו אחר זו שתים שלש לשבוע, האש שולטת רק בבתי היהודים, ויש ידים מוכיחות לההשערה שידי חרשי משחית מבעירות את הבערה בכוונה רק בבתי מעון ובחנויות, אימה נוראה נפלה על כל יושבי העיר, ובעלי הבתים בחוץ ילינו וישמרו בתיהם מפחד תבערה. מצב העניים נורא מאד. הקוראים יזכרו את בלהות התלאות אשר עברו על בני בערעזאווקא בימי הפרעות, והנה מצולת העוני אשר נפלו נה אז עוד תאטר עליהם את פיה ואין מנוס ותקומה להם, לבקשת קשי יום אלה נעתרו אנשי ועד בעלי הנכסיס באנאניוב לחלק להם נדבה כללית חמש מאות רו״כ, אך עד היום לתכלה זו לא ראו קץ, והכסף עודנו מונח באוצר הועד. מ״ע „יוזני קרא"" מודיע שבקולוניא של אשכנזים בקרבת גוליי- פאלע החליטו כל האשכנזים באסיפתם לבלי להשכיר דירה לאחד מהם החשוד כיון דרש לעבור על איסור „לא תחמוד"" בפועל. במקרה הזה אחזו צוררי היהודים ויציעו לנהוג מנהג זה גם בהיהודים, ונתנו טעם לדבריהם שמפני תתם מחסה ליהודים מתעוררת השנאה נגדם בלב שכניהם האכרים הרוססים, ובעקב השנאה הזאת יש לפחד כי יציתו אש בבתי הקולוניא. ההצעה הזאת נדחתה ברוב דעות והחברים ישרי הלב הגידו בשפה ברורה, שעול גדול הוא להרע ליהודים היושבים בתוכם זה כמה ומפרנסים נפשם בכבוד ובתועלת גם לאחרים, בעסקם באומנות. מעיר בייראמץ (בעסאראביא) מודיעים למ״ע „רוס׳ יעוו״״ 26 שהאכרים בכפר הקרוב שמה הביאו לידי גמר החלטה כללית והסכמיית, לגרש את היהודים היושבים ביניהם זה ארבעים שנה ורבים מהם נולדו שם ויש להם בתים ואחוזות, ההחלטה הזאת נשלחה אל שר המחוז לאשרה ולקיימה, ולא נודע עוד משפטה לשבט או לחסד מעיר יעליזאוועטגראד מודיעים למ״ע אדעססקי ליסטאק, שבמסחר העיר נראו קפאון ושבתון, תמה נכרתה האמונה (קרעדיט) לגמרי, ואפס כסף בין הסוחרים, מפני תנועת רדיפות היהודים ותנועת יציאתם שבאה אחריה, ורבים מצוררי היהודים מתהפכים מסבות בתחבולותיהם להיטיב ולתקן את המעות, והם מתרפסים לפני היהודים ומבקשים קרבתם. מעולם לא היה מורגש בעולם המסחר בעירנו חסרון הכסף כמו שהוא מורגש בעת הזאת, לעובדי האדמה היה כסף למכביר, וכל איש יודע מסחר היה יכול להחיות את נפשו בכבוד, ועתה ניטל הכסף מעובדי האדמה והתחבולות מן הסוחרים, והמצב רע עד מאד. בעירנו ווארשא שמחו צוררי היהודים שמחת שוא, שר השוטרים הודיע אל הפקידים שבימים האלה עליהם לשאת את ראש היהודים, כל זכר מבן שמנה שנה ומעלה, ולדרוש אחרי עסקיהם ומשלח ידם, בהיות כי ספירת-עם כללית נעשתה בעירנו לפני כמה חדשים, ונראה הדבר כמו עין הממשלה צופיה ביחוד על היהודים לקבוע להם מדור בפני עצמם עם שמירה מעולה, ע״כ נפלו על המציאה מכה״ע צוררי היהודים וידרשו את הספירה הזאת לשבח, ויבנו עליה מגדלים פורחים באויר, אך כמה גדלה כלימתם בהודע להם, כי הספירה הזאת יעשו השוטרים מדי שלש שנה מטעם ראשי עדת ישראל, למען דעת לקצוב את מס העדה על ידם, ואין בזה אפילו משהו של אנטיסעמיטיזמוס! תחת תנועת היציאה התחוללה כעת תנועת החזרה בכח נמרץ. הועד בבראדי ובראשו ה׳ ווענעציאני עסוקים בשליחת הגודדים לביתם, ועד מענשען הויז שבת מעבודתו, ובאמעריקא מקבצים נדבות להשיב את הנדחים אל אדמתם, לע״ע שולח הועד מבראדי בחזרה 650 איש לשבוע, אך כעת הודיע הועד אל בעלי מסלת הברזל שעל הגבול, שיש בדעתם לשלוח שש אלפים איש לרוסיא, ארבע מאות ליום (עלילת הדם באונגארן). העלילה המבולבלה הזאת לא צעדה עוד צעד אחד קדימה, והיא על מקומה עומדת כסמל הקנאה לעורר שערוריות. באכזריות נוראה יתפשו השוטרים אנשים יהודים חדשים לבקרים ויטפלו עליהם עון „רצח דתי״ ויושיבום בבית הסהר, יהודי אונגארן משתדלים יחד בכל עוז אצל הממשלה להטות את לבה למנות חוקרי דין אחרים, כי על חוקרי דין אלה מתוח קו חשד פן גם ידיהם בקושרים עם איס- טאצצי, ובא האות ע״ז, כי כאשר השיב ריקם העורך דין הממונה היימאן את בקשת הנאשמים, וימאן לקבל ע״ע את הסניגוריא יען אשר יהודי הוא, ויחפצו הנאשמים לבחור להם עורך דין אחד ממקומו. ולא נרצו לזה חוקרי הדין. גם תפישת ראזענבערג מו״צ בבית האסורים אין לה יסוד כלל, כי כבר נתברר הדבר ע״י עדים נוצרים, שהאיש ההוא, ראזענבערג, הוא נקי ותמים ואין עליו אפילו חשד כלל, בין כה וכה יתהלכו האנטיסעמיטים קוממיות בארץ המאדזיארים. וכבר פרצו מבוכות בהערים: שעניץ, פאפא ועוד עד אשר הוכרחה הממשלה לשים להן קץ בעזרת אנשי הצבא תאות רדיפות היהודים כמגפה נוראה מתהלכת מארץ אל ארץ ומממלכה אל עם אחר. בפעם הזאת החל הנגף במקום אשר לא פללנו ולא עלה על לבנו, במקום אשר מספר בני ישראל מעט מזעיר, וזה מקרוב הורמו למעלת אזרחים מאין פוצה פה ומצפצף נגדם. ידיעה רעה ע״ד שערוריות נגד היהודים באה מבירת סערביה היא בעלגראד, הידיעה הקצרה אמריה תאמר, כי הראדיקאליסטים מתנגדי הממשלה הסיתו את ההמו ביהודים, למען העיר את משובת ההמון, להשתמש בה אח״כ נגד הממשלה.; בהדי הוצא לקי כרבא! בעיר איזמיר היא סמירנא בתוגרמא היתה תבערה נוראה. ונשרפו לערך 1,400 בתי יהודים ויושביהם 6,000 איש הוצנו בלי ריק. המצוקה שם נוראה ואיומה, ובאנגליא נוסדו חברות לאסוף נדבות לתכלית תמיכת האומללים גלאדסטאן האנגלי הראה את טלפיו נגד היהודים אחרי אשר עד כה נעצר במלים ויכסה במשאון על דעותיו, במשך משא ומתן ע״ד הצעת חק נגד מלוי ברבית, הגיד גלאדסטאן שהמלוים המוצצים דם האכרים כנגע הם בכל אומה ולשון, והם גורמים לפרעות ולשערוריות, ובא ראות ע״ז הפרעות נגד היהודים ברוסיא ונגד האנגלים באירלאנד, בנוגע להאנגלים באירלאנד נסכים לדברי גלאדסטאן, ונוסיף עליהם גם את האנגלים במצרים, אך בנוגע להראשונים דעה זו היא דעה מטורפת שאין מהראוי להשיב עליה, וראוי רק לשים לב לדעת מי לנו ומי לצרינו. במקום הצללים שם האור, ולשמחת לבנו עוד לא פסו אמונים מבני אדם אשר עינם נכוחות תחז ואיננה מעוננת מעב שנאד וקנאה. ביום החג לבית האוניווערזיטעט במינכען נשא הרעקטאר את דברו ע״ד מעלות היהדות באהבת האדם, ויוכיח לדעת, כי יתר שאת ויתר עז להיהודים, על כל דתי עמי קדומים, וכל שיטות הפילוסופיא בענין זה. החכם ווינשע, כהן נוצרי פראטעסטאנטי, תלמודי מובהק ומתרגם ספרי המדרש לשפת אשכנז, הוציא לאור חוברת סניגוריא בענין שאלת היהודים, ובה יטיל מחאה גם נגד בודי עלילת הדם באונגארן ונגד בעלי שאר העלילות. בעיר וויען אספו הנוצרים לבדם למשען יהודי רוסיא לערך 70,000 פלארין. הסופר האשכנזי ליכטענשטיין הוציא לאור ספר זכרון ציון לנפש בערטהאלד אויערבאך, ובו באו מאמרים מאת כל בעלי אסופות היותר גדולים. באדענשטאדט עבערם, לאצארוס, קינקעל שפיל- האגען ועוד, והכנסת הספר יעודה למשען אומללי רוסיא"
021-HZF-1882-08-01-001-09223_toc_6,"קול ברמה נשמע!
דיסנא"," קול ברמה נשמע! דיסנא בת דיסנא תשוע תפרש כפיה. על האסון האיום אשר מצאה ביום זעם ה׳; אסון אשר כל השומעו יאנח בשברון מתנים, וכל עין רואהו ידמע דמוע, כי ביום 16 יוני בשעה הראשונה אחר הצהרים, יצא אש מאחד הבתים, ויהי ללהבת שלהבת, אש אבדון ומוקדי עולם, נשא על כנפי רוח סועה וסער, ותלהט מוסדי שבע מאות בתים, שלש מאות חנויות ובתי אוסמות עם כל מרכולתן ומערבן, וכל בתי התפלה והמדרש שבעה במספר, יחד עם כל הנמצא בתוכם הנזק יעלה עד כדי מילליאן וחצי רו״כ, וכל עמל המכבים המתנדבים והמכונות עלה בתוהו ויאבד, כי האש אחז בכל ארבע פנות העיר כאחת ובין ארבע שעות נהפכה עירנו עניה סוערה, אשר כמעט חיתה מהמכות אשר הוכתה ביום חרון אף ה׳ בשנת תרל״ב, נהפכה לתל עפר וערמת אפר. ולא נשאר לנו בלתי גויתנו ואדמתנו וכל העם הם נשיהם טפיהם ועולליהם נטושים על פני השדה תחת רקיע השמים בלי מחסה מזרם וממטר, ובלי מסתר מחרבוני קיץ ושרב שמש, שזופי חום ואכולי אש בלי לחם לאכול ובלי בגד ללבוש, אף אם ידענו גם ידענו אחים וריעים, אחים לצרה וריעים בני אברהם יצחק ויעקב שנקראו ריעים למקום, כי כבר כשל כח הסבל מלהושיט ימין חסד למבקשי עזרה בכל מרחבי ארצנו למוכי רעם וזעומי אש, כי על מי לא עבר כוס התרעלה הזה, וכמעט לית אתר פנוי מהמכה המהלכת הזאת. אך דעו נא אחים יקרים כי גדול כים שברוננו ובצרה גדולה אנחנו ובאו מים עד נפש, ואם לא תפשטו לנו ימין צדקכם בעת ובעונה הזאת, אז ח״ו אבדנו כלנו אבדנו, ותמחה חלילה שם עיר מישראל, ועל כן חוסו נא ואל תתעלמו מאחיכם עצמכם ובשרכם, הגועים ברעב ומתמוגגים ברעה אשר מצאתם, ופרסו עלינו סוכת חסדכם לעזרה בצרה, בהרימכם לנו מסת נדבת ידכם כפי יכלתכם, וה׳ אלהי החסד והרחמים ישמור עליכם ומכל צרה ונזק יצילכם ולא תאונה לכם כל רעה, וכל נגע לא יקרב באהליכם, וצדקתכם תעמוד לעד, אני המעתיר בשם כל בני עירנו. דוד יפו איש דיסנא האדרעססע Духовому раввину Морлему Хеноел, въ г. ЛИисцу Виленс. губ. ווארשא, יום ה׳ לסדר „ועל הארץ הראך את אשו הגדולה״. עיני עוללה לנפשי מקול בני עירי ווילקאווישק (פלך סובאלק), שמעתי ותרגז בטני, כי הבערה ללהב יצאה ליל ב׳ א׳ מנ״א, ובמשך איזה שעות היו מאה בתים למאכולת אש ובהם יותר ממאתים משפחות אשר היו לפני איזה שעות נגידים ובע״ב נכבדים, נשארו בעירום וחוסר כל באין לחם ושמלה, ונפוצים על פני השדה באין מקום ללון. ואף אם מאז ידעתי את בני עירי היקרים לא צעקו חלילה לעזרה בעת צר להם, כי ת״ל רוח נדיבה ורגשי חמלה מלא כל חדרי לבבם ונגידי ונכבדי עירנו הושיטו תמידין כסדרן עזרה לכל אדם בעת צר ומצוק, אך יען עתה נגעה יד ה׳ גם בנגידי ונכבדי עירנו. כל ביתם ורכושם עלו על המוקד וכל מחמדיהם היו לחרבה, עד כי אזלת ידם להושיע להאומללים האלה, ודים להפקיע את עצמם, ע״כ באתי לבקש רחמים בעד אלה האומללים. מעם אלהי אברהם בכל מקומות מושבותיהם, וביותר לבני עירנו. הרבים היושבים בחו״ל. באמעריקא, ובענגלאנד אשר ימלאו רחמים וחמלה על אלה האומללים העמופים ברעב בראש כל חוצות, וישיטו להם יד עזרה לחלצם מן המיצר, עדי יבנו החרבות ויושיבו הנשמות, וברכה משולשת היוצא מקרב לב נשבר ונדכה כמוהם על ראשם תחול, ובטח לא תשוב ריקם. ואני אודה לה׳ חסדו אשר גבר עלי, ולא נגעה בי האש מאומה לא בביתי ולא ברכושי, רק משתתף הנני בצרת בני עירי היקרים, אשר בכל צרותם לי צער, ובישועתם ישמח לבי גם אני שמואל הלוי לעווין דאדיוויל. מה נורא ואיום היה האסון פה עירנו ראדיוויל! ביום א׳ 11 יולי בצררים בשעה 4, שערי השמים נפתחו להתיך עלינו אש ממרום ותלהט את כל מוסדי עירנו. מבית אחד קטן החלה האש ומשם הלכה הלוך וגדול, עד כי בערך ג' שעות עלו כליל כשלש מאות וחמשים בתים מאה וחמשים מצאנו ביום השני אך חצי גופה. שמה ושאיה יחד נפגשו בעירנו. רבו האומללים פה בחוצות ישכבו ובניהם האומללים יצעקו ללחם ואין, כי לא יוכלו להשיג מאבותיהם. תורה לעיר בראד שגמלה חסד והבטיחו לעשות עמנו עוד, והודות להקאמיטעט שהחישו לנו עזרתם, וגם אחד מנכבדי הקאמיטעט בא פה ביום ג׳ שבוע זו ופזר מכיסו סך לערך חמש מאות רו״כ, ישלם ה׳ כמפעלו וגם מערי קרעמיניץ, דובנא ופוטשאיעב הביאו לנו גם המה מעט עזר, אך לעת כזאת היספקו לנו כל אלה. כי מה מאד רבה צעקת עניים שהיו עד היום בע״ב ונגידים, ע״כ אחי היקרים עושו חושו לחום לחמלה עלינו, כי מי זולתכם יחוש לנו לישועתה, מהרו וצאו חוצץ כולכם להרים נדבת ידכם בעד עירנו האומללה, וה׳ ברוב רחמיו יגמלכם כל טוב, ויברך את כל מעשי ידיכם זאב וואלף באראץ ראדיוויל 15 יולי 1882 פלונסק. זה יותר משנה מאז הוסד בעירנו חברת מכבים מתנדבים (Strazogniowei ochotniczei), ובראשונה נמנעו היהודים מבוא בבריתה וטעמם ונימוקם עמם; ואולם אח״כ כתבו גם יהודים רבים את ידם אל החברה הזאת, והנם ביום החלק השלישי מהנוצרים, בם אנשים נשואי פנים, משכילים, סופרים. וגם איזה חסידים. הדבר הזה מצא חן בעיני אחינו הנוצרים פה, וביום הראשון 167 בהתאסף המכבים לבית הנבנה )Naczelnik Strazy למענם ולכליהם, הביע ראש השוטרים בשם יושבי העיר את שמחתו, ובפירוש אמר כי  „אין הבדל בין יהודי ובין נוצרי, כי כלם שוים"" אקוה כי דבריו יכו שרש בלב אחינו התמימים פה. ולא יביטו עוד על הסטרא- זאק כעל נבדל מקהלתם, וצעירי הימים פה אשר כחם במתנם ראו לדעת, כי גם אנחנו אנשים וחסים על הון זרים, ואך אז וסיפו מכה״ע להגיד תהלתנו, כאשר עשה זה לא כביר מכה״ע „קארעספ׳ פלאצקי"" בהללו פועל שני יהודים מכבים בעירנו על הצטיינותם בעת השריפה פה באופן מאד נעלה, והדבר הזה ביא לנו טובה הרבה בארצנו פולין, כנודע אשר כל עיקר טובתנו מידי מכה״ע מ. י. הענשעל (בן-השלני) חבר לחברת המכבים המתנדבים"
021-HZF-1882-08-01-001-09223_toc_7,הצופה לבית ישראל," הצופה לבית ישראל מאז חגר כדור הארץ מסביב לו רשת שבילי ברזל, ורכב וסוסי אש ירוצו עליהם „בגלגלי סופה, שני גדולי מצוקי היקום, הכח העלעקטרי והמאגנעטי בראו בריאה חדשה, את הטעלע- גראף, אשר „בכל הארץ יצא קום ובקצה תבל מליהם״, והרחוקים זה אל זה קרבו והנפרדים התלכדו, ועל ידיהם גם רועי רוח הדיפלומאטיא העלו אבר כנשרים, ויהיו לכרובים הסוככים על עניני המדינות ויושביהן, מן העת ההיא אין גם מלחמה אחת המתחוללת מקרוב או מרחוק, אשר לא תהיה קרובה אל כל יושבי אייראפא בפיהם ובלבבם, ואשר לא ישאו בה כולם שכם אחד. הן אמנם לא בחרב ובחנית יצאו אנשי המלחמה האלה אל המערכה אולם להט החרב מתהפכת בקרב לבם ובהגיגם תבער אש מלחמה, וכגבורים נערצים יעירו קנאה ויתגברו כאריות לעזור בדמיונם לבחיריהם רצתה נפשם, ולשאת שכם אחד בשמחתם ובאבלם . רבת שבעה לה נפשנו מלחמות כאלה בדור הזה, קורותיהן חרותות בצפורן שמיר על לוח לבנו, ולשפת יתר נחשוב להוציא במספר צבאם, מה לנו לשאת דיע למרחוק, הן מי זה לא זכור קורות מלחמת אוסטריא ואשכנז, אשכנז וצרפת, רוסיא תוגרמא, המלחמות אשר לקחנו בהן חלק בהמון רגשותינו, ונפשנו להטה גחלים וכליותינו כלו בקרבנו מכליון עינים, מקוצר רוח ומעבודה קשה, יגיעת הרגש, וחליפות גיל ועצב לעומת חליפות מצב הלוחמים ולרוח היום? ומי זה לא ידע מה גדלו פעולת כל מלחמה ומעשה תקפה לשבט או לחסד על מצב היהודים, אשר על כן תרעיש כל מלחמה את לבם, ויתעוררו עליה ביתר שאת וביתר עז? הנה מלחמה כזאת התלקחה עוד הפעם בימינו אלה. שאול ואבדון לא תשבענה, עוד לא עברו ארבע שנים מאז פצתה האדמה את פיה ותבלע דם רבוא רבבות „חללי השאלה המזרחית"". והנה עוד הפעם נדמו נאות השלום ומקרים כבירים ונמרצים „מתגלגלים בתקפם על חופי „הים הגדול״ ועל היאור, המלחמה הזאת מושבת עליה בחזקה את עיני בני ישראל בכל הארצות, גיא החזיון מקום סערת מלחמה ותוצאותיה, נוגעים עד עצמה ובשרה של כנסת ישראל, ושרש וענף להם בדברי ימינו בעבר, בהוה ובעתיד, הבה נבאר את דברינו בין כל ערי חוץ לארץ או „מדינת הים"" אין ערוך לאלכסנדריא של מצרים, האוצרת בקרבה אבני זכרון וסגולות יקר חמדה לבני ישראל, זולתי העיר בגדד (בגדת, זבחים ט׳) אשר גם על אדותה נכבדות מדובר בדברי ימינו. המקום אשר שם פערו כלי התותח של האנגלים את פיהם לבלע ולהשחית לאבד ולשבר בריחי ברזל ומצודות, משם היה רועה אבן ישראל ואבן הראשה לפרק נכבד בקורות העתים אשר עברו עלינו, לא נגביה למעלה להתחקות על שרשי קורות עמנו במצרים ובגשן, בימי צמיחתם בטרם עלו אל הארץ אשר נשבע ה׳ לאבותיהם לתת להם, אך נשים לב אל דרכי בני ישראל אשר אוו למושב להם את הארץ אחרי חורבן הבית הראשון. הגולה הראשונה עלתה למצרים, אחרי אשר נדחו שמה בתגרת יד מלכי אשור ובכל וכאשר בא שמה אחר החורבן יוחנן בן קרח והגולים הנלוים אליו, בתוכם גם ירמיהו וברוך, כבר מצאו שם גרים יהודים, וירמיהו נשא שם את המשא: אל כל היהודים היושבים בארץ מצרים במגדול ובתחפנחס (ירמיה מ״ד א'), והם בקצה הגבול בקרבת ארץ ישראל, בשפלת מצרים ונוב שהוא הגוף התיכון, ובפתרוס שהיא מצרים העליונה, ועל מושב הגולה הזו כבר חזה ישעיה את חזונו לאמר: ביום ההוא יהיו חמש ערים בארץ מצרים מדברות שפת כנען ונשבעות לה׳ צבאות (ישעיה י״ט י״ח), אולם הגולה הזו עלתה בתהו ותאבד ולא נודעו עקבותיה, כי אכלה אותם הארץ בחרב וברעב ובדבר, ויתר הפליטה שבו לא״י, כאשר נבא עליהם ירמיה: לכן שמעו דבר ה׳ כל יהודה היושבים בארץ מצרים הנני נשבעתי וגו׳ אם יהיה עוד שמי נקרא בפי כל איש יהודה אומר חי אדני ה׳ בכל ארץ מצרים וגו׳ (ירמיה מ״ד כ״ו). אולם לא לאורך ימים רבצה המארה על ארץ מצרים, לערך מאתים וחמשים שנה לפני חורבן הבית השני, עלה מצב ישראל כפורחת ויעש פרי הלולים בארץ מצרים, ובתי כנסיות ובתי מדרש רבים לאין מספר עמדו בקרבה לגאון ולתפארת, אשר בהם קראו את התורה בהעתקת השבעים (פראנקעל״ס צטש״ר ב. 17 צד 102). עוד לפני זה בימי ממשלת אלכסנדר המוקדני מיסד העיר ובימי שלטון שרי הצבאות הבאים אחריו, קרבו כמו נגיד את היהודים הבאים שמה. אף גם התהפכו מסבות בתחבולותיהם למשוך אבירים בכחם „מירושלים ומשאר ערי יהודה ושמרון ולהושיבם באלכסנדריא הדבר הזה הוא לנו לאות ולמופת, מה נעלה ונשגב היה אז מצב אבותינו יושבי א״י במסחר ובהשכלה, עד כי רק בם בחר אלכסנדר המולך בכיפה, ומכל העמים חוסי שבטו לא מצא כמוהם עם משכיל וחרוץ לכונן את אלכסנדריא ולשימה לעיר תהלה ותפארת למרכז המדע והמסחר, ולנקודה הראשית ומעברה בין שלשת חלקי התבל: אייראפא, אזיא ואפריקא, בעקבות אלכסנדר דרכו גם הבאים אחריו, ויאחזו בכל תחבולה מקבילה אל מטרתם, להרים קרן העיר ע""י כשרון היהודים וחריצותם. תלמי סאטער הביא לאלכסנדריא 100,000 ופילאדעלפוס הביא בשבי 198,000 יהודים, הן אמנם בחירי עם ה׳ לא אבו לרדת מצרימה, ויאהבו שערי ציון מכל משכנות בני נכר, וע״ו יש לנו עדים נאמנים דברי סופרי רומא, אשר יספרו לנו על אדות מלכי בית תלמי, כי פרשו שחת רשתם על יושבי ארץ הצבי, ובאונס ובתחבולות אכפו עליהם לרדת מצרימה, וגם פתגמו של ר׳ יוחנן הסגדלר שאמרו עליו אלכסנדרי הוא, ובפיו היה שגור המאמר: „כל כנסיה שהיא לש״ש סופה להתקיים ושאינה לש״ש אין סופה להתקיים״, אשר בל""ס רמז אל כנסית האלכסנדרונים יהודי אליניוסטין (השערת רנ״ק במונה״ז); אולם נגד רצון התמימים והנבונים, עלתה ביד מלכי בית תלמי לסעף פארה במערצה מארץ הקדש ולהרכיבה על אדמת זר בארץ מצרים. והננו רואים כי לא הכזיבו בני ישראל את תקות המלכים, ויפליאו לעשות חדשות ונצורות במצרים הן גם הצורר אפיון, כמלאך רע בעל כרחו עונה אמן, כי תוקף פעולת היהודים עד גרם המעלות, יהיו למאורות ברקיע חכמת כל העמים והממלכות לדור דור, לעומת אשר הפליאו לעשות להם יד ושם בחכמת התורה, כן עשו חיל גם בספרי הומירוס ואפלטון, והם הורו להיונים דרכי חכמה היונית, ויאלפום גם כן דעת הכלכלה המדינית ודעת תכסיסי מלחמה שני אבירי הרועים, אריסתובול וידידיה עשו את הפשר בין היהדות והחכמה היונית, והפשר הזה נודע בשם „השיטה האלכסנדרונית״. ע״י העתקת השבעים רחבו ונפוצו דברי תורת אל חי בכל קצוי הארצות, והם הוציאו את העמים מיון מצולת הבערות ופרעותיה, ויפקחו את עיניהם לאור באור דעת ואהבת אדם ותורת מוסר השכל. הם הקימו באלכסנדריא משכן לאביר יעקב הנודע בשם „מקדש חוניו״, אשר חוקם על בימי תלמי חוניו רביעי בן חוניו בן שמעון הצדיק, אשר ירד מצרימה בראותו כי סר צל הכהונה הגדולה מעל משפחתו, משפחת יהושע בן יהויכין. המקדש הזה היה נאדר בקדש, ומנורת המאור התוריי לכל בני ישראל יושבי מצרים, אשר מספרם לדברי סופרי הרומאים עלה עד מילליאן במצרים התחתונה, ובאלכסנדריא לבדה היו יותר משליש יהודים, וכל בני יושבי מצרים חוברו ויהיו אגודה אחת אשר כל עניני פנים על ידיה נחתכים, ורק מחסה הממשלה היה כצל פרוש עליהם מלמעלה, מבלי להצר צעדם ומבלי להתערב בעניניהם כלל. ברבות הימים אחרי ידידיה הנודע ג״כ בשם פילון, החרו החזיקו גדולי חכמי אלכסנדריא בחכמה היונית, ונודע שהם סללו לה מסלה חדשה, וכבר הסכימ גדולי סופרי דה״י, לראות את פני היהודים האלכסנדרונים כפני אבות החכמה היונית, ומסחר התבל הכללי, וכמורים מובהקים לכל עמי הארצות . הבה נשים עינינו גם על צד החשוך של מטבע זו הירדות האלכסנדרונית ירדה במצולת הדורות כמו אבן, ואבד כל זכר למו בדברי ימי ישראל. ומדוע אבד כל חזון להארזים האדירים והרמים, בעלי מפלגת פילון וחבריו, ואגודת אזוב שפלי רוח וטהורי לבב. חכמי בבל ככוכבי עד יפיצו אור על סביבותיהם עד אחרית הימים? יען כי היהודים האלכסנדרונים, פזר נתנו להיונים את כל הסגולות היקרות והנחמדות אשר אצרו אבותיהם, אבדו עשתנות יעקב והגיוני ישראל חלפו כצל ומראשית שום אבן על אבן להיכל ההיליניזמוס, התמוטט אוהל העדות וסוכת ציון נפלה. הן אמנם פעלם והדרם של האלכסנ- דרונים יראו מחוצה להם, אולם פנימה אכלם עש, ורכב ישראל, ופרשיו במצרים הטבעו בבוץ. החכמה היונית אשר האלכסנ- דרונים הרימוה למעלה וישיתו עליה נוספות, עוד חיה היא אך לא חלק ולא נחלה לה בישראל; אבן אופל וצלמות, הסא- פיסטיק או חכמת המדברים של האלכסנדרונים הנשקפת לנו באור מתעה מתוך ספריהם, וחכמת הדיפלאמאטיע החדשה המדברת דבריה בפי כלי התותח האנגלים, אחד הוא  אולם אל נא נניח מידינו את תקות החוט אשר תנהלנו בקורות אחב״י במצרים בכלל ובאלכסנדריא בפרט. בימי ממשלת הרומאים עוד עמדו בני ישראל במצרים במרום המדריגה, אולם לאט לאט החלה שמשם לאסוף את נגהה, עד כי פנה יומם בימי קאליגולא. המשל הקדמוני „שבור את החבות ושמור את יינה"" שאנו רואים אותו בקורות ישראל ככלל גדול הנעלה על המקום והזמן, נראה גם בפרק ההוא של דברי הימים. את כל הטוב לקחו מיד היהודים, סגולות מסחר ומדעים קבלו מהם, ואח״כ הפכו עורף אל מוריהם ומדריכיהם. „מאיגרא רמא"" נפלו יהודי מצרים „לבירא עמיקתא״, כל זכיותיהם לוקחו מהם, חופשם שודד, וגם בטחון נפשם ומאדם חלף כצל. מפני חמת קאליגולא ונירון אבלה הארץ והחלו ימי שערוריות וחמס ושוד בכל גבולותיה, ונמשכו אחרי כן ימים רבים. אולם כאין וכאפס נחשבו הצרות האלה נגד התלאות והפרעות אשר עברו על ראש בני ישראל בימים אשר לכדו המחמדנים את הארץ, והקנאי הפרא עמדה החל ממשלתו בדם ואש ותמרות עשן!). גם הכליף עומד התאכזר נגד היהודים. והבאים אחריו פזרו שארית ישראל לכל רוח, ויכוננו נגדם כעין „אינקוויזיציא מאהאמדנית"" אשר לא נופלת היא מן „האינקוויזיציא הספרדית״. העיר אלכסנדריא אשר צדק לן בה בתחלה, היתה לעיר הרמים מלאה טבח וקטל וכל תועבה. אכן אחרי כן נסו הצללים, וחליפות וצבא היו למצב היהודים יושבי מצרים, עתי רגזה וקפדה, ועתי שלום ומנוחה; ומשירי הלוי בדיואן אשר שר באלכסנדריא נשקפת לנו מנוחת. לב, אשר תעיד כמופת נאמן שבימים הימים הונה להם מעט מעצבם ומרגזם. אולם גדולת היהודים לא שבה אליהם עוד אבני המקום חרבות האי פאראס אשר בקרבת אלכסנדריא, ששם נעשתה העתקת השבעים, ושאר מקומות, יספרו לנו בשפה ברורה את כל פרשת גדולת היהודים ותוקף מעשיהם — ובמה נחשב לנגדם מצב היהודים האלכסנדרונים בימים האלה, אשר מספרם עולה עד ג׳ אלפים ולא יותר באמרנו „בימים האלה"" אל יטעה הקורא לחשוב שכוונתנו בימים האלה ממש'. בעת הזאת נפוצה ונפזרה קהלת היהודים באלכסנדריא כמוץ לפני רוח. יהודי אלכסנדריא אשר נשאו וסבלו צרה ותלאה מן קנאת הדת ששלטה נגדם, סבלו כעת מידי קנאה לאומית, אשר היא יסוד ושרש הפרעות והמלחמה במצרים מעשי הפרעות ורדיפות היהודים חוזרים חלילה, עמי הארץ נסעו מקברות תאות קנאת הדת, ויחנו בקברות תאות הקנאה. הלאומית, המשובה הראשונה יסדתם בשוטים, והאחרונה יסרתם. בעקרבים, והננו רואים למדי, כי קטנם של האנגלים עבה *) ראה מאמרנו „קאירא"" הצפירה 3 № 1876. ממתני קאליגולא ונידון ועמדה עם עומד יחד. במעשה הכליון האבדן. הן אמנם בעת הזאת יש להם כסות עינים מבטאי הדיפלומאטיא, וגם ערבי פחה יוכל להתימר בכבוד בעל שיטת הלאומיית (כאשר יתארוהו מכה״ע האשכנזים הקרובים אל ביסמארק). גם זה אמת הוא, שלא נגד היהודים מתכוונים מעוררי הפרעות, אולם בין כה וכה, ההרוג הרוג והשדוד שדוד מעיר אלכסנדריא מודיעים למכ״ע „דזוז קראניקל"". שהעשירים והבינונים נסו מן העיר בחפזון להארצות הקרובות ובתוכן גם לא״י, והעניים ספו תמו כמעט כולם ביום ההרגה. גם בהמבוכות באלקאהירא ובערים קטנות אשר הזכרנו שמותיהן בדברי הימים, הרבו היהודים לסבול עד מאד, ואף כי חמת ההמונים נתכה רק על בני אייראפא, והיהודים אזרחים הם בארץ משנים קדמוניות, אבל הלא יהודים המה, ומי יקום נקמת דמם השפוך? במכה״ע „טהיימס"" יתאר הסופר מחזה נורא קורע לב ונפש: בעת אשר החלו הבערואינים השובבים לטרוף נפשות כל הבא בידם מבני אייראפא, ותגדל בעיר המהומה המבוכה והמבוסה, אנקת החללים וצעקת השדודים וקול הנשים והילדים מר צורה ופליטי חרב נסו מתוך המהפכה למצוא מפלט להם בתוך אניות אייראפא העומדות אצל החוף; האנגלים נחפזו לנוס אל אניות אנגליא, הצרפתים לאניות צרפת וכו׳, ואז באו גם רבים מאומללי ישראל. אולם מרוב המון ולחץ הפליטים, לא אבו בעלי האניות לקבל רק את בני ארצם, והיהודים נשארו בפחי נפש, ורק מעטים מהם הצליחו להבקיע להם דרך בחזקה אל האניות, אך רובם נדחו משם ועד מהרה התנפלו עליהם הפראים כזאבי ערב. האין החזון הנורא הזה קלסתר פניו של מצב היהודים בכל המקומות ובכל הזמנים? היהודים האלכסנדרונים יוצאי ירך מיסדי אלכסנדריא ומכונני מסחרה, נחשבו כזרים כעת, הערביים והבע- דואינים יעלו עליהם לעשות בהם פרעות. והעמים הנאורים ודיהום בחרפה, קרח מכאן וקרח מכאן. הנה נא ערכנו לפניך, קורא יקר, את יחוס שאלת מצרים למצב היהודים בעבר ובהוה, אך אמיץ ממנו הוא הקשר המחבר ומאחד אותם בעתיד, תקות ישוב ארץ ישראל שלובה וקשורה היא בעתידות שאלת מצרים, וכלי התותח האנגלים אולי יפתרו פתרון שאלה סתומה וחתומה, הגדולה מן השאלה המזרחית ומכל השאלות הרובצות לפתח אייראפא. אבלי ציון באנגליא עוד לא ואמרו נואש, מפי המכתבים והמאמרים במכה״ע לבני ישראל באנגליא הננו רואים, כי דעת הקהל באנגליא תחוש עתידות לבני ישראל מן שאלת מצרים ופתרונה, בסגנון הזה מתנבא גם השר אליפהאנט במכתביו האחרונים אשר ערך אלינו —; אם הפעם נכוחות תחזינה עיניהם, או מפריחים הם אבעבועות מעשי בורית כדרך הילדים, זאת לא נוכל להגיד מראש, אך הבה נשעשע נפשנו בתקוה, כי התקוה — היא החיים. נ״ס"
021-HZF-1882-08-01-001-09223_toc_8,דמיונות," בם, אשר דמיונות המה ולא יתכנו לעולם המעשה, אך גם זולת זה עקשים ונפתלים המה, כי ממקור משחת ומעין נרפש יצאו, הנה דמיונות כאלה מעבירים את העם האומלל על דעתו ועל דעת קונו, מרפים את ידיו, מביאים מבוכה בלבו ומבלבלים רעיוניו, ואף כי עגונים הם אל התקוה לעולם ולא יוכלו לצאת לפעולות אדם, כי אדם האבדון מפעפע בקרבם בעודם באבם, אך הרחורי עבירה קשים מעבירה כנגע הזה נראה לנו לפתע פתאום במקום אשר לא פללגו ולא עלה על לבנו. בתוך אגודה אחת קטנה של סופרים ואנשי מעשה, פרצה תאות תקונים בדת, התאוה הזאת, זמורת זר בכרם ישראל. נראתה לנו לראשונה בראשית השנה בתמונה פרועה ובזויה, ביעליזאוועטגראד ובאדעססא, בין אנשים ריקים ותלמידים שלא שמשו כל צרכם, ועבדים המתפרצים מפני אדוניהם, ואז קמו נגדם כל המדברים בשם דעת הקהל בארצנו, ויטפהו על פניהם של הפתאים ההם אשר אחזם בולמס תאות התקונים. המחאה הכללית הזאת עשתה פרי, ותאבי התקונים כבשו את פניהם בקרקע ועקבותיהם לא נודעו עוד, הפגעים הרעים. האחדות והאחוה לצרה, פעלו את פעולותיהם לטובת השלום, נהבא קול מחצצים ומריבים לפלגות הכתות. מן תהום הפרעות עלה הרוח הלאומי בגאון עזו והדרו, עמק עבור היה לפתח תקוה, ומארבע רוחות באה הרוח לתוך העצמות היבשות, ותקרבנה עצם אל עצם ויעמדו חיל גדול מאד, ועיני כל אוהב עמו ראו ונהרו, ואיה סופר איה שוקל את המגדלים אשר הקימה התקוה בשעשועי קסמיה על החזון היקר הזה האחדות והשלום אשר הופיעו במעוננו? — ועתה הנה פתאום החל עוד הפעם השטן לרקד, ויחל מעשהו לזרוע זרע מדנים ולהפריד בין אחים. ברית כרתנו לעטנו לבלי נכנס לתוך רשות היחיד של הסופרים, כבודם הפרטי במקומם מונח ובמקום שיש חילול השם אין חולקים כבוד לרב, ועצור במלין מי יוכל? הננו רואים לדאבון נפשנו כי הסופרים אשר קמו פה אחד נגד שואפי התקונים „בעלי מקרא"" „וישראל חדש"" וידרשו אז את הצעת התקונים במ״ט פנים טמא. החלו לדרוש במ״ט פנים טהור, ובעוד אשר אחדות ושלום בין המפלגות דרושה לחפצנו הם באים ומעלים על הבמה עוד הפעם את חילוקי הדעות בעניני הדת. ידענו ולא נכחד ממנו שלא כמדת המתקנים הראשונים מדת המתקנים האלה, הראשונים נתנו טעם להצעת התקונים, שהם חפצים להתכשר ולהזדכך ולהכין א״ע לזכות אזרח בארץ הזאת, והאחרונים נותנים טעם לדבריהם שהם חפצים להכין א״ע לתחיה לאומית ולחיים מדיניים בארץ הצבי, ועלו מתקנים בהר ציון. אולם כנודע אין התכלית מחפה על האמצעים, ואחת היא לנו אם תאות התקונים תוקעת עצמה בגאולה אזרחית או בגאולה לאומית, ידענו ולא נכחד ממנו ג״כ, כי התקונים אשר אוו רועי רוח ביעליסאוועטגראר ואדעססע, הם כקרני ראמים לעומת התקונים אשר אותם ידרשו האחרונים כביצי כנים, אבל התקונים בדת אסורים אפילו במשהו, וכך דרכו של יצה״ר היום אומר לו עשה כך וכו׳, גלוי וידוע לפנינו ג״כ שהתקונים בדת ישארו לעולם בעולם הדמיון כעצמים בבטן המלאה, והתאוה הזאת כמוקדי קש וגבבא תכבה גחלתה, אך זאת לא תנחמנו, כי הדמיון הזה אם חלילה ירחיב את גבולו ויתהלך ברחבה ומד' אמות של הספרות יצא לאויר העולם, אז בל״ס תשאר אחדותנו מעל ושלומנו ינוס כצל, והתנגשות הדעות בעניני הדת תשוב לקדמתה — ואם כן הוא, הדרא קושיא לרוכתא, מה הועילו לנו הפרעות והתלאות? וכי בכדי ספרו ספריא וקברו קבריא? האם לריק הורה לנו הזמן באצבע אלהים, שאין בין המאה הי״ט והמאה הי״ד ולא כלום, אין במרוצת הדורות אפילו הפסק אתנחתא, וכל האומר שהזה״ז הוא מולד תקופה חדשה לישראל אינו אלא טועה, ומן המסות והאותות והמופתים האלה הלא תצא תורה, שההתפרדות הדתית והסייגים והגדרים של מצב המצור, הם בן פורת מגזע קורות העתים ונצר נאמן משרש דברי הימים, ועוד לא לקחנו מוסר לדעת, כי לנו לאכול עוד לחמא עניא די אכלו אבהתנא — ועתה בהעלות הענן כמעט מעל מושבות בני ישראל בארצנו, סופרינו ויועצינו מחזירים את גרושתם, היא מחשבתם על אדות תקונים בדת. (המשך יבוא) דמיונות איכה נתונה באש אוכלה תאוכל באש בשר ולא נכוו זרים בגחליך. סיני, הלכן בחר בך אלהים ומאס בגדולים וזרח בגבוליך, להיות למופת לדת כי תתמעט ותרד מכבודה? (שאלי שרופה באש) רעה חולה היא ופשע כבד מנשוא, אם העם האומלל אשר מקרים ופגעים רעים ידכאוהו לפני עש, וצוררים יאפפוהו וידריכוהו מנוחה מכל עבר. והוא לא יתגבר כארי לעמוד על נפשו נגד אויביו. ולא יתן עיניו ולבו לתקן מצבו בארץ ולגדור פרצותיו אך ישים עבים רכובו וישתעה בחלומות שוא וידיו מלאות עבודה במעשי ילדות, לארוג קורי עכביש אשר רוח ישאם כקש, וישכח כי בעוד הוא עולה על במתי עב, ומשעשע נפשו בדמיונות ותקוות אשר גזירה נגזרה עליהם מאת הטבע להשאר לעולם דמיונות ותקוות, ולבלי לצאת אל הפועל לנצח, בעוד הוא כגבור מתרונן מיין יכדבר עלי מגדל הפורח באויר, עת מצוא הוא לצורריו להכאיב כל חלקה טובה בקרבו —, אך רע ומר מזה אם הדמיונות אשר ילבב ויסלסל העם הנדכא בימי עניו ומרודו ויינק משד תנחומיהם להפיג את צערו, לא זאת בלבד משחתם"
021-HZF-1882-08-01-001-09223_toc_9,," למא! גלוי מילתא בע כבר נודע בשער בת רבים דבר מלאכתי בתקון ספר הקדוש והמהולל סדר הדורות אשר חלקו הראשון יצא אור זה כחמש שנים, ויצא שמעו בכל הארץ לשם ולתפארת, ועתה אודיע בזה כי בישע אלהים בצעתי מעשי בהר הקדש הזה, ויצאו מבית הדפוס גם שני חלקיו האחרונים, ולפי רוב דורשיו ושוחריו מאתי יום יום, אקוה כי אהיה היום מבשר טוב. מחיר הספר כלו היינו כל השלשה חלקים, שני רו״כ, ועם פארטע שני רו״כ וחצי, ובעד נייר רעגאל שלשה רו״כ, ועם פארטע שלשה רו״כ וחצי ואלה שלקחו מאתי כבר את החלק הראשון יוסיפו עד מלואת התשלומין סך הנ״ל והנני אנוס לדרוש מאת כל לוקחי החלק הראשון מכבר כי יודיעו לי מקומם וכתובתם בכתוב עמים, מחדש, למען אוכל להריץ להם החלקים האחרונים, כי כל ספרי זכרונות, כלו בעשן כלו בתבערה הגדולה בעירנו שהיתה בשנה העברה. מינסק יום ג׳ י״ט סיון תרמ״ב נפתלי משכיל לאיתן Паттоло Маскаленсону, въ губ. г. Минскъ. N. Maskileison, Minsk gub. (Rusland"
021-HZF-1882-08-01-001-09223_toc_10,," להתודע ולהגלות בכל מושבות ומקומות סוחרי ספרים קטנים וגדולים ששערי בתי מסחרי הפתוח לרוחה והנודע מכבר אשר יסודותיו עוד משנת תר״ל יפרוץ בכל פעם ופעם ואבקש מהסוחרים אשר לא באו עוד עמי בברית המסחר להחזיק עמי בברית על כל מיני ספרים, כי יפיקו רצון ממני בכל מיני הנחות כהסוחרים הישנים שלי וכאשר יודיעו לי האדרעססע שלהם אז אשלח להם הקאטאלאג שלי ווארשא י״ב לחודש סיון תרמ״ב No. 33 ואבקש לעיין על האדרעסע שלי פייבל מונק פראנצישקאנער Фанвелю Мушку Варшава Францишканская № 33"
021-HZF-1882-08-01-001-09223_toc_11,," אל סוחרי אתרוגים אזכיר מסחר האתרונים ליודעי ומכירי אנשי בריתי מקדם ואקרא לכל החפצים לבוא עמי בברית מחדש לקנות בעדם בשכר קאמיסיאן קצוב כל מיני אתרוגים קארפירער יוניווער מאראקער וארץ ישראל, וכן לולבים והדסים, כי בא מועד אסיפת הקאמיסיות, ועל משמרתי אעמודה למלאות בעז״ה רצון איש ואיש כנודע מסחרי זה בשער בת רבים זה שנים רבות, והחפץ בי יפנה אלי כפי האדעססע דלמטה נפתלי משכיל לאיתן Паталию Маскиленсону Въ губ. г. Минскъ."
021-HZF-1882-08-01-001-09223_toc_12,," להודיע למיודעי ומכרי שגם בשנה זו יהיה לי אתרונים בקאממיססיאן מא״י טובים ומהודרים, ואף שאר אתרונים מכל הסארטין ולולבים ירוקים טאלייאנער והדסים ירוקים, ומבטיח אני להקונים שישיגו אצלי לפי רצונם במקח השוה אדרעססע שלי כשמי W. Meyer Gordon Riga, Moskauer Vorstadt Iohanen Stras № 18."
021-HZF-1882-08-01-001-09223_toc_13,," הנני מודיע לכל בעלי משאי ומתני מכבר. ולכל החפץ לכנום עמי במסחר האתרונים מחדש, כי הנני נוסע לטריעסט גם בשנה זו לקנות אתרונים קארפירער כשרים מובחרים ומהודרים עד מאד. גם לולבים והדסים ירוקים יפים ומהודרים, הכל יש אצלי למכור במקח הזול, הנתיבות שלמות, הן לאחדים. בית החנות שלי מהאתרונים הוא ברחוב נאלעווקע בז צר גלאס N. 17 בבית מסחר היין של ר׳ איטשע מרגליות אשר בחצר הנ״ל. ואני סמוך לבי ובטוח, כי כל יודעי שמי אלי יפנו לקנות בידעם כי יש על מי לבטוח, ואקוה כי לא יבושו מסברם. שמעון לעווי מווארשא. Пиноцъ Левя въ Варшавъ зикая N. 29 אדרעססע שלי או על האדרעססע של ה׳ מרגליות הנ״ל."
021-HZF-1882-08-01-001-09223_toc_14,," אחרי השריפה האיומה אשר עשתה שמות בעירנו קאוונא, ואשר הסבה פרעות גם במסחר הקורצוואארען שלנו ביום הרעש, שבנו עתה ת״ל לשוב לכונן אותו כבראשונה ובמקום אשר היו שם אהלנו בתחלה שם יהיה גם עתה, בבית ה׳ קאפלאן ברחוב ווילענסקי ונשחר את פני מאהבינו כי יאבו לכבדנו בפקודותיהם, ונכונים אנחנו למלאות חפצם ולהשביעם רצון. נ. ה. אלטפעלד עט ל. ריטעווסקי קאוונא דען 1 יוני 1882"
021-HZF-1882-08-01-001-09223_toc_15,," זה כארבע שנים אשר עזבני בעלי עם שתי בנותי ובן אחד בלי משען לחם בעיר בעליצא הסמוכה לעיר לידא פלך ווילנא, שמו אברהם ב״ר צבי טור, שנותיו העורך שלשים, קומתו ממוצעת, עיניו מעט שקועות, פניו עגולים, שערותיו כהות  ולחת עינו הימנית כמין חתך שנתרפא. עד כה מצאת את ידי להתפרנס, ועתה כלתה פרנסתי, ולא אוכל לכלכל את בני הקטנים, ע״כ הנני מפיל את תחינתי לפני כל איש אשר שמע או ידע מבעלי הנ״ל כי ימהר להודיע להרב דלידא או לאיזה מכ״ע עברי ע״פ האדרעסע שלמטה, אני האשה הנעצבת ליפקא ב״ד ליב מערלינס מבעליצא. Г. Линка Tуръ, въ М. Вѣанна Вильн. губ."
021-HZF-1882-08-01-001-09223_toc_16,," הודעה ווער פארגאער אתרונים, לולבים, הדסים אין פיינער שיינער וואארע גוט אונד בילליג בעציהען ווילל, ווענדע זיך אן דיא בעקאננטע אונד סאלידע פירמא D. Singer in d riest."
021-HZF-1882-08-01-001-09223_toc_17,," ציריך, איזראעל. קנאבען⸗אינסטיטוט גימנאזיום, טעכניקום האנדעלס אונד מוזיק⸗שולע, מאטוריטעטס פריפונג פור אוניפערזיטעט פאליטעכניקום, דיא אנשטאלט ליעגט אם זעע, אם פֿוסע דער אלפען, פרייז יאהרליך 1,500 פראנקס געהערעס ד׳ פראספעקטע. רעקטאר לאנדאוי, ראבב. פרעד׳, דער אידישען געמיינדע."
021-HZF-1882-08-01-001-09223_toc_18,," נכונים אנחנו לקבל קאמיסיאן מכל החפץ להשיג ע״י אתרונים מכל הסארטין, וגם לולבים והרסים ירוקים כפי מחירם בטרייעסט ובתוספת קאמיסיאן 124 קאפ׳ מכל אתרוג 10 מכל לולב, 50 מכל פעקיל הרסים הננו נכונים לשלוח סחורה טובה לכל דורש גם ע״י נאכנאהמע בשלחו אלינו אויפגאבע 50 קאפ׳ לכל אתרוג, 25 לכל לולב. 1 רו״כ לכל פעקיל הדסים. ונקוה להפיק רצון לכל הדורשים לעשות מסחר עמנו. האחים אהרן ואברהם בירגער בעיר מינסק אדרעססע Aрову Виргеру, въ г. г. Минскъ. Aron Burger, in Gour. Minsk (Russland"
021-HZF-1882-08-01-001-09223_toc_19,," איש אחד המקשיב בלמודי הגימנאזיום בלשכה השמינית יבקש לו תלמידים להורות למו אם בלמודים הנחוצים לסוחרים או בלמודי הגימנאזיום, וכל איש אשר ידרש לו יפיק רצון ממנו וגם לא ירבה בשכרו משכנו ברחוב נאוואליפקע No. 11 דירה 6"
021-HZF-1882-08-01-001-09223_toc_20,,"  תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב) כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיג כל מבקש פראבע Люблинеръ и Конъ Влоцлавекъ, Варш. губ."
021-HZF-1882-08-01-001-09223_toc_21,," שאלות ותשובות בגליון הקודם במאמר „עולם הפוך"" בשתי מקומות שהובא שם „מאקקיאוועללי"" וצ""ל מאקאליי, לה׳ וואסערמאן הלוח של ה׳ גורלאנד אין בידינו ויפנה אל הסוכנים שלו, לה׳ י' קאנטארא׳ בדברים הנוגעים אל המשפט אין לנו להתערב, לה׳ מ״נ חתימתו מבולבלת ובמכתבו נפקד שם עירו והזמן שנכתב בו ויאמר שהאדרעסע שלו ידוע לנו ולשלוח לו הצפירה משבוע העבר, מאיזה שבוע? ואיה הוא?"
021-HZF-1882-08-01-001-09223_toc_22,, S. Sionimski in Warschau. Dzika No 259.
