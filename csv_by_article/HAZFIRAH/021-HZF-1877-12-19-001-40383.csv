article_id,headline,text
021-HZF-1877-12-19-001-40383_toc_1,," E ברוסיא ופולין. השולח במוקדם לשנה 5 רו״כ.  לחצי שנה, 2,75 רו""כ.   לרבע שנה 1,50 רו״כ. ביתר הארצות 20 פראנק.  באמעריקא 5 דאללאר.  E"
021-HZF-1877-12-19-001-40383_toc_2,, HA מחירו באשכנז:  14 רייכם מארק לשנה.   בעסטרייך 8 פל׳ לשנה  וכן לרבע שנה. שכר מודעו:: מכל שורה קצרה 5 קאפ׳. א ומשורה רחבה 10 קאפ׳ ה .
021-HZF-1877-12-19-001-40383_toc_3,"מכתב עתי משמיע חדשות בקרב עם.ישדון , מכל..."," מכתב עתי משמיע חדשות  בקרב עם ישרון, מכל הדברים הנוגעים בעניני המדינות. למור דברי חכמה ומדע. ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-12-19-001-40383_toc_4,תוכן הענינים., תוכן הענינים. דברי הימים. לאמזא. קאליש. אדעססא. מאנשעסטער ידיעות העולם והטבע. פעולות הטעלעפאן ותועליותיו מאת המו״ל. תולדות אבני חן מאת יעקב פרענקעל. אודם הבושה מאת בנימין צבי שיינפינקעל. אי מאלטא מאת נחמיה דוב האפפמאן. חדשות שונות. ידיעות תלגרפיות. הודעות. שאלות ותשובות
021-HZF-1877-12-19-001-40383_toc_5,"א
דברי הימים"," א דברי הימים פלעוונא נפלה בידי הרוססים! - השמועה הזאת עברה חלפה כברק כל קצות אייראפא, ובכל מקום בואה עשתה רושם גדול מאד. בעיר פעטערסבורג בירת רוסיא ובכל ערי המדינה הגדולות, רבתה השמחה ולששון אין קץ; רבים כבדו באורים את הבשורה הטובה ההיא, כי נפל גאון התוגרמים ומבטח עזם, ויתפללו לאלהים להודות לו על התשועה הגדולה אשר עשה להרוססים ביום ההוא, כי מגר את העז באויביהם בידיהם, אחרי ימי מצוקה וירחי עמל אשר עברו על הרוססים תחת חומות המבצר ההוא; גם ביתר המדינות שמחו אוהבי הרוססים לקראת הבשורה ההיא; ובעיר ברלין בירת אשכנז ברכו את ציר רוסיא מכל עברים ליום הנצחון הגדול, אשר נצחו בני ארצו את אויביהם, הן אמנם גם בנפול המבצר קארס בידי הרוססים, עשה הדבר רושם חזק בכל הארץ, אבל לא כרושם ההוא אשר פעלה הבשורה על דבר לכודת המבצר פלעוונא. אם גם באמת הנה כמעט לא הסתפק עוד איש לפני זה, כי נפול יתפול פלעוונא בידי האויב, עד כי לא יכלה השמועה אודות לכידת המבצר ההוא לבא בהיסה הדעת, תחת אשר בלכידת קארס לא חלמו להם כל שואפי חדשות, כי יעלה בידי הרוססים להרעיש אליהם עד מהרה, מבצר עז וחזק כמוהו, אשר לא נבנה בימים אחדים כמצודות פלעוונא, כי אם עמד על תלו משנות דור ודור אולם בעוד אשר היה דבר לבידת קארס רק נצחון פרטי, אם גם נצחון גדול ונעלה, הנה נפילת פלעוונא הוא נצחון כללי, אשר ממנו יצא משפט הנצחון לכל הריב הזה כעת בין רוסיא ותוגרמא; נפילת העיר פלעוונא שמה לאכזב תקות התוגרמים להפקיע עוד את ארצם מידי הרוססים; בנפול העיר הזאת נפל הקיר האחרון המבדיל בין הרוססים ובין ארץ רומעליען אשר מעבר להבאלקאן; מלבד זאת, הנה חומות העיר הזאת ראו גדולות ונצורות, אשר כמעט אין בקורות המלחמה משלן; תחת חומות העיר ההיא נלחמו שני הלוחמים כאריות בגבורה נמרצה ונפלאה, ואדמת העיר ההיא ומגרשיה ומצודותיה רותה מדם אדם חמשה ירחים תמימים. אוהבי תוגרמא הורידו לארץ ראשם, כי נשתה גבורת הטורקים ומגן ישעם אבד; מכה״ע האנגלים, וביותר הקרובים להממשלה היו הראשונים לקרוא; נפלה נפלה תוגרמא, כי לא תוכל לקום עוד בפני הרוססים, אם לא תקום איזה ממלכה לישע לה. מובן הדבר, כי לא יחדלו מכה״ע ההם להראות בעליל, כי שבר תוגרמא נוגע גם לאנגליא ומסחרה, כי כל עוד אשר יוסיפו הרוססים לנצח את התוגרמים ולדכא אותם תחת רגלם, כן תרב הסכנה המרחפת על פני אושר אנגליא ועסקי מסחרה. „את ארץ ארמאניא יקחו להם הרוססים באזיא, ועתותי בולגאריען ורומעליען תהיינה בידיהם במזרח; לרגלי זה יהיו הדארדאנעללים בידיהם וגם את הדרך לארץ הודו יגדרו בפנינו; ראו נא כי רעה נגד פנינו, אם נעזוב את תוגרמא בצר לה"". כן יקראו מכה״ע הקאנסערוואטיווים יום יום, וידרשו מאת הממשלה להתערב בין המריבים; אם לעשות שלום ביניהם לעת כזאת, או לעמוד לימין תוגרמא, אם לא תחפוץ רוסיא בשלום עדנה. אולם מכה״ע האחרים וביניהם גם מכה״ע Times יחליטו, כי אין עוד כל סבה לאנגליא לצאת ממעמד הבינים, גם אם תקח לה רוסיא את ארץ ארמאניא למורשה, וגם אם יעברו הרוססים את הררי הבאלקאן; כי כל עוד תעלת זועץ בידי אנגליא לא יוכלו הרוססים לסגור את הדרך בפניה לארץ הודו, וגם כל עוד לא באו הרוססים עד שערי קאנסטאנטינאפאל, לא תירא עוד אנגליא פן תסגור רוסיא את מעבר הדארדאנעללים בפניה; על כן יזהירו מכ״ע ההם את הממשלה מהתעבר על ריב לא לה. לפי הנראה, הנה באמת רחוק עדנה ממחשבת ממשלת אנגליא לשלוף חרבה מתערה לעזרת תוגרמא; אבל בכל זאת מהר הלארד ביקאנספיעלד, חיש כבא השמועה אליו ע״ד נפילת פלעוונא, לבקר את המלכה וויקטאריא בהיכלה, ולהתיעץ עמה ע״ד מצב הענינים המדינים, ואחרי זה התאספו שרי אנגליא להתחקות על צפונותיהם; אכן כל עוד אשר הלארד דערבי עומד בראש הענינים החיצונים, והמארקיז סא ליסבורי נמנה בקהל המיניסטרים, בלי תפונה תשקוט אנגליא במכונה. ואם נשאל, אם בכלל בא מועד השלום אחרי נפילת פלעוונא? אם יוכל השלום לצאת לפעלו עוד, בטרם יבאו הרוססים לפנים ארץ רומעליען מעבר להבאלקאן? - אז עלינו להודות, כי גם הפעם הנה לא בא עוד קץ המלחמה, והשלום עוד רחוק מצאת לפעולת ידים. לפי הידיעות הבאות מעיו קאנסטאנטינאפאל. הנה לא נכנע עוד לב יושבי הבירה לבקש שלום, כי אם גמרו בנפשם להלחם ולהגן על ארצם עד מקום שידם מגעת, וגם כאשר פתח הסולטאן לפני ימים אחדים את שערי בית הנבחרים בעיר הבירה, שחר את פניהם לעשות ככל אשר תשיג ידם להגן על עריהם מפני אויב. הן אמנם בעת האחרונה נשמע, כי נכון הוויזיר הגדול אדום פחה לרדת מגדולתו, וסאוופעט-פחה יבא תחתיו לשרת בכהונתו, והאיש סאוופעט הוא רודף אחרי השלום, ועוד לפני המלחמה יעש הוא להסולטאן להתרצות לפני אדירי הממלכות אשר שלחו את ציריהן אל האסיפה; אך עוד לא נודע אם באמת יבא סאוופעט לכהן תחת אדום, ובשנית הנה אם לפני נפול פלעוונא חפץ העם בסאוופעט, בהאמינם כי יעלה בידו להוציא השלום למענהו, על פי תנאים אשר תוכל תוגרמא לשאת אותם מבלי השפיל את כבודה, הנה עתה, כנפול העיר פלעוונא בידי האויב והרוססים ידרשו דברים אשר לא תוכל ממשלת תוגרמא לעמוד בהם, כל עוד אשר תאמין בלבה כי עוד לה המשפט למשול בארץ בולגארין וביתר ארצותיה באייראפא כחפצה, כעת הנה לא ימצא העם עוד חפץ בסאוופעט, כי אם בלי תפונה ידרוש העם להשיב את מידהאט-פחה על כנו, בהאמינו, כי הוא האחד אשר יוכל עוד להציל את תוגרמא מרעתה, ומי לא ידע, כי מידהאט לא ימהר להתרצות לכל תנאי השלום אשר יציעו לפניו, כל עוד זיק תקוה בוער בלבו להתיצב בפני האויב ביד חזקה ולהציל הארץ מירו? לרגלי זאת, הנה לא גמרה עוד גם אחת הממלכות בנפשה להתערב בין המריבים ולהציע לפניהם לעשות שלום, או גם לכרות ברית מנוחה על איזה זמן; כי תדענה הממלכות ההן אשר לא תמצאנה להן אוזן קשבת. רוסיא לא באה עוד עד קץ מטרתה, כי עוד חלק גדול מארץ בולגאריען בידי תוגרמא, יתוגרמא לא תתן עוד להרוססים בשלום את אשר לא לקחו עדנה מאתה במלחמה. על כן קשה להאמין, כי בקרב הימים יצא השלום לפעלו באיזה אופן שיהיה. המבוכות בצרפת באו עד קצן. המארשאל מאק-מאהאן אחרי שהיה גד כקנה על פני מים, אל כל אשר ישאנו הרוח; פעם גמר בנפשו להלחם את נבחרי העם ככל אשר יוכל ופעם נטה לעשות שלום להם. כמעט בכל יום ויום באו לפניו אנשים מנכבדי העם ועשיריו ושהרו את פניו להכפף לחפץ העם ולתת מנוחה לארץ צרפת, אשר תרגז תחתה זה ירחים רבים, מיום 16 לחדש מאי, נרצה באחרונה לבוא שנית בדברים את ה׳ דיופאר, ודיופאר הציע עוד הפעם את שמות המיניסטעריום אשר כבר זכרנום בשבוע העבר, ובפעם הזאת נתקבלו לפניו, ועוד ביום המחרת באו כולם בכהונתם לבית הנבחרים, והמארשאל מאק-מאהאן נשא מדברותיו באסיפת הנבחרים כדברים האלה: „אחרי שלפי חפץ העם נבחרו באחרונה אנשים מכת הרפובליקנים, הנני לקבל את דעת הקהל, אשר רק בידו לחרוץ משפט הנכון בדבר הזה, ולפי חוקי הקאנסטי- טוציאן תהיה הממשלה ביד נשיא הארץ, והמיניסטעריום יהיו ערבים בעד מעשיהם; ואקוה כי מעתה תשוב המנוחה לאיתנה, הנבחרים ימלאו את חובותיהם, וכל העם יבוא בשלום על דרכי החופש והסדרים הישרים. מובן הדבר כי דברי הנשיא האלה הטיבו בעיני יושבי השמאל, ופני יושבי הימין חפו. (ממערכות המלחמה), עוד בטרם יצא אסמאן פחה ממקלט מבצריו בפלעוונא, כבר ידעו במחנה הרוססים כי אפסה כל תקוה לפניו להאריך עוד ימי שבתו שמה, ועוד שלשה ימים לפני צאתו ידעו כי עושה הוא כל ההכנות הדרושות לצרכי החיל לצאת בקרב נגד הרוססים, אף נודע להם מגמת דרכו, כי הולך הוא לפנות לו דרך ולצאת עם צבאותיו על הגשר אשר יגיח על הנהר וויד; הידיעות האלה באו להם לא לבד מפי מרגלי חרש, ואנשי החיל הממלטים מפלעוונא, אבל נתאמתו גם אצל הגענעראל סקאבאליעוו העומד עם מחנהו על המבצר הנקרא „הר הירוק"", כי משם היה יכול לראות ע״י קנה המצפה כל תנועות החיל אשר בפלעוונא. בליל א׳ (27 נאוועמבר) עזבו הטורקים את הבצורה קרישין, ויכינו להם את הגשר אשר יעברו בו את הנהר וויד גם הניחו כלי תותח רבים אשר לא יכלו לקחת עמהם במקום רחוק משם, ורק את הנחוץ להם במלחמה לקחו עמהם, וגם מאנשי חיל הנפצעים אשר יוכלו עוד ללכת לשאת כלי רובה, לקחו עמהם, ופניהם מועדות ללכת דרך המקום בערקאוויצא. כל ההכנות האלה עשו לאט בלילה לבל ירגישו מאומה במחנה הרוססים, עד כי ביום א׳ (27 נאוו.) היה הכל ערוך ונכון לפניהם, אבל גם הרוססים אשר ידעו מכל הנעשה, העריכו גם מחנותם בכדי לפנוע אותם על דרכיהם. וביום ב׳ בהיות הבקר יצא אסמאן בראש החיל לערך ארבעים אלף איש, ויתנפל ברוח אומץ וגבורה על מצב הדיוויזיא גרענאדירען של הרוססים, ובמלחמה עזה מצאה ידו לקחת הסוללה עם כלי התותח אשר עמדו שמה, אבל אש נורא יצאה מפי 100 כלי תותח אשר בשורה השניה של חיל הרוססים, ויהרוס במחנה הטורקים, גם הדיוויזיע גרא⸗ געדירען חגרו עת שנית להדוף אותם מן הסוללה, ובעוד הטורקים לוחמים בחימה שפוכה, והנה בא מאחוריהם גם הגענעראל סקאבאליעוו עם חילו ויהפוך אסמאן את פני המלחמה נגדו ברוח גבורה, אף כי נפצע ברגלו עד כי לא וכול לעמוד עוד בראש צבאותיו, בשעה 9 בבקר באו גדודי הרוססים בפלעוונא לסגור הדרך מעבר השני, וכראות אסמאן כי לשוא יבקש מנוס לו לשוב לפלעוונא, והמלחמה כבדה עליו מפנים ומאחור, אז הרים לנס את דגל הלבן, לאות שלום, כי ישוב ידו מללחום עוד, וכרגע חדלו הקולות מקנה הרובה, וכל חיל הרוססים קראו קול נצחון הידד אסמאן פחה בא לפני הגענעראל גאנעצקי שר צבא הגרענא- דירים, ויקרב אליו את חרבו, לאמר, כי נכנע הוא עם כל חילו לפני הרוססים, — ויהי מספר החיל הבאים בשביה בידי הרוססים במלחמה הזאת, ארבעים אלף איש אשר הלכו בקרב, עשרים אלף איש נפצעים וחולים, עם אלה אשר נשארו בפלעוונא, ושלל המחנה, 70 אלפים קנה רובה, 70 בלי תותח קלים על פני השדה, ועוד 40 כלי תותח כבדים אשר על הסוללות. ע״פ פקודת ראש החיל השיבו את אסמאן עם שרי הפחות אשר עמו לפלעוונא לחבוש את פצעיו וללין שמה הלילה, וביום המחרת צוה הקיסר יר""ה להעמידו לפניו, ומבלי יוכל ללכת ברגליו נשאוהו אליו, וידבר עמו דברי כבוד על גבורת מלחמתו, גם אכל לחם על שלחן המלך, ואחרי כן צוה הקיר״ה להשיב לו את חרבו לאות כבוד, וכי יוכל לשאת אותו על ירכו כל ימי היותו ברוסיא, גם צוה כי על פתח אהלו יעמדו תמיד אנשי חיל שומרי ראשו ככל אותות הכבוד הנהוגים לפני שרי הצבא הגבוהים, וכפי הנשמע ישים מקום מגורתו בעיר פעטערסבורג עד בוא ימי השלום לפי דברי המכה״ע היוצא בווין, היה עם לבב אסמאן פחה לעזוב את פלעוונא עוד ביום 12 מחודש העבר, ביום אשר בא הגענעראל נורקא עד גארני-דובניק וילכדה, כי אז היה יכול להציל את כל מחנהו, ולבוא עד ארמאניא לשמור את מעברות הבאלקאן בפני הרוססים; אבל הפקודה מקאנסטאנטינאפאל היתה חזקה עליו לעמוד תחתיו ולשמור את מקומו, עד אשר יעלה בידי מחמד אלי לאסוף חיל לבוא לעזרתו, ומבלי יכולת לעמוד על דעתו נגד פקודת הסולטאן, נשאר בפלעוונא עד אשר אבד מנוס ממנו, המזון וצידה וצרכי המלחמה היו הולכים וכלים מיום ליום, שרי הצבא אשר עמו הציקוהו יום יום להמסר בידי הרוססים, באפס עזר ללחום בעד נפשם, ובראותו כי אבדה כל תקוה התאזר עוז לצאת ביד חזקה, לשבור דלתים ובריח בין חיל הרוססים אשר סבבוהו ויקיפוהו מסביב, אבל גם הרוססים שמרו עקבותיו בעינים חודרות, ותעז ידם עליו ועל כל צבאותיו. ע""י נפילת פלעוונא עם חיל אסמאן בידי הרוססים שנתה המלחמה את פניה לטובת הרוססים, כי כל החיל הרב אשר עמד תחת פלעוונא זה ד׳ ירחים, עתה ימצאו להם ודים לבוא אל מקום המערכות אשר לפני מחמד אלי, ואצל שיבקא, על מעברות הבאלקאן; ולפי הדעפעשע האחרונה מיום 3 נאוועמבער כבר עזב סולימאן פחה מעצמו את העיר עלענא, גם אצל שיבקא עזב איוב פחה מצודות אחדות ויסוג אחור. לאמזא. לקול הבשורה אשר הגיע פה, ביום ג׳ בערב המשמיע טוב ומבשר ישועה, כי פלעוונא עיר הדמים, אשר כמים נשפך דמי אחינו אודותה, מחנותיה ותושביה וכל אשר לה, ועל כלם האיש אסמאן גבור-חיל המצוין, נפלו בידי אנשי צבאותינו הרוססים האבירים, שבח לאל המושיע; ששנו אלי גיל כלנו, כיהודים כרוססים, ושתו כוס ישועות לחיי הקיסר יר""ה כשמש יגון שמו, ולחי הנסיך הגדול שר צבא מלחמה יחיה, ושריו הפחים והסגנים המשליכים נפשם מנגד. מי יתן אשר בימים הבאים, פתאום לפתע יבא השמועה, כי עלה בידי צבאות רוסיא לכבוש את עיר הבירה, המבצר הגדול קאנסטאנטינאפאל, תמול חגגו פה הרוססים חג הנצחון. בארמון הבנוי לתלפיות, בית תפלתם החדש, נאספו, וכהנם הגדול הטיף להם משפט היום, מטרת התאספם שם. ברחוק לפני הארמון עמדו שתי להקות מנגני אנשי צבא, גם אנשי חיל בקני רובה; אנשים מאנשים שונים, — רובם יהודים — עטרו את הרחוב, לשמוע בקול נגינות המבשרות צבא רב. בהשמיע הפעמון הגדול אשר על המגדל, צלצלותיו צלצלי-שמע פעמים ושלש, יצאו המונים המונים מבית התפלה; שרי העיר Men- הגענעראלים המתגוררים פה, — ובראשם שר המחוז ה׳  יהיה. בבואם החוצה. המנגנים נצחו בנגינות ואחר נגנו את השיר הלאומי „ה׳ מלך נצור״, אשר נעים לאוזן השומע... בערב התנוסס אור האיללומינאציאן, ויאר את חלילה; ובבתי משקאות היתה צהלה ושמחה מכל אלה, נוכל להבין איך שמחתנו יהיה, עת בוא יבוא — בע״ה בימים עוד מעטים, ישמע כי הלויתן הועלה בחכה, ועל מי ישען עוד הסולטאן, על סולימאן הקנה הרצוץ? או על מחמד-אלי הרהב ושבת? — אדוננו הקיסר יר""ה למטרת חפצו. בשבוע זה שלח הוואינסקי נאציאלניק מפה, להרב הג׳ דעירנו, בד לכתנות, מאה וחמשים ושתים, ובקשהו כי ישלח לבתי היהודים ויתפרו אותן, בעד הנפצעים במלחמה על אדמת אייראפא ואזיא; הרב קבל בכבוד עלינו להודות ולהלל לאדוננו הרחמן יר""ה למעלה ראש, אשר יאמין בנו כאל עבדיו הרוססים, אשר בכל דבר ביניהם אנחנו נמנה לקחת חלק כחלק. הכותב וחותם, י' אברבנאל קאליש (מפרסמים עושי מצוה), גבר חכם בעוז, הוא הגביר הנכבד, יקר רוח איש אמונים מ׳ שמעון גרינפעלד, האדון הגובערנאטאר ומרעיו בחרו בו. הקימוהו על בתור קוראטאר, על בית החולים לבני ישראל פה, והוא מהמו עסקיו, יברכהו ה׳ הקדיש עתים רבים לחזק את בדק הבית, לכל אשר ימצא שם בדק, בנה להיכל הזה עוד בית חדש, להגדילו ולפארו, והנהו עתה בנוי לתלפיות, לשמחת לב כל רואה, שם עין לחומלה כאב רחמן על החולים השוכבים בחדרי המטות, לתמכם ולסעדם על ערש דוי, עשה משטר וסדרים ישרים, נכונים ונבונים, בבית החולים אין מחסור דבר עוד יתרה עשה ופעל הנדיב הנכבד, עלה על לבו הטהור ורוחו הנדיבה, דבר גדול וקדוש! דבר אשר לא שערוהו פה גדולים חקרי לב המתהללים בצדקתם! — ובמשפטי הזכיות אשר נתן מאבינו הרחמן הקיר״ה בלי הבדל לאום ודת בחקים האלה ובמדברותיו הנעימים המיוסדים על אמת וצדק, הפיק רצון מאת האדון הישר באדם הגובערנאטאר, כי העברים הנלקחים לצבא, ואשר על פי פקודת הרופאים נחרץ משפטם להביאם לבית החולים, יובאו מעתה לבית החולים אשר לבנו ישראל פה, למען ינתן להם מאכלים כשרים על פי התורה יאכלו בשמחה את לחמם, ישבעו ויתענגו ולא יוסיפו עצב עמם, ולמען ישובו במהרה לאיתנם בריאי אולם, לעבודתם לצבא; תחת אשר עד כה, אכלו לחם בבית החולים אשר לחיל הצבא. כל איש ירא ה׳, ורגש אשרדת בלבבו, הלא ידע להוקיר את אשר פעל הגביר הנכבד להקדיש ולהעריץ את שם ישראל, האלופים הקוראטארען במדינתנו יועצו יחדיו גם הם לצאת בעקבותיו לישע עמם. ולהגביר הנכבד יקר יתנו. כי הגדיל לעשות לפתוח שערי צדק, ויבא בם גוי צדק שומר אמונים. ישי״ש אדעססא. 21 נאוועמבער גדול היה כבוד בית תפלה לאנשי בראדי פה עירנו אדעססא ביום העשרים וארבעה לחדש בין הערבים, כי בשעה הרביעית התקבצו שמה קהל גדול אנשים ונשים כבודות, גם רבים מאחינו הנוצרים ראשי העיר ושרי החיל החונים פה, ובראשם השר צבא גענעראל סעמעקע, באו לשמוע קול מנגינות הש""ץ המפואר ה׳ ניסן בלומענטהאל עם מקהלות משורריו, אשר שרו שיר חדש בהעלותו את נר חנוכה, וגם איש עתי פרט על כלי שיר (ארגאָן) כבבית תפלה לכל העמים שכנינו, אשר לא היתה כזאת למן היום הוסדו ועד עתה. לא אוכל לכחד תחת לשוני את אשר רחש אז לבי, כה דברתי אני עם לבי: מי יתנני בין החכמים בעיניהם אשר ללשונם יגבירו ובשפה ברורה יהפכו כמהפכת אלהים את סדום ואת עמודה, כי אז קראתי בקול גדול כי „קול רחים ואור נד"" (ירמיהו כ״ה י') שני אלה כתמם יחד באו לנו הפעם הזאת. כי מי יאמר להפיללאָלאָג מה תעשה, אם בקסם על שפתיו יוציא משפטו אשר קול רחים הוא קול האארגאָן? גם ברכה שלישיה נקרתה ותאתה בעירנו כי גם „קול אומרים הודו לה׳ נשמע בחצרות בית אלהינו: יש בעירנו. בית תפלה אשר בשם „בקור חולים"" יקרא, זה שלש ועשרים שנה מיום הוסדו, וזה היום בשבת חנוכה עשה ה׳ נפלאות בו, כי נפלא מן באי הבית כלם דבר למשפט מה המה, הבספרדים או באשכנזים יתחשבו?, ויתגלע הריב ביניהם, אלה אומרים בקול גדול הודו קודם ברוך שאמר, ואלה מזה יענו ברוך שאמר קודם, הודו, ויריבון בחזקה, עד כי גברו הספרדים והבית שקט ממלחמה לה׳, וזה הדבר אשר בלל שפתם ולא ידעו מה המה, יען כי אין להם חזן אחד אשר יצא ויבא תמיד לפניהם להורותם הדרך לא יכשלו בה, ומספר השנים היו חזניהם, ועתה זה בימים נוראים עברו, שלחו לפניהם חז נאור עם מקהלות משוררים (קאהר) ודרך אשכנזים לו ויתיצבו כל הקהל על הדרך ההוא, אף כי מעודם הסכן הסכינו להתפלל תפלת הספרדים, ומן הימים הטובים עד עתה היו כלם נקיים איש לביתו, ולא באו אל הקהל לשפוך שיחם לפני ה׳, ועתה בשבת חנוכה כי התאספו יחד לראות פני ה׳, כל העדה נבוכה תעו כעורים ולא ידעו הדרך הטוב לפניהם. ועתה הגידו האם לא זרע ברוכי ה׳ המה יושבי עירנו ? — שאוני אדוני כי בלהג הרבה העתרתי עליכם דברי, ועתה אכלה לספר לכם את אשר החלותי: אחר אשר הש""ץ ערך את המנורה ויקדם פני שבת בתודה ובזמירות כמשפט, לפני תפלת מעריב עלה הדר׳ שוואבאבער הבמתה, ויטיף דבריו כיד ה׳ הטובה עליו אודות הגבורות והמלחמות אשר עשו אבותינו לפנים, למען צוררינו להשבית אויב חרף עם ישראל כי ירא ורך הלבב הנהו שקר ענו בנו אויבינו בנפש. גם בנו נמצאו אנשי חיל מלומדי מלחמה, ובאחרית דבריו אמר באזני הקהל הגדול: „אשא אל שמים ידי ואומר חי אנכי, עם ישראל יאחז בתוך ארץ רוסיא וחקה אחת ומשפט אחד יהיה לנו ולאזרחיה, וכימו קדם ימי השמונאים, גוי החלש יאמר גבור אני, ויתהלל גם ישראל הגבור מאז בגבורתו עתה!"" דברי פי חכם חן. גם אנכי אענה אחריו יהיו לרצון אמרי פיו והיינו לעם אחד אז איש איש יולד בנו יהיה לאיש מלחמה, ולא כמוני היום רק איש נעמי מאנשעסטער יום ב' דחנוכה שנת „יתברכו"" לפ""ק. הן רבות דברתי במכ״ע אודות אחב״י המתגוררים בעיר מאנשעסטער, ארץ ענגלאנד. ממצבם המוסרי בעניני דת היהודים, וממצבם החמרי, והודעתי לפני הקוראים את כמות ואיכות החברות האצורות בתוכה והליכות דרכם בקדש, אשר רובם ככולם פונים למטרה אחת, להטיב את דת קדשנו בארץ החפשית הלזו, ובפרט לאנשי רוסיא ופולין, הבאים לענגלאנד, אשר שפת המדינה מוזרה להם, וגם חוקי המדינה אינם יודעים, אך בחמלת ה׳ עליהם מביאים טרף לביתם, ורק בעמל ובעבודה רבה, ואין לאל ידם לאצול אף שעה אחת לענינים המוסרים, אשר זה הוא כל חיי איש הישראלי באשר הוא יהודי, ועכ״ז מזילים מכיסם איש איש כפי נדבת ידו, לחזוק החברות, גם להחזיק ת״ח, ה״ה הרב המפורסם, חריף ובקי, כמוה׳ זוסמאן זאב בהרב ר׳ צבי הכהן, וה״ה הרב המפורסם, חריף ובקי כמוה׳ ר׳ אליהו בהרב ר׳ יעקב תאומים, המטיפים לעמם דבר חוק ומשפט מדי שבת בשבתו, ורבים הם הבאים לשמוע לקח מפיהם, בעניני מוסר ודרך ארץ; ואף גם בימי השבוע, ימי העבודה, ישמרו חקם מדי ערב בערב לבוא להתפלל ערבית בצבור, וללמוד פרק משניות, או שיעור עין יעקב, או חיי אדם, כל אחת ואחת כתקונה— אך בנוגע לעניני הדעת והשכלה, אין דורש, ואין מבקש; כי שפת קדשנו מונחת בקרן זוית, אין מרחם ואין מנחם, אם כי לא אלמן עירנו מיודעי שפת עבר, המה הצעירים אשר עודם באבם קדשו עתותם ללמוד הדעת והשכלה, ורק בארץ הלזו השליכו זאת אחרי גיום (מתוך טרדת הזמן), וכמעט נשכח זאת מלבם, ורק באשר המכ״ע בשפת קדשנו, העומדים על המצפה להעיר כל אחד מתרדמתו, ולהשריש בלב כל או״א אשר שפת עבר לא מוזרה לו, אהבת עמו ושפתו, המה השאירו שרש וענף בלבות אחדים בעירנו. כי גם בעירנו יש מכ״ע שונים בשפת עבר, אבל מעטים המה אשר יאספו אותם בביתם ונער יכתבם; ובקנאי קנאתי לשפתנו הקדושה, אשר שבה לימי עלומה בארץ רוסיא ופולין, יען רבים המה"
021-HZF-1877-12-19-001-40383_toc_6,"שם אשר יפלחו וישדדו אדמתה ,|ורק בארצנו כ..."," שם אשר יפלחו וישדדו אדמתה, ורק בארצנו כמעט עבר עליה כלה, אמרתי אנסה דבר אל אוהבי ליסד חברה „קוראי שפת עבר"" בעירנו, אך לשוא נסיתי כחי זה פעמים ושלש, כי אין שומע לי מנהם, וגם לא מצאתי אחד מהם להיות עזר כנגדי בדבר הגדול הזה, אך זה היום שקויתי מצאתי ראיתי כי אנה ה׳ לידי את אהובי וידיד נפשי! הה׳ האברך המופלג והמשכיל חו״ג כש״ת מוה׳ בייניש בר׳ מאיר תרשיש סג״ל, יליד זאסלע פלך ווילנא, ונדברנו יחד אודות מצב עירנו אשר עלתה זה עשר מעלות בעניני הדת, ואם יוכל היות אשר הדת והודעת, אחוזי ושלובי יד יחד יהלכון בעירנו, או אז לא נופל מאנשעסטער מכל ערי רוסיא ופולין; אי לזאת גמרנו אומר לאסוף אסיפת אחים וריעים אלה אשר אהבת המדע והשכלה עוד מצא קן בלבם, וליסד חברה אחת אשר תקרא בשם „קוראי שפת עבר"", ולהביא כל מכ״ע אשר במחנה ישראל וכל אחד מאתנו יתן סך מסוים בכל חדש וחדש להחזיק החברה הזאת, והמקום המיועד לזה יהיה פתוח לרוחה, מדי ערב בערב, ופתוח לכל דורש; ונקוה כי ירבו הקוראים, והדעת יפרוץ גם בין הצעירים ילידי ענגלאנד (כמאמר קנאת סופרים תרבה חכמה) וזה יהיה מבוא לתכלית המבוקש. ועתה בקשתנו מאת כל המעריכים מכ״ע בשפת עבר, אשר ברוסלאנד ופרייסין ובכל תפוצות ישראל הקרובים והרחוקים, אשר ישלחו לנו את עליהם על האדרעסע הנרשמת למטה, ובמקח השוה, כי טובת הכלל הוא, ותקותנו חזקה כי תיכף ישלחו כל או״א עקז' אחד, או פאסט קארטי להודיענו המחיר, ואנחנו נכונים לשלוח לכל או״א מחירו על חצי שנה או יותר, כפי אשר תשיג ידינו — ומכבוד הרב המו״ל בקשתנו ליתן מקום לאלה הטורים, למען יראו כל מערכי מכתבי עתים וימהרו לשלח את עליהם על הפאסט המוקדם, ולמען יראו הקוראים וידעו ממצב אחב״י השוכנים בעירנו בעניני הדת והדעת, כי בטוב הוא, יצחק יהודה ליב בר""ש עמנואל יליד ווילקאווישק פלך סובאלק. וזה האדרעס Rew. B. Pumim 24 Clarence St. Cheetham Hill Rd Manchester England"
021-HZF-1877-12-19-001-40383_toc_7,"ידיעות העולם והטבע
פעולות הטעלעפאן ותועליותיו"," ידיעות העולם והטבע פעולות הטעלעפאן ותועליותיו בכל ההמצאות החדשות אשר גלו והמציאו חכמי לב בכל דור ודור, אין אחת בהן אשר זכתה להתפרסם בזמן קצר מאד כמו הטעלעפאן! אך זה כירח ימים אשר בארנו ענינו ופעולתו וגם ציירנו תמונתו במאמרנו „הטעלעגראף המדבר"" (גליון 44), ואמרנו כי חדש הוא מקרוב בא מאמע- ריקא לאייראפא. והנה שמענו מכל המכה""ע אשר יום ליום יביעו אומר ויספרו איך הוא הולך ומתפשט בכל הארצות  והמדינות במהירות נפלאה למאד, באשר הכירו גודל ערכו ותועליותיו הרבות בכל מעשה האדם ועסקיו; גם ממערכות המלחמה בארצות המזרח מודיעים, כי במקום התחנה הראשית והויפטקוואטיר) לשרי צבאות הרוססים, תקנו זה מקרוב טע- לעפאנען יוצאים משם לכל שרי הצבא הרחוקים בשדה המלחמה, למען יהיה לכולם פה אחד ולב אחד לעשות רצון היושבים ראשונה בועד יועצי המלחמה. המכה״ע האנגלי מודיע, כי כבר תקנו את הטעלעפאן למליץ ( מדבר בין ארץ אנגליא למדינת צרפת דרך הים המפריד ביניהם, עד כי איש אנגלי ידבר עם איש צרפתי אשר מעבר לים לאמאנש, כאשר ידבר איש אל רעהו פנים בפנים. המ״ע הנ״ל יספר את הנסיונות הראשונים שעשו ביום 13 העבר בין חוף הים סט' מארגארעט אשר באנגליא, וחוף השני סאנגאטט אשר למולו בצרפת; שמה השתמשו בחבל הטעלעגראפי (קאבעל) השקוע בקרקע הים, ואחרי שהודיעו זל״ז כי הכל מתוקן לדבר בפה ע״י הטעלעפאן, דברו אלה עם אלה משך איזה שעות, פעם בלשון אנגלי ופעם בלשון צרפתי, ודבריהם היו נשמעים כאלו היו קרובים זל״ז כשלש אמות ביניהם; ואשה אחת באתה לשאול אל העומדים באנגליא „הידעתם מי אנכי?"" השיגה מענה „לא ידענוך, אבל מדבריך נכיר כי אשה את"" ואיש אחד דבר מהתלות על חוף הים בגבול צרפת, והנה שמעו קול שחוק למולו מעבר לים באנגליא. גם נסו להעמיד מקהלת משוררים בעבר הים מזה ומנגינותיהם נשמעו מעבר השני בדיוק יפה ונקי מאד. — המכה״ע „טימעס"" יודיע כי באנגליא כבר נשתנה צורתו של הטעלעפאן לפנים חדשות שונות, לפי טבע הענינים אשר התחילו להשתמש בו, ככה תקנו אותו באופן חדש אשר יהיה לתועלת גדולה בידי הצוללים בעומק הים (טויכער), העוסקים במלאכתם בקרקע הים להוציא משם את אבני הבערינשטיין, או להעלות משא האניות שנשקעו במים אדירים, וכדומה. נודע הוא, כי הצוללים יחבשו את ראשם בכובע הסוגר את הראש כולו עד סביב הצואר, ומול העינים יש בו עיני זכוכית אשר דרך בם יביטו יראו נגדם במים, ואולם נשימת הפה ישאפו האויר ע״י קנה חלול ארוך של קויטשוק היוצא מן הכובע, ועולה וצף על פני המים למעלה; אבל בכל התקונים המועילים האלה, היה חסרון לא יוכל להמנות, מה שלא היו יכולים להודיע דבר לאנשי האניה למעלה, או להעומדים על החוף, בכדי לתת להם סמנים נחוצים למלאכתם או להיות להם לעזר בשעת הסכנה; עתה הנה תקנו לזה את הטעלעפאן באופן שיוכלו לדבר על ידו גם מתחת המים; והוא תועלת אשר אין ערוך לה במלאכה הזאת. — כפי הנשמע עלתה בידי החוקר זימענם בברלין להכין תיקון הטעלעפאן בשלימות יותר נעלה, ובארץ צרפת ואשכנז שינו את פעולת הטעלעפאן, באופן שהמדבר והשומע לא יבלבלו זא״ז בדבריהם דרך טעלעפאן אחד. גם המציאו תחבולה שהטעלעפאן בטרם יתחילו לדבר עליו למרחוק, תן מקודם סמן נכר לעיני העומדים שמה, אשר יראו, כי נכון הוא לדבר אליהם, למען יקשיבו באזנם את אשר יגיד בפיו."
021-HZF-1877-12-19-001-40383_toc_8, תולדות אבני חן,"  תולדות אבני חן (סוף מגליון 47) אך שוא עמל חכמי הכעמיע המתאמצים לחקות את התולדה, ולברוא את היהלום רק ע״פ ידיעתם את חמרו אשר הוכן ממנו, טרם ידעו לאשורה את השתלשלות יצירתו מידי הטבע, עת לדתו ומוצא תולדתו, הלוטים עודנה בהשערות אופל ועננה. נשתה כל השערה מאתנו לשפוט על קדמות תולדתו, אם במצב הנוזלי המוקשי או הארגאני יצא, מפאת שנותו את מקומו אשר התהוה שם, כי היהלום אשר אף כי הביון עוזו בתוך צורי השטף ובחול אשר על שפת הנחלים. מעשה ידי התקופה החדשה והאחרונה, הנה אין כל תפונה כי מבטן התקופות הראשונות אשר עברו עלי ארצנו מוצאו. לפי דעת החוקר המהולל ראש חכמי הכעמיע בדורנו ה׳ ליעביג, היהלום הוא תוצאות הרקבון, לו ידענו כי נוכח האמת השערתו — יעיר על זה סופר אחד — כי עתה היה לנס ולפלא נשגב מאין ערוך אליו מכל המון עלילות התולדה, אשר בעקבות האבדון והכליון יופיע היהלום בתפארת אודו! להגיד כי החיים והמות יחד יסובכו. אמנם כי פתחה לנו החכמה פתח קטן כמלוא נקב מחט מדקית להביט אל תוך החקירה העמוקה הזאת ידענו כי מפעולת הזרם העלעקטרי העובר בלוח של פלאטין, יתהוו עליו בדולחים מיקראסקאפיים שחורים, הנראים ע״י כלי זכוכית המגדלת, כתכונת גרעיני היהלום וכתבניתם (דעמאנ- טישע אקטאעדרען); הבדולחים האלה כאשר יכסו את הפלאטין, יעצרו בעד זרם הגאלוואני מעבור בתוכם, והגרעינים יחדלו מהתגדל. ולולא הסגולה הזאת לבלתי נהל את העלעקטריע, מי יודע אם לא מצאה כביר ידנו לעשות אבני יהלום באמצעות הגאלוואניזמוס. לא נתהלל בשוא כי מצאנו את הסוד הכמוס הזה, טרם ידענו התיחסות הגרעינים הבדולחים ההמה אל הסוללה הגאלוואנית והקשר הטבעי שביניהם; ואולי יסודתו בסגולת העלעקטריע להפריד את המורכבים ולמשוך את יסודותיהם על שני צירי הסוללה השונים, ולכן נבאר נסבת הבדולחים המתהוים על לוח הפלאטין על האופן הזה: מפעולת העלעקטריע הכעמיית יתפרד חמוץ הפחמי אשר באויר העוטר את הפלאטין יסוד החמוצי יצמד אל הציר המחייב (אנאד) והפחמי אל המשולל (קאטאר). וזה האחרון ממשוכת אטמיו הכללית אשר ביניהם יסודר ויערך לתמונות בדולחיות; ומודעת היא כי האויר יכיל בקרבו 200 חמוץ הפחמי, ההשערה הזאת אם כי קרובה היא לאמת. בכל זאת עוד לא באנו לחקר היהלום ומקור מוצאו. סוף דבר! התולדה הערימה להסתיר את סודה מעיני כל חי, אך עת וצבא עמדה, ועוד נעוז לקוות, כי בעלות החכמה אל מרומי המדרגה, תחשוף את שוליה על פניה, לגלות את זלות הפחם לעין כל חרף פתגם דבר החכמים המבטיחים אותנו לבוא מהרה בסוד היהלום, הנה מאנו רוזנינו ונסיכינו, אשר בעשרם תהללו ובעדים יתפארו לחיות על פי התקוה לבדה, כי נבצרה מאת החקירה המושפלת והשוממה לפעול על הלוקסוס הנאדרי בכח האהוב לנו בנפשנו; ובין כה וכה הנה מחיר היהלום, בטרם עוד מצאה ידנו לעשות כמתכונתו, יקר מאד ומתגבר לפי מרובע משקלו. בכל יהלום הנתון, אם קצבנו מחיר הקאראט הראשון - הקאראט הוא - לאטה — לפי הוד צבעיו, ברק אורו וטוהר מראיתו, נדע את ערכו הנכון אם נכפול את המספר ההוא עם מרובע משקלו, יהלום המבריק השוקל קאראט אחד, רחבו ששה מילימעטר, ומחירו 120 רו״כ, ואשר ממשקל שני קאראט הוא רחב 7 מילימעטר ומחירו ארבעתים היינו 480 רו""כ. משקל היהלום המבריק הנמצא בידי הנסיך הגדול בהודו הוא 279 קאראט, והיובילירים יעריכו את מחיר הקאראט הראשון רק 150 ליורא, מפאת כי נכתם הוא על יריכו כתם קטן, ויעלה לפ״ז ערכו 11,722,278 ליורא, ולו נגרע ממנו המשקל 70 קאראט, כי אז יצער ממחירו בכדי 47,128 ליורא! משקל אפסי כזה יאבד הון הרבה. מקום מולדת היהלום וארצות מכורתו המה: מחוז אוראל, אי בארנעא, סומאטרא, סט׳ קאראלינא. מעקסיקא, הודו המזרחית, וגם בראזיליע, מן העת אשר נחשפו אבני יהלום למדי על גדות הנה פיא-סאן-פראנציסקא בשנת 1727 העיר טיוקא אשר בבראזיליע הוא מרכז מסחר היהלום בימינו אלה, על שמם הוסב שם העיר דיאמאנטינא; לפנים היתה העיר האלקאנד בהודו רוכלת העמים במסחר הזה, גם באפריקא הדרומית נגלו זה מקרוב אבני יהלום על נהר אראנז, אשר תתגוללנה שם בשטח הארץ ממעל, ומובלות לרוב בכל שנה שנה למוכרן בשוקי אייראפא, וכן תמצאונה גם בארץ אויסטראליא אחרי אשר תארנו את היהלום מנקודה למודית לכל עבריו תכונתו ותעודתו יסודתו מוצאו וסגולותיו נשתה כל תפוגה כי כל משכיל אל דבר אמת הלא יבין, אשר מה מאד היטיבו בני האדם, לו אצרו את המחצב הדומם הזה בבתי עקד לפלאות הטבע, המקום הנאות לו ע״פ תכונותיו תר רב מאשר לענדהו עטרות על צוארי נשי החן, אשר באמת לא ישית נוספות ליפי תפארתן, מפאת בלתי התאימו אל טעם היופי, והוא אחד מן ההבלים הקדומים שהשאירו אחריהם הגוים הקדמונים אשר לא חלק למו ה׳ בבינה; ואם כל הדעות התפלות הנוגעות אל האמונות ודתות צלחה ביד ההשכלה לשרש מלב האדם גזען, הנה קהה צור חרבה להלחם את התאוות הבדויות אשר בהבל יסודן. כן ידעו אבותנו לחנוט את אולתם! ועד דור אחרון נהבל בה. יעקב פרענקעל"
021-HZF-1877-12-19-001-40383_toc_9,אודם-הבושה*)," אודם-הבושה*) כל סופרי העמים ללשונותם לגוייהם יתנו יקר וגדולה לאודם הבושה, ויחסרוהו אך מעט מאודם הנשף המרגין מוצאי בוקר וערב, וכבוד והדר יעטרוהו, ומשוררי האהבה יתנוהו לכל לראש ביתר שאת, כי קרנים למו מיד הכליל-הבושת, המתנוסס לחן ולתפארת על המוקי לחיי אהובתם. בהאירה פניה אליהם. וגם החזיונות המתרועעים אל ההתאדמות הזאת, המגלה מצפונות הלב, ודבר לאט עמה, יראה החוצה; הלא הם: הנפש תבוא במבוכה נעימה ולא תמצא מענה נכון, הנשימה תהלך בחפזון ומרץ, הלב ידפוק כהולם פעם, וגם על העינים הנוצצות בחוריהן מסערת-הרוח, תעבור בהלה, ואחר כל מבט ומבט השלוח כחץ פתאום, תשובנה כפעם בפעם לרדת חיש מהר לארץ, או להתחמק ולהסב הצרה. אך גם אם נעזוב את שפת-הרמזים הזאת ואת סוד שיח ההרגשות העדינות האלה. תשא המדה הזאת חן לפנינו; כמו למשל בחלקנו בעת המבחן מתנות לתלמידים, אשר הצטיינו במדעם וזך לקחם בלי פשע, ייטב בעינינו הנער אשר יתבושש ועיניו נחתו לארץ לשמע תהלתו הרבה יתר מרעהו הנער, אשר בעינים מזרות גאה וגאון יביט על כל העומדים עליו, לראות אם כולם יתבוננו אל נצחונו כי הגדיל לעשות. והנה בעוד אשר בסוד המליצים והמשוררים מוקטר מוגש לאודם-הבושה כבוד ותהלה, כי הוא ישוה הוד והדר על חזות פני האדם ותארו, ידמו וימשילו הפילוסופים ובעלי הדתות (טהעאלאגען) את הכרת-פנים הזאת העונה בנו, אשר לא נקל לנו לגרשה מן נו, לפלילת הנפש (געוויססען), אשר כמו כן כבד ממנו להזיזה ולסערה ממקומה, בישבה כסאות למשפט בחדרי לבבנו פנימה, וכל מעללינו ומעבדינו יעברו לפניה כבני מרון, ויתנוה למתת אלהים ונחלת שדי ממרומים, אשר בה מותר האדם מן הבהמה. אחרים ישימו את הבושה והתאדמותה, אשר אין אדם לא עופלה נפשו בו שליט בעצמו לכלוא אותה, ועוד תגביר חילים בקרבו, לנוטרה את אמונתו ודתו, ומרחקתו מן החטא ומשמרתו להיות צדיק וחסיד, וכמו חכמים ז""ל דברו: „הבושה מביאה לידי יראת חטא, סימן יפה באדם שהוא בישן. כל אדם המתביש לא במהרה הוא חוטא"" (נדרים כ') אף כי לא ממקום קדוש תהלך ובאה, כי נתעוררה לראשונה בקרב האדם בעברו על מצות ה׳ ובאכלו מפרי העץ אשר אמר לבלתי אכל ממנו אם נכונן לחקר הסגולה הזאת, יסיתנו לבנו בשפק מלקבל דעת הפילוסופים הנזכרת, במצאנו באודם-הבושה דבר והפוכו ומעשה לסתור, כי לפעמים יציג לפנינו תפארת אדם כליל יושר, ולפעמים נראה בו אות-קין אשר כל נושאיו יאשמו ובאמת לא נכון לשופט בערכו דין להכריע את הכף לצד חובה, ולהקים דבר האשמה ע״פ ההתאדמות, באשר ידמה כי היא תתן עדיה בהנשפט שיודע ומכיר הוא עותתו; כי אמנם האיש הצדיק בריבו קרוב יותר להתאדם כאשר נשים לו עלילת חנם, מהרשע אשר במרבית המקרים לא ידע בושת ומצח אשה זונה לו מאן הכלם. וע״פ רוב גם בשגיאות הקטנים ונקלים יאדימו פנינו כתולע, כמו משנה מחקי-דרך-ארץ בחברת רעים, או הוללות הנער בבית הספר, וכאלה נמצאנו למדים מזה כי הכליל הבושת דבר, אין לו עם פלילת הנפש אשר תפלס מעגל רגליה; תיסרנו בעשותנו 1) העתקה מאשכנזית. המזמתה, ותרצנו אם בכפינו לא דבק מאום, ואיננו רק כי יגלה התרגשות פנימית, אשר מוצאה תוכלנה להיות סבות מסבות שונות: אם מבוכת הנפש לבד, אהבה או הרגשה עם זולתנו, אם נתאדם למען אחרים, — אם ישיאו עלינו עון אשמה חנם או באמת חטאנו ואשמנו; וכן תתעורר בחובנו ע״י ענוה או נאוה וכדומה. ואמנם כל הדברים האלה אשר מהם תוצאות הבושה, לא בשמים המה, כאשר רוממוה הפילוסופים תחת לשונם, וידברו עליה גבוהה גבוהה, כ״א קרובה היא לנו ובלבבנו, והוא: בשוותנו לנגדנו משפט זולתנו עלינו. „מה יחשבו עליך הריעים סביבך, כי לא ידעת מהלכים בין אנשים?"" יאמר הנבוך אל לבו, והאודם יכסה פניו; „מה יאמרו השומעים את תהלתי, אשר אמנם לא לי יאתה, ואיני כדאי והגון לכך?"" ודמה הענו בנפשו בנוח עליו רוח הבושה; הרעיון „אך נבזה ונמאס אתה, כי יוכלו לשאת עליך חרפה כזאת״. יציק לבר- הלבב הנאשם על לא דבר, ידריכהו מנוחה, ועוז פניו ישנא לפני להבים המית הרוח בשערנו בנפשנו גם בלי רצוננו דעת העומדים. סביבותינו על אודותנו, היא א""כ יסוד מוסד להחזיון הנפלא והסתום הזה ואם איש אחד יקר וגדול בעינינו אז השאלה המתעוררת בלבנו אם ישאו מעשינו חן לפניו תמריצנו להתאדם, ותלביש פנינו ארגמן, ולכן יתגלע החבליל יותר בעמדנו לפני אנשים האהובים לנו, או הנכבדים בעינינו. ובעקב זאת הנה בהתודע האהבה תעטף שית אודם לה והעלם היהיר אם אך לבו טוב ואין משחתו בו, אף כי ישתבה במעשה הוללותו לעיני רעיו ובני גילו, אשר כן עשה כמו זך וישר פעלו, הנה לפני הוריו ומוריו ילבש בושת (המשך יבוא) וכלמה."
021-HZF-1877-12-19-001-40383_toc_10,אי- מאלטא*)," אי- מאלטא*) יען כי להדיפלאמאטי הנוכחית שיח ושיג לה גם עם האי מאלטא, ומכתבי העתים הפאליטיקים הודיעו לנו חדשות משליחת  חמשת אניות המלחמה אשר שלחה ממלכת אנגליא לעמוד על חוף האי הזה, אשר בטח עשה הדבר הזה רושם קיים על שאלות המזרח בזמן ההוה, אמרנו כי לא למותר יהיה להעתיק בזה לפני קוראי הצפירה את כל מחקרי האי הזה ותכונתו הטבעית, ככל אשר יספרו המכ״ע האנגלים אודותיו בריטאניא הגדולה, אשר תתפאר בשלש ארצות הנאורות והאדירות, ענגלאנד, שאטלאנד ואירלאנד. מימי המלך יאקאב הראשון, תוכל להתפאר, גם עם האי הנעים והנחמד מאלטאָ העומד תחת כנפי ממשלתה משנת 1800. אי-הסלע מאלטא ישתרע בים התיכון לפאת דרומית מזרחית סיציליען, הקף שטחו הוא שש עשרה פרסאות מרובעות אויר האי הזה הוא לח וטוב מאד ליושביו, ומספר המתים יעלה בערך נכון למספר החיים, עד נאמן הוא כי טובה הארץ לכל הגרים בה, ובכל איי ים התיכון אין דומה לו באוירו הצח והממוזג, פני הרקיע בטחרתו לא יתראה שם כ״א לעתים רחוקות, כי אדים יעלו תמיד מן המים וישימו ערפל חתולתו אולם האדים התמידיים האלה יטהרו וימזגו את אויר האי היטב, יחלישו עוז הקור והכפור בחורף, וימעיטו חום השמש בצהרים, ועל כן חושך יכסה את פני האי, ואפלה הערים והכפרים עם יושביהם; דלתות כל הבתים יסגרו וכל מסחר וקנין יחדל, עד אשר הרוחות התמידים הבאים מפאת ים יפיצו את העננים השחורים והכבדים לכל פאה ורוח על פני רקיע השמים, ומלכת היום תאחוז את מקומם ותשלח את אורה ונגהה על האי ויושביו בהדרת תפארתה וחוסן גאון עוזה. בימי *) העתקה חפשית מכ״ע .osp . היו״ל בסט׳ פע- הכותב טערסבורג. הסתיו יהיה לרוב קרה חזקה בבקר וחום לעת ערב, יען כי אין מצב נכון בכלל לרוח היום באי הזה, וחליפות ותמורות רבות לו יום יום. עבודת האדמה על האי הזה בכלל טובה ושלמה מאד אדמתו פוריה ושמנה למאוד, אך איננה שוה בכל חלקי האי; כי חלקו המערביו לה, וחלקו המזרחי יבש, לכן יביאו בשנות הרזון תבואות השדה ופרי עץ שונים מסיציליען וממארזיילע למכור ובכל ברכות השדה אין די אוכל להיושבים. החטה אהובה למו מאד, וכמעט בכל האי יאפו ממנה לחם נקי בלי כל תערובות, והקמח הנעשה ממנה הוא לבן וטוב מאד, את הדגן אך מעט יזרעו, יען כי לחם דגן לא יאכלו ונפשם תגעל בו, השעורים יזרעו למכביר וגרגריו גדולים ושמנים מאד, גם מיני לפת, פול קטניות ועדשים יגדלו בו טובים ורבים מאד מאכל לאדם ומזון לבהמה, ומלבד כל אלה יצמחו שם גם הרדל אורז, דוחן, קאפעע ואנוזים. גם הרבה מיני פרי עץ כמו: תפוחים, שזיפים, אנסים, דוברבניות, פאמעראנצען וכדומה. — על האו הזה נפגוש גם הרבה מיני בעלי חיים שונים ומשונים בטבעם, כמו גמלים, סוסים יפים ואמיצי כח וטובים לעבודת האדמה, כלבים גדולים ועזי נפש בקרים טובים, להפרות שדים צומקים כי לא יתנו חלב רב, פרים מלומדי תרבית והם רבים מהשורים במספרם, צאן גדולות ויפות מסובלות צמר דק וטוב מאד, לרוב, ויש אשר צמרן שעירות ועבות, בתוך היערים העבותים והסבוכים המעטים המשתרעים על פני האי הזה, נפגוש חית טרף כמו הזאב, השועל וכדומה, גם עופות ממינים שונים ימצאו שם במספר הרבה מאד. בתוך הנהרות והיאורים ידגו הרבה מיני דגים שמנים וטובים אשר היושבים יאכלום למעדנים, רמש המים, חומטים, צבים, נחשים ועקרבים סרטן ארבה ודומיהם לרוב דבורים לרוב אשר ירעיפו דבש ויטיפו דונג. — על פני כל שטח האי הזה מתנוססים אבנים וסלעים, צורים וכיפים רבים ושונים למיניהם, כמו אבני-חול לבנין בתי-אבן, אבני משחזת, אבני-ריחים צורי-חלמיש (קיעזעל), אבני שיש, אבנים טובות ויקירי ערך מאד, כמו: אודם ישפה, פארפיר, אחאט באזאלט, שיש אלבאסטער לרוב, גם החומר פארצעלאן, חומר יוצרים, נתר ועפרות שונות ימצאו שמה במספר הרבה למאד (המשך יבוא)"
021-HZF-1877-12-19-001-40383_toc_11,חדשות שונות.," חדשות שונות. סופר אחד מארץ אינדיען יתאר לפנינו תמונה מבהלת מאת הרעב הנורא ואת השמות האיומות אשר עשה בארץ ההיא, הלא כה דבריו: כפרים רבים נעזבו כתמם מאת יושביהם ונשארו שממה מאין אדם ובהמה. יותר מעשרים אלף אנשים סבלו חרפת רעב, וכחמש מאות אלף נפש נפלו שדוד וימותו מות אכזרי תחת תגרת המשחית הנורא הזה, במקומות רבים הרסו האכרים את גגות בתיהם העשוים מתבן להחיות בהם את נפש מקניהם העטופים ברעב הממשלה תעשה את כל אשר בכחה להקל מעט את שבט אלוה אשר נגע על יושבי הארץ המבורכה ההיא, לאלה אשר עמודי גויתם עוד לא רופפו ודי כח בידיהם לעשות במלאכה, תתן הממשלה עבודות שונות כבנין מעברות, תיקון דרכים וכדומה, למען יחיו על השכר, ולהחלשים ורפויי-כח תושיט מזון וכחיה חנם אין כסף מרבית יושבי הכפרים החישו מפלט למו בערים הגדולות ומאפס מקום לאסוף המון אדם כזה, הקימו להם אוהלים מסבים לעיר, מסביב לעיר באנגאלאר הקימו תשע מחנות מקלט כאלה לשלשים וחמשה אלף נפש, אשר מרביתם נשים וטף, הכותב יוסיף לתאר את העוני והלחץ בצבעים מעוררים שממון וזועה. בבקרו את ערי מקלט אלה. מצא כי משלשת עד תשעת אלפים איש יחנו במחנה אחת. כשעה אחר הצהרים יותן להם אוכל כמעט להחיות את נפשם, רבים מהם ילפו ערומים ביום הולדם וחלאה ורפש יכסו את בשרם, צחנה ובאשה יעלה באף איש נכרי הבא לראשונה לבקר את אהלי-עני אלה, וישימו מחנק לנפשו. לרגלי הדבר הזה נתעפש גם האויר, ודבר הוות יחד עם רעב אכזרי ישימו שמות במחנות האומללים האלה. סביבות העיר באנגאלאר נדמו לשדה קטל מכוסה באלפי חללים מושלכים כדומן על פני השדה ואין מקבר, על כל ראשי הדרכים יראו אנשים מתהלכים בצל, נדכים ושחים באין אונים ומחכים למות כי יגאלם ממכאוביהם הנוראים. הן אמנם לא אלמן גם הארץ הזאת מנדיבי לב אשר לא יקפצו את ידם לתת צדקה וחסד על אחת שבע; אך במה יושיעו את ההמון הגדול הזה הנמוג ברעב. עד היום נאספו באנגליא לטובת סובלי חרפת רעב באינדיען, שני מיליאן וחמש מאות אלף דופים (מין מטבע שוה בערכה לשני מארק) אך הסך העצום היבו כאין וכאפס נחשב מול המחסור הנורא, להחזיק בידי האכרים אשר נשארו באין מזון ומחיה, בלי כסות בקרה, באין זרע בשדה ומעון ומחסה מזרם וממטר. רש״ף בעיר אחת בענדארף אשר על חוף הריין נשקעה ספינה אחת בנהר אשר היתה טעונה במשא 700 צענטנער סב הארזעניק, כל הערים והכפרים היושבים על הריין בסביבות האלה, מיראתם עוד לשתות ממי הנהר ריין, הושיבו קאמי- סיאן מן בעלי הכעמיא לחקור על מי הנהר וכל הבארות אשר בסביבות שמה, ולראות מתי תעבור הסכנה, ועד היכן הגיעה הפעולה בתוך המים ההם בארצות הברית באמעריקא עשו זה מקרוב נסיון חדש עם כדור הבאללאן, הנושא מתחתיו טארפער, באופן אשר בעת מלחמה עם האויב, יכולים להפיל מן הבאללאן טארפעד בתוך המחנה או בתוך העיר אשר יצורו עליה המכה״ע דע דעבאט יספר, כי בהיות אניה אחת על פני הים הגדול בערך 150 פרסא מן החוף מאגעללאן, ראו מרחוק עמוד אש נורא עולה מן הים, ואחרי זמן מה נאבד האניה פנתה דרכה ללכת אל המקום ההוא, וימצאו אי גבוה עומד במקום אשר עד כה לא נמצא רשום על שום מפת הים המצויים בידי הספנים, וירד רב החובל בצינה קטנה ועמו ג׳ מלחים לבקר את האי החדש ההוא, ויהי כאשר קרבו לבוא אל חוף האי מצאו את המים רותחים מאד. וגם האדמה המה ביותר, ובכדי להבחין היטב על תכונת האי הזה שב רב החובל אל האניה לקחת משם הכלים הנחוצים לזה אבל בטרם בא על הצינה ראו כי כל האי הולך ושוקע בתוך הים עד כי במשך איזה שעות נאבד כולו. כפ הנראה האי הזה נברא לשעתו ע״י הר זועף שיצא בקרקע הים, ונפל תחתיו אחרי שהקיא מקרבו את הלאווא ראדאם. מר תבכה עדת ישראל על אבדן צבי חמדתה הר״ר צבי הירש ראזענבלאטט. האיש הזה הקדיש רב ימיו לתורה וחכמה, ידיו כוננו זה יותר מן כ׳ שנה בית מלוה על המשכון לעניים בעירנו, ואין קץ לכל עמלו אשר נשא וסבל ממעשהו בספר צואתו צוה את בניו הנכבדים לתת מעזבונו (אשר רק לערך ששת אלפים רו""כ יחשב) לקרן קימת סך אלף וחמש מאות רו״כ, ואשר הרבית יחלק למעשי צדקות שונים בכל שנה ושנה; נפטר בשם טוב ביום ב׳ דחנוכה בשנת השמונים לימי חייו, וכבוד גדול עשו לו במותו, תנצב״ח יפא״ר"
021-HZF-1877-12-19-001-40383_toc_12,"רי-
רי""*.
תלגו פ""ות"," רי- רי""*. תלגו פ""ות ע״פ הודעות הטעלעגראף מבוקארעסט נסע הקיסר אלכסנדר יר״ה ממקום המערכה ביום 3 דעצעמבער, ויחכו לקבל את הוד פניו בעיר הממלכה פעטערסבורג ביום 10 דעצעמבער"
021-HZF-1877-12-19-001-40383_toc_13,," מתורתנו נפלאות - הסופר הנפלא יא״ב ומצוין במלאכתו בכתיבת סת״מ, ה׳ אליעזר אהרן ארקין, כתב זה לא כבר ספר תורה גם בעד הגביר המפואר ה׳ נטע אפרת פה ווארשא, וביום סיום התורה הזאת העיר בעל קורא אחד כי זה שלשים שנה שהוא קורא בספרים שונים ולא ראה עוד ספר תורה מהודרה כמוה, כל איש יכול לראות את הספר תורה המהודרה בבית מדרש חברה ש״ס ברחוב נאלעווקי. וכל החפץ כי הסופר הנפלא הזה יכתוב למענו ספר תורה ולקיים זה אלי ואנוהו, יכול לפנות אל הסופר האדרעססע אליו הנעלה הזה וימצא משאלות לבבו. Лензеру Арову Аркицу въ М. олькекики, Виленской губ. גם יש בידי מזוזה מהודרה להראות לכל החפץ לראות: אברהם צוקקערמאנן ברחוב נאלעווקע בחצר קערנער"
021-HZF-1877-12-19-001-40383_toc_14,," השתיה כדת, שפירט וליקער של פסח להתודע ולהגלות לכל סוחרי י""ש בארצנו ובארצות אחרות, כי להנחיל אוהבי י""ש לי שפירטוס של פסח, מבחר וטוב, מן פאטיקא של צוקר הכשר לפסח דעסטיללירט גם על 90 גראד, זך ונקי ומצויין בריחו הטוב. גם כל מיני ליקער של פסח, טוב ערב ומועיל, כפי שנודע ומפורסם כבר תוצאות בתי חרושת מעשי הי״ש שלי לשם ולתהלה בכל הארץ, וכל זה בכל מיני הכשר, כראוי ונכון לחג הפסח, כפי הוראת והוראת הרבנים הגדולים גאוני המו""ץ דפק""ק יע״א, אשר עדותם נאמנה מאד, כי הכל נעשה במשמרת למשמרת ע״פ שימת עינם ובדיקתם ובקורתם המובהקה, כמעט מדי יום ביומו. גם משגיח נכבד מיוחד מצדם על משמרתו יעמוד במקום המעשה, החוקר ובודק בשבע עינים ליתרון הכשר על טהרת הקדש. וכי עושי המלאכה אנשים כשרים המה, יראים וחרדים, זהירים וזריזים בכל חקי הפסח, פרטיהם ודקדוקיהם כד״ת, גם י""ש לי רב משנים הקודמות, וכל דורשי טוב ומתוקן ישחרונני בפארוואל שלי בחצרי, ברחוב קאמניצקר נומר 319 פה ווילנא. לפרט וקנו בזו במקחא השוה״ לפ""ק דור משה ליפסקי"
021-HZF-1877-12-19-001-40383_toc_15,," אודיע נאמנה בשער בת רבים לבאי עיר הבירה פעטערסבורג, לרגלי עסקיהם, אשר יש אצלי להשכיר חדרים טובים לאורחים, הן לימים אחדים, והן לחדשים, ובמקחים ממוצעים כרצון איש ואיש, ואקוה כי באי צל קורתי ישבעו עונג בכל הפרטים. כן נמצא בהחצר הזה נאר-קיך כשרה במאכלים טובים וערבים . פראספעקט יעקאטערינהאפסקי, הבית נומר 5 פליגיל גומר 20. Влалиниръ гавриловичъ Ванцевѣ"
021-HZF-1877-12-19-001-40383_toc_16,,"  הודעות המו״ל החפץ בהצפירה משנת 75—1874 והוא שנה ומחצה ישיג במחיר 2.50 רו""כ, משנת 1876 בלתי נמצא אצלנו שלימה כי יחסר בה איזה נומערין באמצע, ומראשית שנת 1877 עד סופה המחיר הוא נ״כ 2.50 רו״כ."
021-HZF-1877-12-19-001-40383_toc_17,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהגיח למו״ס הקונים סך מסויים ראבאט הגון כנהוג. — גם אוכל לשלוח ע״פ באהג-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ורעפעקט, ונגמר כעת ס׳ אגרות ושו״ת להרמב״ם ז״ל. וכן נגמר כרך במדבר מן הילקוט, ובקרוב יוגמר גם ברך דברים, נביאים וכתובים. והתאחר צאתו עד כה, מפני כבד ההגה״ה, כי נצרכתי לזה עזר אנשים בקיאים בש״ס ות״כ ומדרשים וכו׳, לבדוק אחר כל מאמר במקורו, לתקן המעוות ולמלאות החסרונות אשר נשתרבבו בו ברוב ההעתקות והדפוסים הישנים, ולא יהיה עוד הילקוט כספר שאינו מונה, ובעזהי״ת לא יארכו הימים ותשלם כל מלאכתו יצחק גאלדמאן מדפיס ומחזיק סקלאד ספרים בווארשא, אדרעססע שלי. И. Гольныанъ, Финограаъ въ Варшавъ Jsaak Goldman, Buchdruckereibesitzer in Warschau. Редакторъ-Издатель S. Сонинскiя"
021-HZF-1877-12-19-001-40383_toc_18,," יצא לאור בדפוס המשובח ה׳ גאלדמאן ספר שולחן ערוך דיני קנסות ועונשים שיקנסו ויענישו דייני השלום את החטאים בנפשותם, בשפת עבר ואשכנז, מאת פסח רודערמאנן בלאדז. מחירו עם פארטא 50 קאפ׳. האדרעסע שם המחבר והעיר, ואצל המו״ס אברהם צוקקערמאנן בווארשא."
021-HZF-1877-12-19-001-40383_toc_19,," „דבר חדש״ כל האיש החפץ לוח עברי בשפת רוססית, לשנת 1878 במחיר עשרה קפ׳ ליחידים ושבעה רו״כ למאה למוכרי ספרים יפנה בטובו אל המו״ל, לפי התו הרשום מטה ויקבל את המבוקש בלי אחור: Панъ. Совъ. . И. гурланду въ искIръ"
021-HZF-1877-12-19-001-40383_toc_20,," כל הרוצה יכול להשיג ע״י את המכ״ע הרוסיא pania היוצא באדעסא לשנה ולחצי שנה, לרבע ולחודש, וכל הרוצה פנה אלי כפי האדרעססע И. T. Грнинбанду Лерамна С.о. м. д."
021-HZF-1877-12-19-001-40383_toc_21,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו וכלשונו (ר״ל בלשון עבר אשכנז או צרפת). אדרעססע: H. Wolliner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-12-19-001-40383_toc_22,," שאלות ותשובות אל מ״מ, יקר בעינינו כבוד סופרים דורש אמת. אל... בירושלים. המכתב עם החתומים אין לנו רשות להדפים. אל קל׳ פוז׳ בקאב׳ שכר מודעה כפי הנרשם בראש הצפירה הוא 5 קאפ. רק בעד שורה קצרה, ובעד שורה רחבה כשתים הוא 10 קאפ׳. אל... חציף עלי מא דמפרש חטאיו של המחבר, בשעה שהוא מבקר אס ספרו."
021-HZF-1877-12-19-001-40383_toc_23,, הרוצה לכתוב אלי יכתוב ע״פ אדרעססע S. SIonimski in Warschau Muranowska  24. . Сонинскiй г. Варшава Мурановская № 24.
021-HZF-1877-12-19-001-40383_toc_24,," Въ гинограеiя И Гольмана, Мурановская 24. H"
