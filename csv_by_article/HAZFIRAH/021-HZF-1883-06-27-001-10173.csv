article_id,headline,text
021-HZF-1883-06-27-001-10173_toc_1,, K ברוסיא ופולין.  השולח במוקדם לשנה 5 רו״כ.  לחצי שנה 2.75 רו״כ. אל לרבע שנה 1.50 רו״כ. ל ביתר הארצות 20 פראנק.  באמעריקא 5 דאללאר. ג
021-HZF-1883-06-27-001-10173_toc_2,, H מחירו באשכנז: 14 רייכם מארק לשנה. ל בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳.  S
021-HZF-1883-06-27-001-10173_toc_3,"מכתב עתי משמיע חדשות יוצא לאור אתת בשמע,..."," 29 מכתב עתי משבוע חדשות יוצא לאור אחת בשבוע, מאת חיים זעליג סלאנימסקי."
021-HZF-1883-06-27-001-10173_toc_4,דברי הימים .טששס עלילת חרם באוננארן. ירו...," תוכן הענינים דברי הימים. משפט עלילת הדם באונגארן, ירושלים. אסטראכאן הצופה לבית ישראל. הודעות שאלות, ותשובות"
021-HZF-1883-06-27-001-10173_toc_5,"ב
י הימים","  י הימים שמחת האשכנזים אשר שמחו לאיד צרפת היתה עד ארגיעה, ששונם נהפך לאבל ותקותם נכזבה, כי את אשר לא פללו ואשר לא נבא לבם הם רואים כעת במלחמות צרפת ובמצבה מבית ומחוץ. זה חודש ימים כל סופרי מכה״ע המדברים בשם ממשלת אשכנז שואלים ודורשים בהלכות צרפת ומעמיקים חקר בכל עניניה, וכולם פה אחד החליטו את המשפטים האלה כמסטרות נטועים. לאמר: במאדאגאסקאר תהיה לצבאות הצרפתים מלחמה כבדה אשר תעביר מן העולם רבבות אנשי צבא ותבלע הון עתק במאד. ועוד יתר עז יהיה למלחמתה בטאנקין, כי בל״ס תצא כינא מגדרה למלחמה על צרפת, כי מוסדות השלום כבר נתקו ביניהם, ובמערכות הדיפלומאטיע כבר נראה ביניהם את הפרץ והפירוד הקודמים תמיד למלחמה גלויה ונוסף על זה עוד לצרפת מוקשים וחתחתים בפנים, אוצר הממשלה הוא ריק ומסובל במשא חובות ולפי החשבון רבו ההוצאות על ההכנסות בתוספת מרובה שלא היתה כמוה מאז, ולרגלי כל הדברים האלה התמוטט רוב מנינו ורוב בנינו של המיניסטעריום אשר בראשו עומד פעררי בתור נשיא. כאלה וכאלה חזו לצרפת איצטגניני מכה״ע באשכנז מתוך האספקלריא אשר להם, ועוד הרבו לראות פנעים ופגעים שונים אשר תקצר היריעה מהכילן — והנה לע״ע נשא הרוח את כל החלומות האלה; בנוגע למלחמת מאדאגאסקאר, כבר הגיעה לממשלת צרפת הודעה ברורה ונכונה מאת ראש המצביא על אניות המלחמה החונות מסביב להאי כי הצליח לבצע את כל מעשהו ותשלם המלחמה כמעט בשלימות גמורה, והנצחון עמד לימינו בכל פנות שפנה. לפי הודעת השר המצביא לא כבדה מאד המלחמה ההיא, באשר לא כל שבטי העמים יושבי מאדאגאמקאר התקוממו נגד הצרפתים לפרוק את עולם מעל צוארם, רק בני שבט אחד. ההאוואסים התקשרו נגד הצרפתים, ההאוואסים הם המושלים בארץ, ואולם שאר בני השבטים יושבי מאדאגאסקאר נאמנים הם לצרפת כאז כן עתה, ולא הקיף המרד את כל מאדאגאסקאר מקצה וילחך רק מזה ומזה בפנים הארץ, ולהצרפתים אין חפץ בהערים והמצודות אשר בקרב הארץ, כי חוסן כל יקר אשר למאדאגאסקאר יאצר ויחסן רק בערי החוף בקצוי האי, ואת כל הערים האלה לכדה צרפת וכבר נטעה שם את שלטונה, ויקם מסחר מאדא נאסקאר לצרפת, כי המסחר ימצא רק בערים ההן, ומה בצע להצרפתים לכתת את רגליהם בתוך האי לכבוש שם ערים בצורות אשר אין להם חפץ בהן. בפנים הארץ נמצאת בירת המלוכה טאנאנאריווא והיא עיר חזקה ובצורה ובה חונים כל צבאות המאדאגאססים ושם מקום הממשלה, ולו יחפצו הצרפתים לחדור עד המקום ההוא ולבוא אל עיר הבירה כמבואי עיר מבוקעה, אז יש תקוה להמאדאגאססים להביא את צרפת בסבך מלחמות מכל עבר. אולם שרי צבאות צרפת לא יחדרו שמה, ויאמרו די בנצחונם אשר נצחו עד היום. הצרפתים לא שכחו עוד את קורות נאפאלעאן הראשון בהצותו את רוסיא, ומה מר היה אחריתו בעבור אשר מהר לחדור לקרב הארץ. המפלה ההיא עודנה עומדת לפני הצרפתים כאזהרה וכהתראה לבל יוסיפו לעשות כזאת, אך היועצים האשכנזים יגבירו ללשונם להוכיח כי נחוץ הדבר לצרפת לחדור במאדאגאסקאר עד בירת המלוכה, וכוונתם הלא היא גלויה וידועה ולמותר נחשוב לבארה, אולם לא כן מכה״ע האנגלים, הנה להם נוגעת לכידת מאדאגאסקאר ע״י הצרפתים עד עצמם ובשרם, ודעת לנבון נקל כי לא לרצון היה נצחון צרפת לפניהם, בכל זאת לא יבחרו לשון ערומים ולא ידרכו לשונם בעצות נפתלות, אך בפה מלא יודו כי אחרי צחון צרפת אין עוד מקום לדבר על אדות שאלת מאדאגאסקאר ע״י הנצחון הזה יצאה השאלה מרשות הדיפלומאטים ונכנסה כולה לעשות ממשלת צרפת לתת לה פתרון כטוב וכישר בעיניה מכ״ע Standard איננו מאפיל בטליתו לכסות את המעשה שכבר נעשה ואומר בפה מלא, כי כיבוש מאדאגאסקאר ע״י הצרפתים כל את כל מועצות שר החיצון גראנווילל אשר יעץ ואשר הגה לבו ע״ד מאדאגאסקאר. הוא רצה שממשלת אנגליא תשתתף יחד עם צרפת במלחמה ההיא, והנה כעת את הנעשה אין להשיב. גם זאת בצדק יעיר „הסטאנדארד"" לאמר: הנצחון הזה אשר נצחו הצרפתים במאדאגאסקאר בל״ס יתן חשק בלב ממשלת צרפת ללכת מחיל אל חיל, ולהוסיף לנסות את כחה גם מן הוא והלאה במדינות הים לרשת משכנות לא לה ולהרחיב את גבולה במרחקים, ואז יהיה מוטל הדבר על ממשלת צרפת לבחור ולקרב אחת משתים אלה: או להיות לממלכה אדירה אשר כל כחה בהרחבת גבולה במרחקים כאנגליא, או לעמוד על מכונה בתור ממלכה אדירה אייראפית. בסגנון הזה כותבים גם שאר מכ״ע האנגלים, והנה כל אלה נראה בעליל, כי את המלחמה במאדאנאסקאר נוכל לחשוב לדבר שכבר בא קצו, ואין מקום לתקות האשכנזים אשר קוו כי צרפת תסכסך את ראשה ורובה במאדאגאסקאר, ועי״ז יחלש כחה ותנדע קרנה באייראפא, וכן הוא גם בהמלחמה בטאנקין בארץ ענמים, רק המלחמה הראשונה אשר הפילה שדוד את פקיד הצבא הצרפתי דיוויער עם גדודו, היא הפילה חתיתה על צרפת, ובאמת אין יסוד להפחד הזה, ואין לחוש מפני מקרים כאלה, כי אמנם רק מקרה היה אשר נפל דיוויער לפני צבאות הענמים, כי לא כמשפט אנשי מלחמה התנפלו עליו, רק בסתר יצאו מסובכם ובמחתרת חתרו תחתיו כגנבים. אולם מאז החלה המלחמה נפול יפלו צבאות הענמים מיום אל יום יותר ויותר, ומה גם כאשר יבואו שמה עשרת אלפים אנשי הצבא אשר כבר הלכו באניות מצרפת. מכינא אין מגור ופחד, בימים האלה בא לפאריז הציר הכינעזי טסענג ומסר להפרעזידענט גרעווי את כתבי הרשאתו, ואם כן ההתקשרות הדיפלומאטית בין צרפת ובין כינא לא הותרה כלל ואין בדעת כינא להכנס בעובי הקורה בארץ ענמים נגד אנשי צבא צרפת מלומדי מלחמה. — כן גם בנוגע למצב הפנימי בצרפת, הזו האשכנזים חזיון זר והפכפך ע״ד אי סדרים והילוקי דעות בהמיניסטעריום, הדבה הזאת שהביאו על המיניסטעריום של פעררי סופרי מכה״ע המדברים בשם ממשלת אשכנז, היא המריצה את ה׳ פעררי נשיא המיניסטעריום לדבר בענין זה בקהל עם בווערסאיל. לאמר: השמועות ע״ד חילוקי דעות בחיק המיניסטעריום פנימה בדויות הן ואין להן על מה שיסמוכו, רק אויבי הממשלה מפיצים שמועות כאלה מקנאתם בה ובזמסם להרע, וקנאתם זאת אות לטובה היא, גם הסענאט גם המי- ניסטעריום עומדים באיתן על מכונם ותומכים את הרעפובליק אלה היו דברי פעררי הרומזים נגד מלשיניו האשכנזים, וכן נראה גם תהפוכות בדברי סופרי מכ״ע האשכנזים ע״ד אשר לפי דעתם אזל הכסף מאוצר צרפת ודללו וחרבו כל מעינות ההכנסה. גם בענין זה הם מורים פנים שלא כהלכה, הן אמנם רבו בשנה הזאת ההוצאות על ההכנסות, אבל לא היתה זאת מפאת ושנתמעטו ההכנסות או מפאת ירידת המסחר אחורנית, רק יען אשר יעדה הממשלה לערך שני מילליארדען פראנק לבנות בנינים ונשרים ולחפור תעלות ועוד ועוד, וכל זאת היא מלאכה שאינה צריכה לגופה רק להעביד את הפועלים ההולכים בטל להמציא להם להם לבל ידבק בהם נגע הזאציאליזמוס הבוקע עולה תמיד מתוך בטן אשר תחסר, שרי ממשלת צרפת עשו זאת בהשכל ודעת, והיטיבו לעשות יותר מביסמארק הבורא עולמות חדשים בדמיון לתקנת הפועלים. הוא משתמש בתואנה זאת רק לטובתו, ותקנת העניים רק ציד היא בפיו. אולם חמה משתדלים באמת להיטיב את מצב הפועלים העניים, מכל שרי צרפת העוסקים בזה מצטיין ביתר שאת וביתר עז המיניסטער היהודי דוד דיינאל, הוא המנצח על כל הבנינים ועל כל מלאכת עבודה אשר תעביד הממשלה את הפועלים, וכבר נראו הפעולות הטובות מן העבודה הזאת, תנועת הזאציאליזמוס עמדה מלכת „והאדומים"" השובבים נשארו כמעט כרועים בלי צאן, כי רוב ההמונים מאז נפתח להם מקור לעבוד ולהשתכר, עזבו את מדריביהם בתהו לא דרך וילכו לעבוד עבודתם ולאכול מיגיע כפיהם בשלום בימים האלה מלאה שנה אחת למות גאריבאלדי, ואיטאליא כולה התעטפה שחורים לכבוד יום אבל לאומי הזה, ויעשו גם הצרפתים תכונה גדולה במקהלות „משום יקרא דשכבא״, והמקוננים קראו לנהי והספדנים הספידו את המנוח כהלכה, ורבו שם אסיפות ודרשות, אשר כל אותותיהם ותכונתם וסדרם הגידו לא כחדו, כי בכוונה נעשו נגד „הברית המשולשת"" של אשכנז ואוסטריא ואיטאליא. צירים רבים באו מאיטאליא לפאריז והטיפו ברבים דברים מעוררים לברית שלום ואחדות בין צרפת ואיטאליא, לבעבור הסיר עול בני הגבר מעל הנפות טריעסט וטיראל שנקרעו מאיטאליא, ועלזאסס ולאטהרינגען שנעתקו מצרפת בין הצירים האלה היה גם סגן נשיא בית הנבחרים באיטאליא ה׳ פאנציאני, והנה אם איש כזה לא נמנע בעבור כהונתו להשתתף בשליחותם של צירי איטאליא לצרפת, הלא דבר הוא! וגם בלעדי זה יש ויש עוד מופתים רבים המוכיחים כי המפלגה האיטאלקית המתנגדת אל הברית המשולשת והחפצה בשלום עם צרפת, הולכת הלוך וגדול, באשר אחוזה וצמודה היא בהמפלגה הרעפובליקאנית הגדולה בארץ. ודעת לנבון נקל כי הרעפובלי- קאנים האיטאלקים לא יושיטו את ידם לשלום לאוסטריא או לאשכנז רק אל בני בריתם הרעפובליקאנים הצרפתים לפי הנשמע עשתה חגיגת יום זכרון גאריבאלדי שהיתה בפאריז בהשתתפות צירי איטאליא — רושם גדול וחזק בברלין ובוויען, וממשלת איטאליא קבלה תוכחת מגולה על אשר לא עצרה את נבחרי הפארלאמענט מנסוע לפאריז למטרה בלתי רצויה ונאותה לפני כס משפט הדיפלומאטיא. המלחמה באלבאניא עוד נמשכת והולכת, וממשלת תוגרמא לחה שמה אנשי צבא נוסף על החונים שם האלבאנעזים צליחים במלחמתם ומתגברים ע״פ רוב על התוגרים, ובעולם הדיפלומאטי כבר נשמע סוד שיח על אדות השאלה האלבאנית, לע״ע עודם מתלחשים מאחורי הפרגוד, ולפי הנשמע מתעתדת אוסטריא להתערב באלבאניא. אולם רק שמועה היא ולא נוכל להחליט זאת לדבר ברור"
021-HZF-1883-06-27-001-10173_toc_6,משפט עלילת הדם באונגארן," משפט עלילת הדם באונגארן חזון נורא ואיום תחזינה עינינו בבית המשפט אשר בנירעגאצא באונגארן, חזון אשר כמוהו לא ראתה עין ישראל מני הלך בגולה, בכל תולדותינו והתלאות אשר מצאונו אין דומה לו, הלא הוא עלילת הדם בטיססא עסלאר. מסבות מסוכסבות ומתלכדות אותות בדים, משאות שוא ומדוחים, חמת עכשוב, רעל פתנים ומרמת נחשי שחת, נקיים אסירי עני וברזל, ילד קם באביו ונבלי תחבולות רקמת יד נעלמה, ועל כל המעקשים והחלקלקות האלה צעיף התעלומה פרוש מלמעלה — לב מי לא יתעורר להביט אל גיא החזיון אשר שם עלילת תופת כזאת עלתה אל מרום קצה למצוא פתרון נכון ומשפט חרוץ מפי היושבים על מרין? בעמק יהושפט ההוא יוטל גורל ארבע עשרה בתי אבות לחיים או למות, ושם מקום המשפט לכל קהל בני ישראל לשבט או לחסד, כולנו עוברים שם כבני מרון, ובכל כנסת ישראל בת קול מנהמת כיונה „היום הרת עולם"". ביום י״ד סיון הגיעה עת הפקודה, בשעה העשירית בבקר, והבית מלא אנשים מפה אל פה, נפתחו הדלתות והנאשמים ואנשי צבא עוטרים אותם באו אל הבית, מראה פני האשמים מעורר חמלה, פניהם נהפכו לירקון בימי שבתם בבית האסורים, ובגדיהם כבגדים אשר ילבשו עניי ישראל במקומות ההם, אחרי הנאשמים באו השופטים אל הבית., והם בית דין של שלשה, והאחד בהם ראש המדברים (פרעזידענט), שלשתם אנשים אונגארים ידועים כדיינים מומחים, וגם דורש המשפט מצד הממשלה (שטאאטסאנוואלט) איש בעל כשרון ודעת, והוא החל ויערוך דברים לפני השופטים, לאמר: האנשים הנצבים פה לפניכם: שלמה שווארץ, אברהם בוקס בוים, לעאפאלד ברוין והערמאן וואללנער, הם נאשמים בעון רצח; יוסף שארף אדאלף יונגער אברהם ברוין, שמואל לוסטיג, אלעזר ווייסשטיין ועמנואל טויב, הם נאשמים בעון השתתפות במעשה רצה; אנשיל פאגעל, יענקיל שמילאוויץ דוד הערשקא, מאריץ גראסס ואיננאץ קליין נאשמים בעון סיוע למעשה רצח — ויספר דבר דבור על אפניו את כל סיפור המעשה, איך נעלמה אסתר מאלימאססי ועקבותיה לא נודעו, ואמה אשת כסילות הומיה החלה לחשוד את היהודים, ותלך אל השמש יוסף שארף לשאול את פיו על דבר הנערה, והוא נחמה בדברים לאמר בטח שוב תשוב הנערה, אך הנערה לא שבה, ובין כה וכה יצאה השמועה בין ההמון כי הולד הקטן שמואל בן השמש יוסף שארף הגיד כי אביו הביא את הנערה לבית הכנסת וירחץ את בשרה והשוחט שחטה, וכהנה פטפוטי ילדים, והזקנה אם אסתר שמעה את הדבר ותחרד חרדה גדולה על חוקר הדין (אונטער- זוכונגסריכטער) אשר במקום ההוא למען יחקור את הדבר והחוקר קרא את התינוק שמואל בן ה׳ שנה ואת אחיו מאריץ בן י״ד שנה, לבוא אליו, והם ספרו גם לו את דבר שחיטת הנערה וקבלת דמה בכלי, והנער מאריץ אמר בתחלה כי לא ידע מאומה רק אחרי אשר החזיקוהו במשמר כיום תמים ספר גם הוא את המעשה הנורא ע״ד השחיטה, אשר כל זאת ראה בעד חור המנעול את ההוראה הזאת כתב חוקר הדין בספר, והרנה עברה בטיססא עסלאר כי היהודים שחטו נערה נוצרית, ותבאנה עוד שתי נשים נוצריות הגרות בקרבת בית הכנסת להעיד כי שמעו קול בכי מבית הכנסת, וחוקר הדין בדק בחורין ובסדקין מקום שם כתבי הממשלה מדורות שעברו צפונים וגנוזים, ושם מצא כתוב משנת 1791 ובו משפט מות ליהודים בעבור עלילת דם, וגם הסיפור הזה עשה לו כנפים בין ההמון, ובין כה וכה נמצאה גויה במימי הנהר טהיים, ולא נודע אם גוית אסתר היא או לא וכמה עדים העידו כי היהודים השליכו את הגויה לתוך הנהר לגנוב את דעת השופטים, והעדים חזרו אח״כ ובטלו את דבריהם. אחרי הסיפורים האלה ערך דורש המשפט דבריו על אדות העלילה, כי היהודים צריכים לצורך הדת לדם ילדים נוצרים, וישם לאל את העלילה הזאת ויאמר לא היא, בכל זאת — זה היה סוף דבריו — „עלינו החובה לחקור ולדרוש, והנני מקוה כי השופטים עשו את חובתם״. בדברי דורש המשפט מצד הממשלה לא מצאנו דופי, הפקיד הזה הוא מושבע ועומד לקטרג ולדון רק לכף חובה בכל זאת הפעם מפאת ידיעתו הפנימית כי העלילה כולה כחש פרק מלאה. הראה גם פנים לזכות, ודבר דברים נמרצים נגד עלילת הדם בעיקרה. אולם לא כן ראש המדברים (פרעזידענט), האיש הזה יבחר לשון ערומים ומחשבתו להרע, כאשר יראה הקורא למדי במשך המשא והמתן אשר נשימה לפניו. דורש המשפט הנ״ל נגע בדבריו גם בכבוד חוקר הדין מטיססא עסלאר, וברמיזה קלה הזכירהו במעט דברים אשר כל מבין יכיר מהם כי חוקר הדין עשה את מלאכתו רמיה כאשר כן הוא באמת והנה הודו של מחט הגיע אל ראש המדברים, והוא קם נגד דורש המשפט ויקנא את קנאת חוקר הדין הטיססא עסלארי, כזאת נראה גם בטענות ומענות רבות, עורך הדין עטוועם דרש מאת ראש המדברים לברר להעדים הנוצרים את כל חומר השבועה, וכי עונש שבועת שקר שוה בין אם היא נגד נוצרים או נגד יהודים. הבקשה הזאת הלא היא נכונה וצודקת, בכ״ז לא מלא הראש אחריה, לפני כל הנאשמים הובאה אל הבית הזקנה סאלימאססי אם הנערה, ראש דברה היה: כי האלהים האיר את עיניה לראות כי היהודים רצחו את נפש אסתר בתה, אותות מופתים על הדבר אין בפיה, והיא סומכת רק על סיפורי ההמון אשר שמעה ע״ד עלילת הדם, אחריה הובא אל הבית ראש הנאשמים שלמה שווארץ, וראש המדברים ערך לפניו את העלילה אשר ישימו עליו, והאיש השיב לאמר: איך תטפלו עלי כי אנכי עשיתי תועבה, אשר לא לבד לפי תורת האדם וחוקי המוסר האנושי בכלל לנבלה תחשב, כי גם על פי תורתנו הקדושה בפרט הוא חטא חמור אשר אין כמוהו, וישאלהו הראש: איך הודית בפיך לפני חוקר הדין כי ביום המקרה עברה הנערה אסתר לפני בית הכנסת ותשחק בך ותכה אותה על הלחי ותפול ארצה ותעלים את הגויה ואחרי כן השלכתה אל הנהר, כן הודית לפני חוקר הדין ואחרי כן חזרת מדבריך ותבין את הודאתך זאת, מה ראית להעיד כן ולשוב מדבריך אחרי זה? והנאשם ענה: ראה ראיתי כי חוקר הדין התעקש להרע לי, וכה או כה לא יהיה לי רוח והצלה על כן בדיתי מלבי את הדבר הזה, אך אחרי כן שמתי לאל את בדי רוחי אלה. אחרי הנאשם הראשון הובא אל הבית העני הגודד הערמאן וואללנער אשר היה ביום המקרה בטיססא עסלאר, והוא כחש בהעלילה ויאמר: היתכן כי אנכי אשר מוזר הייתי לכל יושבי עסלאר ועברתי שם כעני נודד, נודעתי פתאום לאנשים רוצחים והם הביאוני בסודם לעשות מעשה רצח יחד עמדי? הנאשם השלישי אברהם בוקסבוים הוא יליד גאליציא איש צעיר לימים, והוא בא לעסלאר להשתדל שם להיות לחזן ושוחט, ואלה השאלות והתשובות בינו ובין הראש. הראש: אתה נאשם בעון רצח נערה נוצרית! הנאשם. כל המאשים והחושד אותי בדבר זה הוא איש רע, רשע וכלב אח״כ השאלות והתשובות בין הראש והנאשם ברוין, אלה הן: הראש: אתה נאשם בעון רצח. ברוין: איך יתכן הדבר הזה הן חטא רצח עונשו חמור ונזכר בעשרת הדברות. דורש המשפט: האם לאו דלא תרצח מוסב גם על רציחת נפש נוצרי? ברוין: מי לא ידע זאת? הלא גם הם ברוא בצלם —. שאון גדול קם בבית ברגע אשר בא העד הראשי הנער מאריץ שארף, בקומה זקופה ובעוז קרב הנער אל השופטים, והראש פנה אליו ובאר לו את כל חומר עדותו ואת החובה המוטלת עליו. והנער ספר את ספורו הנודע ע״ד שחיטת הנערה אסתר אשר ראה בעד חור המנעול, ויהי מבטאו במהירות כקורא מתוך ספר ואחד הנאשמים שווארץ, לא יכול להתאפק ויקרא אל הנער: היש עמך הדברים האלה ערוכים בכתב? אך דברים נמרצים כאלה לא היו לרצון לפני ראש השופטים ויהם את השאון, ועורך הדין עטוועס אף הוא עצור במלין לא יכול כי מבטא הנער וסגנון דבורו העידו בנער בעד נאמן, כי כל הדברים האלה שננו לו חרשי משחית ולמד אותם על פה, ויפן אל הראש ויאמר: אבקשך אדוני להגיד להנער כי לא יפול עוד ביד משגיחו הענטער אשר תחת ידו היה נתון עד היום, גם שאל נא ממנו אולי יוכל להגיד בחרוזים את דבריו, כי כן עשו האנטיסעמיטים. מדברי הנער ערכו הרוזים ויפיצום בין העם, הראש לא שם את לבו אל כל החצים השנונים האלה, גם לא שם את לבו אל האותות והמופתים אשר ענו בדברי הנער את כחשו, כאשר נשאל הנער להעיד עוד הפעם את אשר ראה, החל את עדותו בדברים אשר בהם החל בפעם הראשונה מלה במלה, כאשר למד אותם מפי מסיתיו, את עדותו זאת שב והגיד בפני כל נאשם ונאשם בעמוד הנאשם שווארץ לפני העד, שאל ראש השופטים את שווארץ לאמר: במה תוכל להוכיח כי שקר ישקר העד? ושווארץ השיב: אוכל להוכיח על פי תורת משה, כי איש כמוני לא וכל לעשות כתועבה הזאת. באמור הנאשם „על פי תורת משה״ נשמע קול צחוק מפי האנטיסעמיטים אשר בבית, ועורכי הדין בקשו את הראש להוציא את הקהל מן הבית, באשר שאון הקהל והמונו הוא מפריע ומבלבל את המשא ומתן, אך הראש לא שם את לבו לזאת. בעמוד הנאשם השלישי לפני הנער, שב הנער ויספר עוד הפעם את עדותו מלה במלה, והנאשם בוקסבוים קרא בקולו: יגד נא השובב הזה את עדותו בשפת אשכנז הוא שנה פרקו זה באונגארית! והנער השיב כי רק לדבר אונגארית חפצו, ובוקסבוים ירק לו בפניו, וגם אבי הנער ועורך הדין בקשו שיעיד הנער בשפת אשכנז השגורה בפיו יותר משפת אונגארית, אך הראש לא מלא את בקשתם לדרוש זאת מאת הנער. הנאשם ברוין עמד לפני הנער וישם עיניו אליו ויאמר: „ספר נא לי מה ראית?״ והנער שב לספר את ספורו עוד הפעם מלה במלה כאשר ספר בתחלה, וברוין שאלהו: הגם אנכי הייתי שם? ויען הנער: כן הוא. גם פניך היו שם (זיא ווארען אנוועזענד, לשון יפה היא ואיננה ידועה לההמון ולתינוקות) ויאמר ברוין: לפני שנה אחת לא ידעת מה טיבה של המלה „אנוועזענד"" באונגארית, ואפוא הגה רוחך אמרי שפר כאלה. הגידה נא עדותך באשכנזית, אך הנער עמד בתקפו ולא אבה להעיר בשפת אשכנז רק באונגארית, ותהי זאת תשובתו: אני רק אונגארית אדברה ואין לי חפץ בשפה אחרת, וכדברו זאת הריעו האנטיסעמיטים בקול שמחה הידד, וראש השופטים לא נער בהם, אף כי התיצב כצר נגד עורכי הדין ונגד הנאשמים כאשר נפל מפיהם דבר או חצי דבר שלא מן הענין. על פי דתי המשפט יש הצדקה להנאשם לדבר אל העד המעיד נגדו ולערוך לו שאלות די חפצו, ולמרות המשפט הזה הניא ראש השופטים את אבי הנער המגיד לבל ירבה שאלות וטענות. האב התמים פנה אל בנו וישאלהו: בני, איך תאמר עלי כי אנכי עשיתי בתועבה הזאת? ושאלה ישרה כזאת לא ישרה בעיני הראש. ויגער באבי הנער לבל יחרף את בנו, בין הקהל יושב חוקר הדין מטיססא עסלאר. בארי, וממול העדים מושבו והוא רואה את העדים והם רואים אותו, ועורכי הדין התבוננו אל הדבר, כי מראה פני חוקר הדין היושב ממול העדים הוא מפיל אימה עליהם להעיד עוד הפעם כאשר העידו לפניו, ויבקשו עורכי הדין את הראש להוציא את חוקר הדין בארי מן הבית, באשר מראה פניו הוא כחרב מונחת על צוארם של העדים, ועי""ז משוללים הם מן הבחירה החפשית אשר בלעדה אין העדות שוה כלום לסמוך עליה, בכ״ז לא מלא ראש השופטים את בקשתם, ועורך הדין בארי לא קם ולא זע ממקומו, והבית מלא אנטיסעמיטים, בקול ענות גבורה או בקול ענות חלושה, לפי אשר יהיו בעיניהם דברי העדים, אם הם מכריעים לכף חובה יריעו האנטיסעמיטים תרועת שמחה ואם לזכות ינהמו בקצפם. גם לב גמר יפוג כדונג ועפעפי תנין דמע יזלו לשמע השאלות והתשובות בין האב יוסף שארף ובנו מאריץ. יוסף שארף הוא איש בא בימים, הכרת פניו תענה בו כי איש תמים וישר הוא, מעודו לא עשה רעה לאיש ויהי אהוב ורצוי לבריות אב טוב לבניו ועוסקי באמונה בצרכי צבורו על משמרתו שהוא עומד עליה. זה כמה שנים מתה עליו אשתו היא אם מאריץ ויקח אשה אחרת במקומה וגם האשה הזאת היא טובה וישרה ולא עשתה רעה להילדים, אך מאריץ שנאה על לא דבר, הנער הזה הוא פרא אדם ואין בלבו רגש אנושי אכזר כיענים עקש להרע, בפיו הודה לפני השופטים כי פעם אחת בהתקצפו על אמו חורגתו, השליך עליה סבין ויפצעה בפצעים אנושים ובכל את לא נחם על הרעה אשר עשה. והנה נער כזה היה ביד מלמדי אנטיסעמיטים משך שנה תמימה, וישננו לו את דבריהם ייכבידו עוד יותר את לבו ויעורו את עיניו בהבטחות טובות וינסוהו ויבחנוהו והוא עמד בנסיון ויצא מזוקק מכור המבחן, עדי כי כמעט כל שאלות עורכי הדין החכמים אשר התאמצו בכל עז להעלותו בחכה כולם לא הועילו ולא הצליחו מאומה והנער עמד בתקפו גם ביום הדין השני, וגם בפני אביו ערו את ספורו הנודע על דבר אשר ראה בעד חור המנעול. האב הזקן נמוג בדמעות ובהמון לבו קרא אל בנו: התזכור עוד את הדבור החמישי מעשרת הדברות? כן הוא ענה הקטן, ואולם אנכי רק אמת אדברה, והזקן החל לדבר אל בנו דברי תנחומים, בני מה עשיתי לך ומה הכעסתיך ענה בי! הלא טפחתיך ורביתיך וכלכלתיך אף שלמתי שכר למודך בבית הספר וכל מחסוריך עלי היו, ולמה זה התעקשת לעברני ע״י עדות שקר, האם לא יכמרו נחומיך כאשר תראה כי בעבור דברי השקר אשר תדבר נגדי יתלו אותי ואת כל הנצבים פה על העץ בראש כל חוצות — „שים מחסום לפיך״ — הרעים עליו הקטן בקולו — בבית האסורים מקומך והשופטים יעשו בך כטוב וכישר בעיניהם — אך הגד נא לי עוד הפעם מה ראית בי. האנכי רצחתי נפש הנערה אסתר? הוסיף האב לדבר בהמון לבו אל בנו, והנער החל עוד הפעם את ספורו השגור בפיו כפי אשר ספר זה כמה פעמים, עורך הדין עטוועס שאל את הנער: הגידה נא לי, אולי תדע מה בצע ליהודים בדם נערה נוצרית? לפי אשר שמעתי — ענה הנער דרוש דם נוצרים לחפץ עניני דתם, ומי הגיד לך זאת? הוסיף עטוועס לשאלהו, פה נכשל הנער בלשונו ויענה: אנשים רבים וכן שלמים הגידו לי זאת, וגם כהנים קאטולים כזאת וכזאת אמרו לי (בימי שבתו בבית האסורים), עורך הדין פרידמאן הצליח לתפוש את הנער בדבריו ולהשיגהו בין המצרים. הוא שאלהו, הגד נא הלא ראית כאשר שחט השוחט את הנערה, האם נזרק הדם למעלה או ירדו טיפין טיפין, והנער ענה כי הדב ירד לארץ טיף טיף. והוא מן הנמנע, כי בחתיכת ורדין שבצואר הדם מקלה ועולה ויורה כחץ ולא מטפטף לארץ. האב שאל את בנו: אחרי עזבך אותי ובגדך כי מי ישים עינו עליך ומי יאספך תחת כנפיו? והנער ענה בנחת: המיניסטעריום של עניני הפנים ישים עינו עלי. גם לא אחפוץ עוד בדת ישראל (לפי דתי אונגארן אין לו הצדקה להמיר את דתו בלי רשיון אביו לפני מלאת לו י״ח שנה). לפעמים כאשר יערכו עורכי הדין לפני הנער שאלות אשר לא יוכל להשיב עליהן, או שהוא חושש פן יבלבל בתשובתו. הוא עושה לעצמו סייג שתיקה ולא יענה דבר ביום השלישי והרביעי נחשפז נבעו מצפוני הצוררים ותחבולותיהם באופן ברור, רשעת ראש השופטים נגלתה לעין כל רואה עד כי ישיחו בה מכ״ע, הוא לא נתן ליהודים ולאוהביהם הנוצרים לבוא אל הבית, אך האנטיסעמיטים נקבצו, איסטאצצי ירעים בקולו, אנארי יתגעש, וחוקר הדין קורץ בעיניו. והנער מאריץ יתלחש עם העדים המחייבים. וראש השופטים עושה עצמו כלא רואה אולם כל זאת לא הועילה להצוררים. העדים המחייבים סותרים זא״ז, האשה אשר בשמה כתב חוקר הדין שמעה קול ענות חלושה מביהכ״נ, אומרת עתה כי שמעה רק קול מיודעיה קוראים לה מחוץ. לפי עדות הנער נשחטה אסתר בשעה י״א לפני הצהרים עתה נתברר שכמה עדים ראוה לערך ד׳ שעות אח״כ. גם העיר עד נוצרי על בוקסבוים שהיה כל היום בבית המלון, והוא נגד דברי הנער המגיד שראהו מקבל דם מן הצואר של אסתר הכהן הקאטולי מעסלאר הודה עלי פשעו, שהוא כתב מגלת סתרים בעזר חוקר הדין ויעולל את העלילה על היהודים, והסגלה היתה אח״כ למשענת להחוקר, האשה הורי שבביתה שרתה אסתר, נאחזה בסבך סתירות וסכסוך דברים. השמועה שהזכיר הראש, כי היהודים חתרו אל מאריץ לבית האסורים, בשקר יסודה, והשמועה הזאת פרסמו האנטיסעמיטים בכוונה והעמידו שוטרים אצל הנער וספרו לו שהיהודים חפצו להמיתו, כל השקרים האלה הולכים ומתבררים, ורוח מכה״ע הגדולים הולך וסוער נגד בית דין של אנטיסעמיטים. (סוף יבוא) (חדשות בקרב הארץ) במקום השר המנוח אלבע- דינסקי, נתנה הממשלה את משרת גענעראל גובערנאטאר בעירנו. ווארשא ועל כל מדינת פולין, על שכם השר הורקא, אשר כהן עד היום בכהונה כזאת בעיר אדעססא בימים האלה עלתה שאלה חדשה בעניני היהודים לפני שר הפנים, וזה הדבר: כאשר עברו פקידים רמי המעלה בגלילות המערב לתור אותם מטעם הממשלה, ראו כי במקומות רבים בבתי פקודות המחוז (אויעזדנאיע אופראווליעניע) יושבים ועוסקים אנשים יהודים בתור פקידים או עוזרים להפקידים. ויהי כראותם זאת ויצוו להסיר את היהודים האלה ממשמרתם עד אשר תבוא פקודה חדשה מאת הממשלה, הדבר בא עד המיניסטעריום ושרי המיניסטעריום חקרו ודרשו בכתבי דתי הממלכה ונוכחו לדעת כי אין פקודה ואין דבר מאומה על אודות היתר או איסור כהונת פקידים יהודים, ומזה נראה כי הממשלה מסרה את הדבר אל הפקידים הנוצרים לבחור ולקרב להם עוזרים מקרב היהודים, אם יצטרכו להם, ועל כן נמנו וגמרו להעמיד הדבר על חזקתו כמו שהוא, בפרט במקום שאין פקידים נוצרים אשר יוכלו )No. 153 לבוא על מקום היהודים (קור"" ווארש׳ על פי האיסור שיצא בשנה שעברה מאת שר הפנים לאסור ליהודים את המסחר בספרים ובתמונות מעניני הדת הנוצרית החלה היום הצענזאר בעירנו ווארשא להוציא את הפקודה הזאת אל הפועל רוב בתי המסחר בספרים ובתמונות מן הדת הנוצרית, סוגרו על מסגר, והמקח והממכר בהם נאסר ליהודים באיסור מוחלט, ומהיום יהיו רק הנוצרים רשאים לעסוק במסחר )No 154 זה (קור׳ וואר׳"
021-HZF-1883-06-27-001-10173_toc_7,הצופה לבית ישראל," הצופה לבית ישראל לא אליכם כל עוברי דרך, הביטו וראו אם יש מכאוב כמכאוב אבי אבות צוררי היהודים בארצנו פולין, יאן יעלענסקי. מו״ל מכ״ע Rola, אשר עולל לו בן גילו וגבר עמיתו מו״ל הקוריער ווארשאווסקי ואשר הוגה שופט ישר בפלס ומאזני משפט מעשה שהיה כך היה: בראש השנה הנוכחית, כנודע גם לקוראי הצפירה, יצא הסופר הפולאני יעלענסקי ונטע אשרה חדשה בפרדם הספרות, את מכה״ע „ראלא"" (פירושו „ניר״), ויגף אותו תנופה לשאלת היהודים, ולמען הרבות לו קוראים וחתומים הודיע טבעו בכל מכה״ע הפולאנים. עברו ימי ההודעות והבשורות והולד החדש יצא לאויר העולם, וירא הקהל וישתומם, כי לא ראו עוד בריאה כזאת שכולה אנטיסעמיטית על ראשה ועל כרעיה ועל קרבה, כל גופה כהר בוער באש, ומנחיריה יוצא עשן כעשן הכבשן, וינחם מו״ל „קוריער ווארשאווסקי״ על אשר נואל בתהלה להדפיס הודעה על אודות מכ״ע כזה, והוא לא ידע ואשם וידור נדר לבלי לקבל עוד הודעות מאת יעלענסקי ע״ד מכה״ע „ראלא"", פן ימלך לב קוראי „הקוריער"" על גלוסקא יפיפיה זו לאספה אל בתיהם ולהשכין באהלם עולה, ויהיה הוא, מו״ל הקוריער, כנותן לפני עורים מכשול, ולמה לו המכשלה הזאת? על כן נעל דלתו בפני יעלענסקי, ואת כל כרוזיו ששלח הוציא לבית הדשן של הרעדאקציון — ובין כה וכה יצאו חצים שנונים מרוב בתי הרעדאקציונין לפלח ולבקע את „הראלא"" האנטיסעמיטית, כבן הדרור .Frzeg. Tg כן גם „הסלאווא המשוחה בשמן קאטולית, „כהפראוודא"" גברת ההשכלה, כן גם המטייל בגן עדן בעולמות העליונים, כולם במקהלות נאצו את „הראלא״, ונשאר יעלענסקי כתורן בראש ההר — אך מכל אבני אלגביש שהמטירו על ראשו, מכל היתדות שתקעו ברקתו ומכל לשונות של זהורית שקשרו במצחו המבקרים המשכילים במכ״ע שונים. ביתר עז מכל אלה דכאהו הקוריער ע״י נעילת דלת בפני הודעותיו. בשגם הקוריער „ווארשאווסקי״ הוא רב הכמות במספר קוראיו, והוא שקול כנגד כל מכה״ע, ועל כן כל איש אשר הודעה לו אל הקהל לשכנו ידרוש, ובשוק ההודעות אשר בהקוריער הוא קונה לעצמו טפח או טפחיים, ושם בראשי הומיות יקרא את קול הקריאה ושמע כל העם אשר במחנה ויבואו אליו; הסוחר יפאר בשער את מסחרו, האומן את מלאכתו המחבר את חבוריו, המורה את חכמתו, וגם הממציא רפואות כעדשה לכל מיני חולי ומדוה, מקדיח את תבשילו ברבים ומכריז: „מאן בעי חיי מאן בעי חיי״! — שוק של הודעות כאלה רשות הרבים הוא, זה בא בחביתו וזה בא בכדו, ואין הרעדאקציון מבחנת בין דובר אמת בהודעותיו ובין המפתה בכרוזין — ורק את יעלענסקי לבדו הוציא מכ״ע „הקוריער"" מחוץ למחנה, וליעלענסקי נגע הדבר הזה עד דכרוכה של נפש, נגיעה שיש בה חסרון כיס, וילך ויתבע את מו״ל הקוריער לדין, וטען ממנו להשיב לו את נזקו שהוא לוקה בממונו מבלתי יכלתו להודיע במכ״ע „קוריער"" את תכונת מכה״ע החדש שהוא מוציא לאור, והלה אמר, כמו שחביב עליך ממונך כן חביב עלי כבודי ואיככה אוכל להכתיר בכתר שם טוב את מכ״ע „ראלא״, אשר לפי דעתי משחתו בו, באשר כל מטרתו לטמטם את הלבבות ולסמא את העינים ולעפר בעפר שנאה ודעות כוזבות? ויזכה השופט את מו״ל הקוריער, ויחייב את יעלענסקי לשלם את ההוצאה והנה שערי מכתב עתי הגדול להפולאנים סגורים לפני יעלענסקי, ליתר שמצה נכתם עונו גם במשפט חרוץ שהוציא השופט ואנה יוליך כעת בעל „הראלא"" את חרפתו? הן מדת הדין כזאת לא נראה גם בארץ החפש אנגליא! בואו ונחזיק טובה להקוריער ווארש׳ שיפה כחו מכח הראש וראשון למכ״ע בתבל, הלא הוא „הטהיימס״. הקאנגרעסס האנטיסעמיטי שנשא ונתן בדרעזדען בשנה שעברה החליט החלטות וקבע עקרים כמסמרות נטועים לשיטת הרדיפות, ונכתב בספר ונשלחו למכ״ע שונים להדפיסם בתור הודעות, והטהיימס עם כל שנאתו להאנטיסעמיטים ואהבתו לישראל, שבעבורן כבר היה לשנינה לאמר עליו כי בשמר יש קרי וכתיב, הכתיב משמאל לימין והקרי מימין לשמאל, סעמיט, והנה עם כל זה לא מצא מו״ל מכ״ע ההוא את לבו להשיב ריקם את הודעת הקאנגרעסס האנטיסעמיטי ונאלץ לתת לה מקום. והטהיימס הפולאני זהו „הקוריער"" אף כי אין בו חבה יתירה לישראל, אך הוא כאילן הנוטה לכאן ולכאן, בכל זאת דן הפעם הוראת שעה המגדלתו ומרוממתו בעיני כל איש לבב, אם עשה זאת „הקוריער"" מאהבת ישראל או משנאת יעלענסקי כדברי המלחשים מאחורי הפרגוד? במופלא ממנו אל נדרוש ובמכוסה ממנו אל נחקור, עינינו הרואות כי המשמש בכהונה גדולה לפני דעת הקהל בארצנו פולין דחה בחרפה את הסופר המשתדל ליסד כת אנטיסעמיטית ולהיות לה לפרנס, ומה טוב ומה נעים לנו החזון הזה היקר מאד בימים כאלה! הנה להם לישראל אם אין נביאים הן בני נביאים הן. כאשר נוסדו יחד האצילים באיזה מקומות בארצנו והתחברו וכרתו ברית לעשות מסחר מבלי עזר היהודים והצורר יעלענסקי נתן עיניו בהם ונצמד אליהם, מראש ראה כל איש דעת את הנולד, כי העסק העומד על השנאה לישראל לא יקום ולא יהיה, טובת העם אשר אנחנו יושבים בקרבו קרובה היא מאד מאד ללבנו ובשמחה נראה מעלות המסחר וחרשת המעשה ועבודת האדמה שלשת העמודים אשר עליהם אושר העם עומד, וכי יכרתו אצילי ארצנו ברית להגדיל ולהאדיר את מסחרם, מה טוב ומה נעים; לא נתהלך בגדולות ונשגבות להיות שליטים לבדנו במסחר ילכו וינסו גם האצילים הנוצרים את כחם במקצוע זה, הלא קנאת סוחרים תרבה מסחר, וברבות המסחר יש שכר טוב לבעליו אולם כאשר בא גם יעלענסקי וחבריו לדוש בערוגה זו וטבעו את העסק במטבע אנטיסעמיטית, גלוי וידוע היה מראשית אחרית כי הצמח הזה לא יעשה קמח, וילך לו בדרך כל הארץ, מקום שמה הלכו עסקי שפיטצעדער באשכנז ובאנטו בצרפת, אשר קמו ויסדו עסקים לעמוד בהם נגד היהודים, ויהי קצם שמיטת כספים ומנוסה בחרפה והסגר בבית האסורים. הן כבר הורה זקן, מאיר אנשיל ראטהשילד, באמרו את פתגמו המפואר, המסחר הוא בן בלי דת (קאנפעססיאנסלאז) וכל העושה אותו על טהרת הקדש אין לו ממנו רק טובת הנאה וכספו עולה לגבוה״, ואף המאמר הזה נאמר נגד הקנאים אשר התחרו עוד בימים ההם להקים גדר במסחר בין בעלי דת זו לבעלי דת אחרת, גלגל חוזר בעולם מזלות כאלה קבועין הם ולא נשתנו העתים רק המקומות נשתנו, בימים ההם היתה אשכנז מקום הקנאה בין סוחרי ישראל לסוחר הנוצרים, ובפולין היה עוד המסחר כולו ביד היהודים, ולא עלה אז על לב האצילים לרדת ממרום אצילותם לעולם המעשה, ולהפך בחדרה „שמאשעק"" „ויענקיל"" מהפכין בה. לא כן עתה כאשר פנה זיו האצילות והוד זכות אבות, והרובל היה לראש ולמשפיל נאים ומגביה שפלים. עתה התבוננו אצילי ארצנו אל מצבם, ויבקשו נתיבות המסחר להציל את אצילתם מדלות ומשפלות הדבר הזה הוא לכבוד ולתפארת להאצילים, ושוש ישיש עליו כל אוהב ארץ מולדתו, אך מה לאנטיסעמיטיזמוס באמצע? נסורה נא ונראה את הדבר כמו שהוא הלכה למעשה, נשער נא בנפשנו כי עשרים אצילים פולאנים בעלי כפרים גדולים כרתו ברית ביניהם לשלוח את תבואת אדמתם חוצה לארץ, תחת אשר עד היום היו מוכרים את תבואתם להיהודים, והיהודים היו אנש הבינים המקבלים מהם ומשפיעים להסוחרים אשר בחו״ל. וכמובן לא עשו זאת לשם שמים אך להשתכר. והנה חשבון האצילים פשוט הוא מאד, למה לנו למכור את התבואה ליהודים למען ימכרוה הם מן הוא והלאה, הלא טוב לנו לבור דרך ישרה חוצה לארץ, ולהגות את אנשי הבינים מן המסלה והיה השכר לנו ובאשר אין יד כל איש מאתנו משגת להוציא הוצאה מרובה ולחכות עד בוא הכסף מחו״ל, ולהכין הכנות ולשלוח שלוחים ולנהל את העסק כראוי וכנכון, ע״כ התחברנו כולנו כאיש אחד חברים ואמרנו לדבק טוב, איש את אחיו יתמוך בכסף ורק נשך מצער נשיך, וכבוא הכסף מחו״ל נחלקהו בין בעליו והכל על מקומו יבוא בשלום! החשבון הזה הוא טוב ונכון והעסק הוא ישר ונאמן, אין כאן לא שנאה ולא תחרות רק השערה טובה בהלכות משא ומתן, רוצים האצילים לפרוק מעל עצמם את עול אנשי הבינים למען השתכר יותר, ולמה לא יעשו זאת אם יש לאל ידם, נגד עסק כזה לא נערער ולא נהרהר מאומה וכלוא יש מקום לתרעומות - אבל, הבה נשער עוד בנפשנו, כי אחד האצילים חבר לחברה הנ״ל יש לו חטים למכירה, החברה נותנת לו שבעה רו״כ בעד בית כור, ואחינו יענקיל בא ונותן שמונה רו״כ, או: האדון מבקש מלוה לעצמו, והחברה דורשת ממנו עשרה למאה לשנה, ואחינו יענקיל בא ורוצה לתת לו בעד ששה למאה ולא יותר (לא משל הוא רק מעשה שהיה כך היה בעיר פולטוסק), ומה יעשה האציל? לפי חוקי המסחר עליו לנטות למקום אשר שם יתרון שכר, כי אין משוא פנים בעסק, ולפי שיטת האנטיסעמיטים עליו להפסיד ממון ולהתרחק מן היהודי, זה הוא מסחר אנטיסעמיטי וזה דרכו ההפכפך, ואיך יוכל מסחר בזה לעשות פרי? חברות האצילים הגיעו לפרקן, ומפני המכשלה והמועקה האנטיסעמיטית לא תוכלנה לצאת מעולם הדמיון לעולם המעשה. צוררי ישראל חשבו בסכלותם כי בכח מאמרי מכה״ע צלח בידם לנשל ולהחרים את היהודים ממקצוע המסחר. אולם לא נקל הוא הדבר כאשר דמו בדמיונם. בפה מלא נודה גם אנחנו ולא נכחד, כי לפי הערך גדול חלק היהודים במסחר יותר מדי ותחת זה דל חלקם בעבודת האדמה ובחרשת המעשה, הדבר הזה הוא מורשה ממשטרי דורות שעברו, ומרוב הלהוטים אחרי המסחר תצאינה פרעות ומתרבים אוכלוסים וחנונים תלוים על בלימה, שעסקם לא נאה להם ולא נאה לעולם, וטוב טוב אם העודף במספר הסוחרים ירעו בשדה אחר — יעסקו באומנות או בעבודת האדמה, או אז יהיה שווי משקל במאזני הכלכלה המדינית ולא מותר במקצוע זה ומחסור במקצוע זה, המטרה הזאת טובה ונכבדה היא וראוי לכל העוסקים בצרכי צבור לבקש נתיבות לבוא אליה, אבל לא זו הדרך, לא ע״י חברות של סוחרים אנטיסעמיטים יצא הדבר הזה לפעולות, כי אם ע״י בתי לימוד חרשת המעשה לילדי ישראל. אל הדבר הזה לא שמו את לבם נדיבי אחב״י, עד שקמה הגבירה בוימאן, עד שקמה „אם בישראל״, והתנדבה חמשים אלף רו״כ לבנין בית לימוד הרשת המעשה לילדי ישראל בעירנו ווארשא, כאשר כבר הודענו במועדו. הצעד הנעלה הזה הוא מולד תקופה חדשה לפעולות הנדיבים בקרבנו לתקנת ישראל ולסתימת פיות המשטינים והמקטריגים, ומי יתן ויצאו עוד נדיבים רבים בעקבות הגבירה הנ״ל, ויתנו את לבם גם ליסד בתי למוד עבודת האדמה לנערי בני ישראל. להרים קרן דור נולד ע״י הרחבת חלק ישראל בכל מלאכת עבודה; כי באמת המסחר לבדו הוא מצע קצר מהשתרע, ומסכה צרה כהתכנס בה רוב קהל בני ישראל, כמו שהוא בעת הזאת אחה, מתי יבואו ימי שלום ושלוה אשר נוכל לשים את לבנו אל ענינינו פנימה לגדור כל פרץ ולתקן כל בדק! גם ימי השבוע העבר לא עברו לאחב״י באפס פרעות. בעיר מאטטער- סדארף באונגארן התגעשו המונים המונים ויתנפלו על קהלת ישראל היושבת במקום ההוא, ויעשו הרס ואבדן, וישתערו גם על בית המדרש ויחריבוהו, וגם בית מחסה לזקנים ערו עד היסוד ובתי אבות רבים היו לשמה כרגע, וכמעט כל הון הקהלה נהפך לדומן. לפי דברי מכה״ע האנגלי „דזוז קראניקל"" נלחמו שם בחורי הישיבה כאריות בגבורה נפלאה, והערו נפשם למות למען הציל את ספרי התורה ואת שאר ספרי הקדש אשר בבית מדרשם, ואף כי רבו מהם להקת היהפים עשרת מוגים, בכל זאת התגברו עליהם ולא נתנום לנגוע לרעה בספרי הקדש ויצילום מן הזיקין ומן המזיקין. ה׳ עמכם גבורי החיל! לא נקים לכם עמודי זכרון למזכרת נצחונכם כדרכי האמורי. אבל נאמן הוא בעל מלאכתכם שישלם לכם שכר פעולתכם; - ומה יענה מה יאמר מכ״ע נארדד׳ אללג׳ צט״ג כלי מבטאו של ביסמארק, בשמעו את דבר הגבורות והמלחמות אשר נלחמתם? עבד צאן ברזל של ביסמארק „דער נארדדייטשע אללגעמיינע פינדטער״ יצא בימים האלה בשטנה גדולה נגד בחורי ישראל יושבי עלזאסס ולאטהרינגען, באשר הבחורים ההם לא יאבו לשרת בעבודת הצבא באשכנז, והם מפקיעים א״ע ומשתמטים מחובת שעבוד הגוף בתחבולות שונות. וחטא נורא כזה ראה פינדטער בעיר מיהלהויזען, שם עשו הבחורים „עסקים״ עם הרופאים, למען יעידו הרופאים עליהם כי מומים בהם לא ירצו לעבודה, והרופאים נתנו עיניהם בהם ועשו אותם גל של עצמות, ועל זה נתנו להם תעודות הפוטרות אותם מעבודה, ובאמת הם בריאים ואיתנים כן יריע וכן יצריח מכ״ע „נארדד׳ אללג׳ צט״ג, ומזה הוא דן דין מוחלט, כי בחורי ישראל מוגי לב הם כארנבת ומפני מלחמה יחרדו על כן ימאסו בעבודת הצבא, והיה לו המשפט הזה קו לקו צו לצו, להקים על תלו פזמון גדול וארוך ע״ד שפלות לב העברים — אך בואו נא אתם בחורי הישיבה ממאטערסדארף וטפחו לו על פניו למען ידע כי כגברים גבורתכם ולא תנוסו מן המערכה במקום אשר לא תחפצו לנוס! — ואם כן הוא, יוסיפו הקוראים לשאול. מה ראו בהורי ישראל במיהלהויזען לעשות עסקים עם הרופאים? בואו ונספר לכם סיפור קטן אשר בו תשובה Alsacicn Lorrain ברורה על השאלה הזאת. מכ״ע הצרפתי מספר כי בעיר שטראסבורג בא פקיד הממשלה, איש אשכנזי לבית הספר לילדי ישראל לשמוע את דבר בחינת התלמידים ככלות חק הלמודים, וזה משפט הפקיד המשגיח על הבחינה לפנות גם הוא אל התלמידים ולערוך לפניהם שאלות ולתהות על על קנקנם, והיה התלמיד אשר לא יכשל בשנונו וימהר להשיב בחכמה על כל דבר ששואלים אותו, יקבל מנה יפה לאות על כשרונו וחריצותו בלמודים, והפקיד האשכנזי פנה אל אחד הנערים בעמדו על הפרק בבחינת למודי הדת וישאלהו: בני הגד נא לי, הידעת את סיפור בקיעת ים סוף ומסעי בני ישראל במדבר, והנער ידע את פרקו על בוריו, והוא בן איש יהודי עלזאססי, ותהי גם שפת אשכנז שגורה בפיו, ויספר להפקיד בשפת אשכנז את כל סדר יציאת מצרים בהשכל ודעת, והפקיד האשכנזי רוח ענג מספורו, ויוסף לשאלהו: בני התבין בלבך כי חיי כל אדם נמשלו ליציאת מצרים, ולפני כל איש ואיש מאתנו ישתרע מדבר גדול ונורא כאשר היה לפני יוצאי מצרים, ועלינו לכתת את רגלינו בגדודים וטלטלה גבר עדי נגיע אל המנוחה והנהלה הברוכה, ויענה הנער: כן הוא אדוני כולנו נמשלנו בני ישראל יוצאי מצרים, ובפרט אנחנו בני עלזאסס! והפקיד הוסיף: ועתה הגידה נא לי ההודיעך מלמדך איה איפוא „הארץ הברוכה"" הזאת אשר כולנו משתוקקים אליה? „עוד לא כלה לדבר, והנער שסע אותו בתשובתו: „הארץ הברוכה"" הלא היא צרפת!״ מה רחש אחרי התשובה הזאת לב הפקיד האשכנזי נקל לנו לשער בנפשנו. התינוק הקטן סח לפי תומו את כל מסתרי לבבות העלזאססים והלאטהרינגים, ובכלל דבריו יש תשובה נכונה גם על שאלת הנארדד׳ אללג׳ צט״ג נגד בחורי ישראל בעלזאסס ובלאטהרינגען. כמה ילדות וכמה תמימות של טפשים צריכה לזה, לבלי הבין מדוע בחורי ישראל לא יחפצו לשרת בחיל מאלטקע, מקום שם דרכם גדורה בגזית לבלי עלות מעלה, ומקום שם האשכנזים היהירים והגאיונים יביטו עליהם ברום עינים כעל הגבים, תחת אשר בצבא צרפת דרכם היה נכון לפניהם לעלות עד גרם המעלות, ויהדותם לא נחשבה להם לחרפה! מכל יושבי עלזאסס ולאטהרינגען פי שנים להיהודים באבילות ואנינות הדעת אל הלקח מהם ממשלת צרפת ובניסת מדינותיהם לברית אשכנז, בימים האלה רוח לאומי אשכנזי שנאה לישראל — דא חדא זאת נראה בעליל בעיר וויען בירת ממלכת אוסטריא שם יש לו לביסמארק תלמיד ותיק, ושענערער שמו, האיש הזה הוא מוכתר בשתי מעלות טובות, המעלה הראשונה המכבדת את בעליה בכל ארץ המתנהגת על פי קאנסטיטוציאן, הלא הוא כחו אשר בפיו לדרוש דרשות כגחלי רתמים, ועוד לו מעלה שניה החשובה מאד בין בארץ של קאנסטיטוציאן ובין בארץ שאין לה קאנסטיטוציאן, הלא הוא העושר, לולא היו לשענערער שתי הסגולות האלה, כי עתה זה כביר נצמת בחרצובות ובאזיקי ברזל מפני הטיפו בקהל עם זה פעמים רבות, דברים שעל פיהם ראוי להקיסר פראנץ-יוסף לעשות לו כלי גולה ולרדת מעל כסאו ולתת את שרביטו ליד ביסמארק — אולם מפאת אשר שענערער הוא כביר כח שפתים ומצלצל גם בצלצלי כסף, לכן לא את פושעים ימנה רק כבעל שוטה מדינית חדשה יחשב. שענערער זה התגדל והתקדש ברעיון הלאומי, לדעתו הממשלה איננה כלום רק הלאום הוא העיקר, ואם כן אין אוסטריא רק שם הכולל לקבוצת האשכנזים והטשעכים והפולאנים והקראאטים והסלאווענים. אבל השיטה הלאומית איננה סובלת אחדות לאומים שונים תחת שבט מושל אחד. לכן הבדל יבדיל שענערער את האשכנזים אשר באוסטריא לאשכנז, וכל עוד האשכנזים האלה לא נכנסו בברית אשכנז, הנה המטרה שהציב לו ביסמארק עוד היא ממנו והלאה, והתאחדות האשכנזים שיצאה לפעלה אחרי מלחמת אשכנז וצרפת היא חצי דבר ולא דבר שלם, על כן חפץ שענערער להשלים את המלאכה אשר החל ביסמארק, לפחת זיקי הרוח הלאומי בלבות האשכנזים אשר באוסטריא למען ינהו אחרי אשכנז, ובאשר רוח לאומי אשכנזי ואנטיסעמיטיזמוס עולים בקנה אחד, ומי שמתחמם כנגד אורו של הדמיון הלאומי הגרמני אי אפשר שלא תתלהב בלבו שנאה לאומית לישראל. לכן גם שענערער העושה מלאכת ביסמארק באוסטריא מתכוון לשמש בשתי כהונות, ביהירות גרמנית והשנאה אנטיסעמיטית — ואל יהי הדבר הזה קל בעינינו. אם אמנם דמיון התעתועים מדושתו ובן גרנו של שענערער הוא זר והפכפך פורק עול מלכות ומתנגד אל ההגיון, בכל זאת בוא וראה כמה גדול כח הדמיון להוליך שולל אנשי המעלה משכילים בכל מדע! בימים האלה עשה שענערער בוויען יום טוב לאנשי בריתו, ובמשתה היין הטיפו הקרואים על הכוס, וביניהם חכמי מדינה ואנשי מדעים, האחד הטיף על כוסו ע״ד „השנאה הכבושה בין האשכנזים והיהודים ועד כמה ברית שלום ביניהם הוא מן הנמנעות״. ושענערער באחרונה ברך על הכוס את הנסיך ביסמארק „אבי הרעיון הלאומי״, ויצהלו כל המסובים ויקראו הידד! ועוד כהנה וכהנה פסוקי דזמרה ודרשות מדרשות שונות נשמעו במסבה ההיא, כולן קולעות אל המטרה להביא את האשכנזים חוסי שבט אוסטריא אל תחת כנפי ביסמארק ולהשליט את הרוח הלאומי האשכנזי ולגרש מפניו את רוח ישראל אשר גבר בארץ. — והנה בנוגע לראשית חפצם להסב את אוסטריא אל אשכנז, נוכל להחליט בטח כי עוד נכדי נכדיו של שענערער יגיעו לשיבה ושערות ראשם ילבינו טרם וימחה זכר אוסטריא מעל מפת הגיאגראפיע המדינית, כי גם עד אז היום קצר והמלאכה מרובה יותר מדי להוציא שינוי נמרץ כזה אל הפועל. אולם בנוגע להשלום בין היהודים ובין האשכנזים הקלקלה בזה היא מלאכה קלה, ואם יהיה שלטון לההוללות הלאומית אשר בלב שענערער וסיעתו, מי יודע עד מתי ירחב הפרץ ועד היכן תגיע המכשלה מן יעלענסקי וסיעתו, מן אגודת הסוחרים האנטיסעמיטים, מפורעי הפרעות באונגארן, מן הנארדדייטשע אללג׳ צט״ג משענערער וכת דיליה ומכל הפגעים הרעים המנויים למעלה נעברה נא קוראים נכבדים לארץ אשר בה עצה ותושיה בינה וגבורה חופש ומישרים, לארץ אנגליא התומכת משפט בשבטה לגוי ולאדם יחד, כבר הודענו לקוראינו, כי כבוא השמועה ללאנדאן ע״ד השערוריה שנעשתה לקהלת היהודים יושבי טעהעראן בירת ממלכת פרס, חרד שר החיצון האנגלי חרדה גדולה על צירו היושב בטעהעראן, למען ידבר שם דברים קשים ונמרצים באזני ממשלת פרס על התועבה אשר עשתה בכלאה אנשים תמימים בבית האסורים, ובענותה אותם ובקצצה את בהוגות ידיהם ורגליהם בעבור שחשדה יהודי אחד בעון גניבה. אלה Anglo ""דברי המכתב אשר כתב שר החיצון „לאגודת אחים בלאנדאן: לעשות רצונכם חפצתי, ואכתוב  אל ציר ממשלתנו היושב בטעהעראן ואצוה עליו להתאמץ בכל כחו להשבית את הפרעות שפרצו נגד היהודים אחרי השערוריה הראשונה, ונעלה הוא מעל כל ספק כי עשה יעשה אף יבצע את מעשהו לטובה, לעת הזאת שימו נא לבכם אל המכתב שאני שולח אליכם בזה, הוא מכתב ציר ממשלתנו מפרס אשר יסוב בדבריו על הפרעות הראשונות שנודעו לנו כבר. ואלה דבריו: כפקודתך אלופי שר החיצון אשר צויתני להתערב לטובת היהודים שנפגעו לרעה מחמת השוטרים בעיר מושבי טעהעראן, כן עשיתי, כאשר כבר הודעתיך במכתבי הקודם, בקשתי את ראשי קהלת היהודים להודיעני כל אשר יקרה אותם והם לא באו מאז ועד היום, אות הוא כי הפרעות חדלו, ותהי זאת רק ע״י השתדלותי הנמרצה, כי את השאך המושל הלאיתי בדברים, עד אשר נתן צו ופקודה נמרצה לשים קץ להפרעות אשר נעשו כמצות בנו הנציב בעיר טעהעראן. אולם לא נקל היה לי הדבר להטות את לב השאך למען יצוה להשיב להיהודים את השטר שנתנו בשעת דוחקם, שבו התחייבו לשלם לממשלת פרס הון עתק. סוף כל סוף עלה הדבר בידי להפיק רצון מאת השאך וישלח פקודה אל בנו הנציב בטעהעראן ואל שר השוטרים הגראף מאנטעפארטע, יליד איטאליא, להשיב את השטר הנמצא בידיהם, ובן השאך מאן בתחלה לקיים את מצות אביו, ורק אחרי הפצרות והתאמצות יתירה נעתר אלי, ויהי לי ריב אחרי כן עם הגראף מאנטעפארטע, הגראף הנוכל הזה חבל תחבולה וירחץ בנקיון כפיו לאמר לא אדרוש מאת היהודים את הכסף על פי השטר הזה ובעצמי אצור אותו על פי צלוחיתי, והוא באמת חפץ לבוא אחרי כן בטרוניא עם היהודים ולדרוש מהם את הכסף בסתר לפדות את השטר, אך סכלתי את עצתו והכבדתי עליו את אכפי בחשתדלות דיפלומאטית עד אשר נאלץ להוציא מידיו ליד היהודים את שטרם, עכ״ל הציר האנגלי ה׳ טהאמפסאן, אך אחרי אשר בא כתב הנשתון הזה באו עוד שמועות רעות מפרס, כי הפרעות פרצו עוד פעמים ושלש, ושר החיצון גראנוויללי צוה עוד הפעם את צירו להציל את היהודים מכף עריצים, ונראה מה יהיו פעולותיו. „אגודת אחים"" הלאנדאנית נאספה בימים האלה להמתיק סוד, וראש החברה נתן דין וחשבון לפני הנאספים מכל פעולות החברה וממצבה בימים האלה. ראש פעולת החברה הוא חינוך ילדי ישראל בארצות המזרח, החברה נוכחה לדעת כי אין דרך אחרת להרים את אחב״י בארצות המזרח משפלות מצבם בלתי אם ע״י חינוך ישר מתוקן ומקובל, ארבעת אלפים נערים מקשיבים בלמודים בבתי הספר אשר יסדה האגודה. ראש האגודה הטיף דברים גם על אדות מצב אחב״י ברוסיא ועל דעת ממשלת רומעניא אשר במשך שנתים ימים האחרונה קראה דרור (עמאנציפאציאן) רק לששה אנשים יהודים. זאת היא העמאנציפאציון אשר קימה וקבלה על עצמה ממשלת רומעניא בהקאנגרעסס הברליני! להאגודה שלשים ושבעה סניפים (פיליאלען) באנגליא ובאינדיא ובאיי הים. הראש ערך עוד הפעם את דבר כל ההשתדלות שהשתדלה האגודה לטובת ישראל, במצרים באיזמיר בירושלים (ע״ד קבר הנביא זכריה שרצתה הממשלה שם למכור) בפרס ובמאראקקא, וגם ע״ד נועם מצב בתי הספר בהערים: בגדת, באמביי, קושטא, דמשק, ירושלים פיליפופוליש, סאלוניקו, איזמיר סופיא טונים. בירושלים שמונים נערים ילמדו בבית למודם מלאכת תופר ורצען, מלאכת חרש עץ וחרש ברזל, וארבעה נערים ילמדו את מלאכת השחיטה ואלה הם עניני הלמוד בבתי הספר: כתבי הקדש, דברי ימו ישראל. דקדוק שפת עבר, תלמוד, ידיעת לשון וכתב ערבי ידיעת לשון צרפת, מלאכת החשבון וידיעת גלילות הארץ, חמשים נערים אוכלים לחם חוקם שלש פעמים ביום בבית הלמוד, והשאר סועדים סעודה אחת או שתי סעודות לפי אשר יספיק אוצר התמחוי, עשרים נערים בני פליטי רוסיא נצלו מכף המסיתים, ונדיב אחד אשר במקום צדקתו שם ענתנותו להסתיר את שמו, הוא מכלכל אותם בכספו ונותן את כל מחסוריהם בית הספר הוא בנין יפה ומרווח, בו חדרי למוד גדולים, והדר מעון, וגם בית הכנסת למען הנערים, ושם נער אחד משכיל ודובר צחות בן ארבע עשרה שנה, והוא הטף יטיף לפני הנערים בבית הכנסת מדי שבת בשבתו ובנועם נאומו יקח כל לב. ע״כ דברי ראש „אגודת אחים״ ע״ד פעולות האגודה ותכונתה ותועלתה והדרך אשר בחרה לה ירושלים. ראש חודש סיון — בשנים ועשרים יום לירח החולף הודיע הדילוג רב לבית מועצות הקאנזולאט הרוסית פה, כי ביום הראשון לשבוע הושם הנזר על ראש קיסר רוסיא יר""ה. הקאנזול מהר להודיע הבשורה הנעימה לפחת עירנו ולכל הקאנזולען אשר לממשלת אייראפא ואמעריקא ולכל ראשי הדתות השונות פה, ובתוכם גם להרב הגאון הרש״ס הי״ו הרב לעדת האשכנזים, ולהרל״צ הרב לעדת הספרדים הי״ו. ולמחרתו בקרו כל הקרואים את הקונזיל בארמונו, וכרה גדולה כרה להם הקאנזול בלילה, אלפי נרות וראקעטין האירו חשכת הליל, המון רב מיושבי העיר מצא לו מקום בחצר מועצות הקאנזולאט ויתענג על נועם מנגינות צבא עירנו אשר השמיעו שמה לכבוד הוד מלכותו קיסר רוסיא יר״ה. (פה יספר הכותב סדר יום החג לאחב״י שמה ככל הדברים שבאו כבר בגליון העבר המו״ל) בזמנו הודעתי כי הארכמאנדריט הרוסי פה קנה מיד האכרים את מערת קברי הנביאים חז״מ, וכי בית מועצות עיר נו לא תאבה לתת לו שטרי מקנה, והרב המו״ל הודיע גם הוא כי ועד חברת אגודת אחים בלאנדאן השתדל בזה כי יבוטל הממכר, עתה אוכל להודיע כי בקשתם עשתה פרי, כי הגיעה פקודה טעליגראפית לפחת עירנו לבל יתן שטרי ממכר להקונה, — אבן עוד היום יחזיק הארכמאנדריט את המערה לקנין כספו ולפי דבריו יצלח בידו לבטל מצות המלך, והאחוזה תשאר בידו לצמיתות, וכנראה לא יתהלל במתת שקר, כי הקאנזיל הרוסי אשר בעיר הבירה יעמול בכל עז כי לא יבטל דברי המכירה ויש להם על מי לסמוך אורח נכבד ומאד נעלה הופיע בשערי ציון ביום השני שבוע זה, אורח אשר עוז בידו לעשות גדולות ורבות לטובת הארץ הוא האיש ווענעציאני הנודע פקיד שר הצדקות השוע האדיר הבאראן דע הירש הי״ו — שבוע העבר בא ליפו ויתמהמה שמה ימים אחדים ויבקר את המושבה אשר לחברת כי״ח ביפו ואת המושבה „ראשון לציון״, ויבוא הנה בלוית פקיד המושבה „מקוה ישראל"" אשר להאליאנס — הו״ר עירנו האשכנזים והספרדים שלחו צירים מיוחדים לקראתו לברכו בשם כל תושבי ציון — נערי ביה״ס אשר להאליאנס פה קבלו פניו בשירי תהלה, ויסר לבית המלון „אשל ירושלים"" וילן שמה. למחרתו בקר את כבוד הגאון הרש״ס הי״ו ואת הרל״צ הי״ו ויתר חו״ר עירנו, גם את כל מקומות הקדושים עתיקי ימים בקר ביום ההוא, ויעפיל גם לעלות על מרומי הר הבית ששמם. ולא הטה אזנו לדברי האדון ניסים בכור המורה הראשי לביה״ס אשר להאליאנס פה הנלוה גם הוא עמדו בכל דרכיו, אשר הניאו מבוא שמה — כנודע אסור לנו גם בזמן הזה בהיותנו טמאים לנפש לגשת אל תוך המקום המקום אשר קדושתו לא זזה ממנו אף בהשמו — ויותר האדו, ניסים בכור בחוץ, והוא וסופרו אשר בא עמו וגם האדון ד״ר הירשן נכנסו לפנים ויבקרו את המקום הקדוש הלזה מטרת בואו לא נודע לנו עד כה על נכון, ואת אשר נחזה ממפעליו פה אמהר להודיע במכ״ע הנוכחי — יתן ה׳ כי יביט בעין חומלה על ציון ויושביה, ותקותנו לא תבגוד בנו. יפתח פיו ויאירו דבריו לכל חובקי אדמת הקדש יעקב גאלדמאן מעיר אסטראכאן מודיעים להמכ״ע נאוואסטי כדברים האלה עוד בראשית ימי החורף העבר נתפשטה השמועה אצלנו כי היהודים הבאים לעירנו לרגלי המסחר על זמן קצר לא ינתן להם זמן להתעכב פה רק ג׳ ימים לא יותר. בראשונה לא האמינו לקול השמועה הזאת, יען תושבי עירנו מורגלים מאז בבוא ימי החורף לראות יהודים למאות הבאים ממחוזות המערב למסחר הדנים, במשך ט""ו שנים האחרונות הגדילו והגביהו היהודים את מסחר עירנו אסטראכאן עם המחוזות המערביות עד להפליא, מסחר הדגים הנעשה ע""י היהודים עולה לערך 5 מיליאן רובל לשנה והם משלמים בכסף מזומנים ע״י היהודים נתחדש המסחר במיני דגים אשר מלפנים כמעט לא שמו לב אליהם, והיו נמכרים בלא מחיר, ועתה הדגים האלה באים בשוק המסחר ונמכרים למאות מיליאנען במספר, גם יש מין דג הכשר ליהודים והציידים יקראום בשם „דגי היהודים״. ועבורם יתקנו חביות מיוחדות, והם ענף חדש במסחר אשר לא ידעו מקודם, ובכלל. להתועלת הגדולה שהביאו היהודים במסחר אסטראכאן היה האיסור עליהם שלא להתמהמה פה רק ג׳ ימים, במעט דבר שא״א להאמין, כי לכל הפחות ימשכו ימי המסחר כל ימות התהלכות האניות (גאווינאציאן), ובלעדי הסוחרים היהודים אך מעט המה הרוסים רק לערך חמש ממאה, וכל אשר יאספו בשערי המסחר עבור מחוזות המערב אם לא הסוחרים היהודים, ישארו באין קונה. אבל לדאבון נפשנו את אשר לא האמינו באו לנו, כי כמעט באה האניה הראשונה אצלנו עם סוחרים יהודים, לקחו שוטרי הפאליציע מידם את תעודות המסע, והיהודים התחייבו לחתום את ידם שיצאו מן העיר תיכף אחר היום השלישי לביאתם. לבד מאלה הסוחרים בעלי גילדע הראשונה עם סופריהם להם התירו להתמהמה כרצונם, אבל לאשר אך מעט המה סוחרים כאלה, ע״כ כל הבאים זולתם לא עשו שום מסחר ושבו לביתם. הסוחרים בעירנו פנו בבקשתם אל שר המחוז ויבקשו ממנו להשיב אחור את הפקודה החזקה הזאת, ואף כי השר המחוז נענה להם והגיה ליהודים להתעכב עוד כדי חודש ימים, אבל בין כה וכה כבר נפטרו הרבה מהם לביתם בלי עשות שום מסחר, והשער מן מקח הדגים נפל עד כדי מחציתו, והוא 50 פראצענט מכפי הרגיל, רבים מהסוחרים נתדלדלו וירדו מנכסיהם, ואשר לפני ימים היו סוחרים, נעשו עתה פועלים שכירי יום, כי כל הונם ירדה לטמיון באין קונה מערבם:"
021-HZF-1883-06-27-001-10173_toc_8,," הודעה ספר המלים. קונקורדאנציא החדש (על נייר מובחר יפה ומהודר מאד) האוצר כל המלים הבאים בספרי קדש בשמות ופעלים ומלות בכל נטיותיהם למיניהם איש איש על דגלו ושרשו. ומראה כל מקומות המצאם בתנ״ך. עם פתרון הוראותיהם בכלל ובפרט. . Гелгбблюмъ, Варшава Мурановс. 23. :מחירו עם פארטא 2 רו""כ. לדרשו מאת"
021-HZF-1883-06-27-001-10173_toc_9,," אתכבד בזה להודיע שכל יודעי ומכירי איך שהפאבריק שלי מפאפיראסין ביכליך אשר עד כה זה כעשר שנים היתה הפירמע א׳ זאטערמאן עט מ׳ קוראטאוו, ועתה מן דען 1 מאיי הרחקתי את שותפו מאתי ונשארתי ת״ל בעצמי בהפאבריק נ״ל, באותו מקום אשר היה מקדם ברחוב נאלעווקי תחת נומר 25 בחצר הגביר טאקאר, ואבקש מאו הקונים הקרובים והרחוקים לפנות אלי באשר יצטרכו ואקוה שישבעו ר ממני, ובעוד חדש ימים אקוה שיהיה לי סארטין חדשים ממש כמו ווינער נאטאראל  .A.Zaterman, Warschau Nalewki No. 25 אדרע . ה"
021-HZF-1883-06-27-001-10173_toc_10,," כנודע לכל יודעי ומכירי מאז אשר אנכי הייתי המוציא והמביא והעיקר לתכלית הפאבריק שלי מפאפיראססין ביכליך, אשר היה לי יחד עד כה עם א׳ זאטערמא ברחוב נאלעווקי וכעת הנני להודיע כי למען הפיק רצון הקונים אשר לא היה לרצונם לרדת במקום מדרון הייתי מוכרח לעזבו, וכע ת הפאבריק שלי בדירות רווחים ברחוב נאלעווקי בחצר הגביר ר׳ לייזר ווייס 12, ותקותי חזקה כי בזה אמלא רצונם, ו״כ אבקש מאת כבוד הקונים הקרובים והרחוקים לפנות אלי בעת אשר יצטרכו, ובעזר ה׳ אמלא כל מבקשתם בסחירה טובה כמו ווינער ממש, ובשאר פרטים . M. Kurat ow Warschau, Nalewki № 12 אדרעססע של"
021-HZF-1883-06-27-001-10173_toc_11,," הנני להשיב לשואלי דבר ע״י פאסט במהר האפשרי בכל ספראווקעס הדרושים לו, הן בסענאט, והן בכל מקומות המשפט דפ״ב, ושכרי מכל ספראוו א ממכירי אשר ידעו אמונתי, ותום דרכי, הנני לקבל עלי לעמוד לימין יה מיום איש ה צדקם בכל משפט פה, ולהביא לידי גוביינא תביעתם מחברות מסילת הברזל פה, עבור המחיר אשר נשווה בינינו לפי איכות וכמות הענין, ובע״ה אפיק בטח חפץ יצון כל איש אדרעססא уголъ Вознесенскiй и Ккатернигозский, ломъ ихамева № С. кв. № 36."
021-HZF-1883-06-27-001-10173_toc_12,," תהו ובהו. סגולה לדבר אחר) בלוית מאמר „על הנס"" מאת דוד פרישמאן, יצא עתה לאור ונמצא למכירה אצלי ע״פ האדרעססע: Давину Фришману Лзикая № 4 въ Варшаву. Л. И. Паниро въ Варшаву Палевкя № 7. או בבית מסחר הספרים של ה׳ מחיר הספר עם דמי הפאסט ליחידים 30 קאפ׳, ולמו״ס עם הנחת ראב אט טוב."
021-HZF-1883-06-27-001-10173_toc_13,," (תשובה להעגונה מירושלים), האיש מירושלים המכונה בשמו ר׳ יעקב ב״ר העשין, זה כירח ימים ראיתיו פה בקאוונא, ולא פעם אחת דברתי עמו, ואז היה בדעתו לנסוע לעיר מולדתו לירושלים י' ה׳ גאלדשטיין"
021-HZF-1883-06-27-001-10173_toc_14,, הודעה ספר אור נערב להר״מ קורדווירע אחפוץ דורש טוב לקנות. אדרעססא B. Thursz Warszawa Wronia No. 10.
021-HZF-1883-06-27-001-10173_toc_15,," עכטע זיידענע שווייצער מיללער-גאזע  ער, אויך בוימוואללענעס אונו פיר, מי וואללענעס גלאססע, האנדשוה, פוטטער פיר האנדשוה פאבריקאנטען, עמפפעהלט . A. S. Wachholder Warshau Nalewki 9"
021-HZF-1883-06-27-001-10173_toc_16,," ה עשות חיל  תחבולה ל יש לנו למכור תמצית חומץ 80%, (עססיג עססענץ) אשר מוכשר להיות חומץ טו 35 חלקים מים. נגד של אשר ליב להם (פאסט מאקא ישית של 70 ק כל מבקש פראבע Люблинеръ и Конъ Влоцлавекъ, Варш. губ."
021-HZF-1883-06-27-001-10173_toc_17,," פראנקפורטער עססיג-עסענץ אין הארט אונד אין פלאשען, צו בעקא ממען בייא מ׳ וויסקאטש, ווארשא פראנצישקאנער No 10, אים הויזע קאפטאלכ"
021-HZF-1883-06-27-001-10173_toc_18,," שאלות ותשובות לה׳ יוסף סג״ל אין המו״ל מקבל עליו אחריות ההודעות, לה׳ צבי גאלאמב עצות כאלה אינן כדאי, לה׳ ריבלין וג״מ לא נוכל להדפים כל התפלות הרבות שנתחברו בארצינו בענין הזה."
021-HZF-1883-06-27-001-10173_toc_19,, אדרעססא שלנו Редактору газ. ГАПEоHPA З. Слонинскому Варшава. S. Sionimski WWarszawie. Dzika No 253.
