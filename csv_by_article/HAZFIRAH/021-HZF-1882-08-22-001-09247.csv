article_id,headline,text
021-HZF-1882-08-22-001-09247_toc_1,," א ברוסיא ופולין. השולח במוקדם לשנה 5 רו״כ.  לחצי שנה 2.75 רו״כ. ל לרבע שנה. 1.50 רו""כ . ביתר הארצות 20 פראנק. באמעריקא 5 דאללאר M"
021-HZF-1882-08-22-001-09247_toc_2,, K מחירו באשכנז: 14 רייכס מארק לשנה. בעסטרייך 8 פל׳ לשנה. וכן לרבע שנה. שכר מידעות: מכל שורה קצרה 5 קאפ׳. ומשורה רחבה 10 קאפ׳.  N
021-HZF-1882-08-22-001-09247_toc_3,"מכתב עתי משמיע חדשות בקרב עם ישרו , ! מכ...","  מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-08-22-001-09247_toc_4,תוכן הענינימ דברי הימים .דרוזגעניק .חצופ...," תוכן הענינים דברי הימים. דרוזגעניק. הצופה לבית ישראל מאת נ""ס. מכתב... מאת המו״ל. הודעות שאלות ותשובות."
021-HZF-1882-08-22-001-09247_toc_5,דברי הימים," דברי הימים גלגלי המקרים בארצות הקדם מתהפכים במרוצה נפלאה, וחכמי המדינות לא יעצרו כח לעצור בעד מרוצתם. הדיפלו מאטים האנגלים הריעו תרועת ששון ונצחון בלא עת. כל העמל אשר עמלו להביא את תוגרמא במסרת בריתם, נשאר מעל ימים רבים תעה הסולטאן בשפק ויפסח על שתי השעפים, ואנשי עצתו ומתי סודו נפלגו בדעותיהם, אם לכרות ברית עם אנגליא או לא — אולם כעת היתה יד צוררי אנגליא על העליונה. בכה חלפה כצל התקוה האחרונה לעשות שלום בין העצומים ההם ולגדור את הפרץ הרחב ביניהם, כי הקשתה ממשלת אנגליא לשאול. ותדרוש מאת ממשלת הסולטאן, להתמכר ללכת אחריה בעינים עצומות וללמד את שרי צבאותיה אלופים לראשה. לו נפתה הסולטאן לחלקת לשון אנגליא, כי עתה פשטה מרידת מצרים ותעש בדים ותשלח פארות גם אל רחבי ארצו, אף גם זאת לא הרהיבה ממשלת תוגרמא עוז בנפשה להשיא על ערבי פחה עון פשע, ולשימו לבן ממר ולאיש פריץ, בעוד אשר שלומי אמוני המושלמנים הרכיבוהו על במתי הממשלה וילבישוהו בגדי נקם וישימוהו למגן הדת. אזלת יד תוגרמא לעמוד למפגע ולשטנה נגד הזרם האדיר והחזק אשר סחף בשטף עוזו את כל המאהאמעטאנים, ושריה ויועציה נשאו ונתנו עם אנגליא רק למען חרפות ידיה ולמען הוליכה שולל באפס מעשה, אך האנגלים הבינו כעת עמקי הליכותיהם ורזי תחבולותיהם, על כן שלחה כעת ממשלת אנגליא צו, ופקודה נמרצה אל צירה היושב בקאנסטאנטינאפאל. להפר את שלומו ולנתק מגודתו ולתת ספר כריתות (אולטימאטוס) לתוגרמא, אם תעמוד במריה ותאיר פניה לערבי פחה. למראה החדשות והנצורות האלה, שבה עננה הרת חזיזים לרבוץ על שמי אייראפא, וסכסוכי מצרים מפיצים פלצות ומחתת מות גם על ארצות רחוקות. מכל קצוי תבל מדינות ממלכת בריטאניא נפוצות גדודי הצבא יחושו במעופם וציים אדירים ידאו כנשרים מצרימה הגענעראל וואהלסלייא, הנודע למשגב כגבור נערץ, בא בימים האלה אל המחנה אשר באלכסנדריא, ויקח בידו את המשרה והשלטון בתור שר המצביא הראשי, בימים האלה נכון הגענ״ וואלעסלייא עם מחנהו הכביר לעלות כשואה ולהשתער על מבצרי עבוכיר משתי רוחותיהם, מן עבר הים ומעבר היבשה. בחיק המלחמה הזאת חוטל גורל שאלת מצרים לטובת האנגלים או לרעתם. האנגלים נלחצו ונאלצו בחוזק יד לנסות כעת עזוז גבורתם בשדה קטל, כי ערבי פחה אשר בתחלה התכנס עם כל צבאותיו, ויתבצר בתוך מחנהו הגדול בכפר אל דביר, עלה פתאום מסובכו וישתער בעוזו על איזמאילא אשר לחוף הזועץ תשכון וילכדה, אך לא יאמר הון לנצחון מצער זה, ופניו מועדות לפרוש את חרמו גם על העיר פארט סאיד, ואם יצלח חפצו זה בידו, אזי האנגלים לצלע נכונים, כי מן שתי הנקודות הנכבדות האלה יוכל ערבי ללחצם בין המצרים, הנה ל כן נטל על האנגלים לקדם את פני ערבי ולהכריעהו. אולם לא כאסוף ביצים עזובות יתגברו האנגלים על ערבי, כי נתברר הדבר כעת אשר חיל ערבי הוא גדול ועצום, ובמחנהו הראשי בכפר אל דביר שם לו את דרכי אסמאן פחה לקו ואת מעלליו הנפלאים למשקלת, ויבן כמו רמים צריחים ומצודות ויקם סוללות ומבצרים לתלפיות, ויכונן „פלעוונא"" חדשה העולה על הראשונה במערכת בניניה ובעבי גבי מגניה, כקיר ברזל וכחומת נחשת נצבים כל רוכסי המצודות האלה בעמקים ועלי גבעות אשר ברצועת ארץ ארוכה וצרה בדרך בואכה מאלכסנדריא לקאירא, ועליהם אלפי כלי תותח חדשים אשר כח בהם רגיז ארץ ברעם גבורותיהם ובחזיזי ברקיהם. באופן מלחמת מגן אחז ערבי פחה בתחבולת גדולי חכמי תכסיסי מלחמה באשורם תמך רגלו. לבנות ולהקים מצודות קטנות אשר תשתרענה קדימה עד מקום מחנה האויב, על כן ימלא עבודה ידי אנשי צבאותיו וכחפרפרות יחתרו במעבה האדמה ויצברו חמרים חמרים וישפכו דיק ויקימו סוללות אשר תהיינה לאבני נגף ולצורי מכשול לאנשי צבאות האנגלים אם יהינו לפרוץ אל פנים הארץ. האנגלים שלחו מרגלים חרש לחפור את מצב מחנה ערבי ולהתחקות על שרשיו, ומפיהם וגם מפי השבוים אשר נפלו בידם הצילו דבר אמת, כי ערבי פחה ישים משטרו על לבות כל אנשי צבאותיו, המוני הבעדואינים יתלקטו אליו יום יום מכל אפסי ארץ, ודמיהם רותחו ולא דמו לעשות נקמות בהאנגלים זעומי נפשם. הדבר הזה יפיל חתת ובלהות על צבאות האנגלים, אשר כבר הסכן הסכינו לעמוד בקשרי מלחמה נגד אויבים כבירים ועצומים, אך עוד לא נסו כחם נגד איש בערבי החמוש בכלי נשק הדת, והשליט ברוח רבוא רבבות קנאים נלהבים, אמנם אף כי רוח הדת ולהט עוזה הוא רוח החיה באופני צבאות ערבי פחה, בכל זאת סדרים נפלאים ומשטרי עוז שוררים ביניהם, והאנגלים ימלאו פיהם תהלת ההנהגה והכלכלה אשר בה ינחל ערבי את חילו. לעומת אשר העביר הגענעראל האנגלי וואהלסלייא קול במחנה, כי לא לנתוש ולא לנתוץ הריקה אנגליא את להב חניתה, ולא לרשת משכנות לא לה תשאף בקרב לבה, רק שלום וצדק תרדוף וכל ישעה וחפצה לפעול ישועות בקרב הארץ ולתקן עולם חדש, וכל זאת תעשה במצות פי הקעדיוו המושל. ועל כן תראה ראשית לה לזרות ולהפיץ לכל רוח את מחנה המתקוממים אשר תקעו יתדם בכפר אל דביר, הנה נגד הנאומים הנעימים והמליצות הנאוות האלה, הוציא ערבי בהסכמת קהלת הזקנים אשר בקאהירא קול קורא אל העם, וכל דבריו כנחלי אש להכות בלשון את הקעדיוו אשר תפלצתו השיאתהו להיות ככדור למשחק בידי האנגלים, ולצקת בזה רוח גבורה ועוז בקרב לבות השונאים, ובלשון מדברת גדולות יצעק חמס נגד אנגליא שרתי בים ומחבקת זרועות עולם, אשר לקחה לה קרנים לרכא תחת רגליה עם לא עז אחרי חליפות הדברים האלה מצד וואהלסליי וערבי עתידה המלחמה להתפרץ, הציים האדירים יקרבו אל מצודות עבוכיר מעבר הים, לשפוך עליהן מבול אש וכדורי עופרת לוהטים, והאגף השמאלי יתנגש עם מחנה ערבי פחה על היבשה. גם על הזועץ הטו האנגלים קו, וישתמשו בתואנה הטובה אשר הקרה הזמן לפניהם, לפרוש על התעלה הזאת את מצודתם, זה מקרוב הוציאו פקודה האוסרת הבאת פחמים וצרכי צידה אל חופי התעלה, וגם לדבר הזה לקחו הרמנא ורשות מאת הקעדיוו, אשר הוא בידם כחומר ביד היוצר, אחרי כן לכדו את כל התעלות הקטנות אשר בהן נובעים המים מן התעלה הזאת, ויתיצבו על מרומי העוז והמשרה, ויפיצו פקודות בין העם ויעידו בעוברי פקודות אלה בעונשים קשים ועזים, ולא אמרו בזה די, אך גם שלחו את פתשגן כתב פקודותיהם אל ראש חברת בעלי הזועץ ה׳ לעססעפם. הוא איש התהלה אשר בתבונתו וכשרונו כונן את התעלה, והוא, לעססעפם צועק חמס נגד האנגלים ומחזיק במעוז ערבי פחה, אך הוא מן הצועקים ואינם נענים, כי חזקה שם יד אנגליא, ומי ידין נגד מי שתקיף ממנו? אם תצא מסתר רעם אש מתלקחת, אם תאחז המלחמה בארבע פנות אייראפא לכתת גוי בגוי לרגלי שאלת מצרים אשר התעוררה ברעם ורעש והשאלה המזרחית אשר השתרגה עלתה בעקבה, או אנגליא לבדה תלחם ונפשה אותה ותעש? זאת היא השאלה העומדת ברום העולם המדיני, אם למראה כל המעשים אשר נראו עד כה נשפוט, כי עתה נכונים הננו להחליט, שממלכות אייראפא לא תעמודנה למפריע ולשטנה לאנגליא ולא תצרנה צעדיה. הסכסוכים וחילוקי הדעות בין ממלכה אחת לחברתה רבו כ״כ, עד כי על ידיהם קצור קצרה ידם להעשות אגודה אחת למען התיצב לשטנה לאנגליא, הנה על כן אין לאל ידן לצאת יחד בזרוע נטויה נגד אנגליא, וגם כל אחת לבדה לא תאבה לצאת מגדרה, מיראתה מפני רעותה הצוררת לה. לכן עלו בתהו מועצות עדת לאומים בקאנסטאנטינאפאל, כאשר הזו מראש כל יודעי בינה לעתים. וכעת נמנו וגמרו החברים בעצמם שהמועצות והמשא ומתן לא לעזר ולא להועיל, ויחליטו לשבות מעבודתם עד אשר יבוא מועד לשוב אל מערכות הדיפלומאטיא, וטרם נפטרו לבתיהם המתיקו סוד ויעשו פליליה ע״ד הזועץ ויאשרו ויקיימו את ההצעה אשר אזנה וחקרה ממלכת איטאליא, לכונן על הזועץ השגחה כללית מן כל ממלכות אייראפא, באין הבדל ופרות ולבלי תת את היתרון ומשפט הבכורה לאחת הממלכות לשים שם את משטרה ולהסב מאנגליא את תוקף השלטון והממשלה על הזועץ. אך באותו יום ובאותה שעה אשר יצאה ההחלטה מפי באי כח כל הממלכות, שאין לממלכה יחידה חלק ונחלה להשתרר על התעלה הנכבדה מצאו האנגלים עת רצון לבקש מאת הקעדיוו שימסור בידיה מפתחות ממשלתו להשתרר באדונים קשים על הזועץ. המעשה הזר הזה הוא בל״ס הסגת גבול ועלבון כבוד כל הממלכות, בכל זאת מה שעשוי עשוי, ואין פוצה פה ומצפצף נגד פריצת גדר זאת אחת היא ממשלת תוגרמא אשר השמיעה ברמה קולה נגד אנגליא, ובימים האלה גלה סעדיה פחה את אזני כל הצירים, כי חזקה פקודת הסולטאן על הקעריוו להנזר מן הנזר והממשלה, עקב בגדו ומעלו אשר התמכר אל האנגלים לשרת אותם ולעבדם עבודת עבד, ועל כן תשים ממשלת תוגרמא לאל את כל ספרי הברית החדשים אשר כרת עם אנגליא, ואשר בכחם לקחו להם האנגלים קרנים להדביר תחת רגליהם כל עם המצרים ולפרוש את חרמם על הזועץ. הדברים הנמרצים האלה הרחיבו עוד יותר את הפרץ בין אנגליא ובין תוגרמא. בין כה וכה. עוד אנחנו כותבים והנה הגיעו ממצרים דעפעשען וידיעות חדשות ונכבדות מאד, שר המצביא וואהלסלייא עשה בערמה הכנות למלחמה מצד היבשה בכדי להתעות ולעור את עיני ערבי פחה, ובעוד עיני המצרים היו נטויות אל עבר היבשה, עשו להם הציים האדירים דרך בהזועץ, והאנגלים התאזרו עוז ותקעו יתדם בפארטסאיד, בקנתרה ובאיזמאליא ויתפשו את ראשי המורדים מצביאי הצבא על גדות הזועץ, יכוננו שם סדרים כחפצם ויתבצרו היטב, ויכונו ללכת מחיל אל חיל להרוס שארית המצודות, אימת האנגלים נפלה על המצרים, וגם מבלי אשר הרעימו כלי התותח, נפלו המצורות בידם, ועל המבצר עבוכיר נטעו המצרים דגל לבן לאות כי יכניעו א״ע ויבקשו שלום. מאיזמאליא הגיחו האנגלים לקרבת המבצר גמיל בדרך בואכה קאהירא, ושם אצל התעלה „מחמודיה״ התנגשו עם המצרים, אך יד האנגלים היתה על העליונה. השמועה על דבר הגבלת מספר רופאי הצבא היהודים וזכיותיהם, אושרה וקויימה. בימים האלה הוציא שר המלחמה צו ופקודה נמרצה, להמעיט מספר רופאי הצבא היהודים ולהעמידם על מספר קבוע חמשה למאה ממספר הכולל של כל הרופאים לפי הודעת מכה״ע „פט״ב׳ וויעד״"" עתירה הממשלה גם כן לגרוע זכיותיהם, באופנים חדשים אשר על פיהם יוכלו לעלות ממדרגה למדרגה רק חמשה אחוז ממאה, עד המדרגה החמישית במעלת רופאי הצבא, ומכאן ואילך פסקה זכותם. כל הסדרים החדשים האלה יפרסו מצודתם לא על רופאי הצבא לבדם, אך גם על חובשי פצעים ועל תלמידי ב״מ מדעים לרופאי הצבא אשר בבירר )No. 185 המלוכה (קור"" ווארשאוו׳ מעיר קיוב מודיעים, כי הראש החדש אשר בחרו להם חברות בעלי מלאכה בעיר ההיא התאוה תאוה לתקן דבר חדש וחפצו הצליח בידו וימצא מקום להתגדר בו, לחלק ולפלג את כל בעלי המלאכה יושבי העיר לשני ראשים, לחברים מנוים בחברות ולאנשי חוץ שאינם כתובים בחברות, וימצא לנכון לפניו להעמיד למבחן אומנים זקנים ובדוקים אם הם בקיאים במלאכתם, ורבים מהם התרפו ביום הנסיון כי לא הסכינו בהנסיונות, על כן מהה הראש החדש את שמותיהם מספרי הזכרון של החברים המנוים, ויוציאם מכלל בעלי המלאכה. דעת לנבון נקל כי האומללים אשר נהפך עליהם האופן לפתע פתאום, אבדו עולמם בשעה אחת, נשבר להם מטה לחם וגם ניטלה מהם זכות הישיבה בהעיר, ע״כ יש את נפשם לפנות בבקשתם אל הממשלה להשיב על מכונם את הסדרים אשר שררו עד היום ושלא להוציא )No. 181 ישן מפני חדש (וויעק ממוצא החוקים החדשים אשר יצאו נגד היהודים בימי הנשיאות של הגראף איננאטיעוו, מסתעפות ויוצאות כפעם בפעם שאלות ותשובות וספיקות אשר התרתם תלויה בשיקול דעת הממשלה המקומית או הגבוהה. באחד החוקים הנזכרים נאמר כדברים האלה: לשים מעצור לפי זמן בעד כריתת ברית מקנה וקנין וערבון מצד הנוצרים לצד יהודים, גם כתבי שכירות על נכסים וקרקעות הנמצאים מחוץ לגבול הערים והנה לפי הודעת מ״ע „גאוו׳ וורעמ״"" No. 180 ממקור נאמן, גלה שר האוצרות את דעתו כעת בספר ערוך אל פקידי מפס המשקה, שמן הוא והלאה אין ליהודים הרשות לקבל בחכירה את בתי הכנת המשקה כמו שעשו עד כה, יען שגם הם בכלל „נכסים וקרקעות"". ורק היהודים אשר יש בידם כתבי אמנה מקודם שיצאו החוקים החדשים הם רשאים להחזיק בעסקיהם להלאה. במכ״ע „טשערג׳ גוב׳ וויעד"" הננו קוראים לאמר: מן סוף השנה שעברה צלחה רוח נדיבה על האכרים להנזר מכל משק משכר ולבער את הנגע הזה מקרבם עד תומו, כי נוכחו לדעת את גודל הרעה והמצוקה היוצאת להם מן השכרות שנתפשטה באופן מבהיל. חברות האכרים בעיר הקטנה בראוואראוו ומאראווסק ובכפר טרעבוכאוו ועוד כפרים סביבותיהם הגיעו לידי החלטה וכתבו וחתמו בספר, שמן היום הזה והלאה אין ליהודים להסתפח בעסקי מכירת משקה שמה. עד כמה גדול חילוק הדעות בין ממשלת מקום ומקום בנוגע לשאלת היהודים, הננו רואים למדי מן הדבר הזה המסופר במ״ע היו״ל בעירנו „וויעק"" „סלאווא"" No. 184, המודיעים לאמר: ראשי לשכת ההיפאטעק בעירנו מאנו לאשר ולקיים את ספרי המקח וממכר של נכסים וקרקעות בין נוצרים ויהודים, אשר נגמרו ונעשו אחרי צאת לאור החוקים החדשים. מפני שלפי השערתם יסבו שלשת החוקים האלה גם על ערי מדינת פולין. אף שכבר נודעה החלטת שר המשפטים אשר בפירוש הוציא את ערי פולין מן הכלל, בכ״ז לא נמנעו ראשי הלשכה הזאת לבאר את השערתם ולהחזיק בה לע״ע, עד כי יגיע דבר שר המשפטים גם אליהם מכ״ע „רוססקי קוריער"" מודיע מעיר ארכאנגיעלסק כדברים האלה: בין המשולחים ביד פשעם לעיר הזאת נמצא ג״כ מספר יהודים אשר נענשו בעונש זה מפני עקירות בעסקי ממונות והנה כעת מלא „צבאם, ונאלצו ונלחצו להניח לפתע פתאום את עסקיהם ולנסוע לבתיהם, יען כי ארכאנגעלסק היא מחוץ לתחום מושבם, ואין להם זכות לשבת בה כמו אנשים חפשים פקידי המקום הניחו להם פנאי שני שבועות לכלות את כל עסקיהם, וע״י היציאה הפתאומית סבלו בהכרח נזק רב מעיר טאלנא מודיעים אל „היהודי הרוססי"" לאמר: עוד בשנה העברה החלו אחב״י יושבי העיר וסביבותיה לעבוד עבודת שדה כשכירים אצל בעלי הנכסים הנוצרים, והצטיינו בעבודתם ע״י חריצותם ומדת הסתפקותם וע״כ קנו אבות בעליהם באהבה נמרצה עד להפליא. גם בשנה הזאת כששים אנשים יהודים יוצאים השדה לכפרי הגראף שובאלאוו ויעבדו בשכר ששים קאפ׳ ליום. בשנה העברה עבדו שם מאתים איש וקבלו שכרם רו״כ אחד ליום, והנה אף כי השכר אשר הם מקבלים היום מצער הוא ואיננו מספיק כדי צרכיהם. בכ״ז הם חובבים עבודה זו ונמשכים הסכינו אל כל מיני העבודה בשדה, הם חורשים וזורעים, מאלמים אלומות וקוצרים ומיום ליום ישתלמו בעבודה זו ויתרגלו בה מעיר סטעפינוץ מודיע ה׳ חיים אבא וואחאטינסקי, כי יצאה אש ותאכל שמה כארבעים בתים, ויושביהם נשארו בעירום ובחוסר כל בלי מזון ומכסה חובקים אשפתות, ואם לא יושעו מנדבת חוץ, הם צפוים לרעב וקור העיר הקטנה מאשנא נשפטה עוד הפעם באש. התבערה האחרונה הזאת כלתה את יתר הפליטה, כל הבתים והחנויות עלו על המוקד, וכל יושביהם הוצנו על נחליהם באין לחם לאכול ובגד ללבוש, ואין עוזר להם מיושבי הערים הקרובות. בעיר הקטנה מגלין (גוב׳ טשערניג) התגורדו האכרים בשוק ויאמרו לעשות פרעות ביהודים אך השוטרים קדמו את פניהם ויגרשום ויפיצום לכל עבר. לדברת מכ״ע „יוזני קראיי"" נראו עקבות ימי השערוריות גם על מצב יושבי עיר קישינעוו. בהמסחר שורר קפאון ושבתון אשר לא היה כמהו. — מחיר הבתים ירד פלאים, היהודים נערו כפיהם לגמרי מקנין בתים ונכסים, ולחפצים למכור אין קונה. גם עסקי הבאנקען אשר בעיר ירדו עשר מעלות אחורנית, ותחת אשר עד היום הביאו ברכה לבעליהם, ומדי שנה בשנה חלקו ביניהם את תבואת הכסף במשך כל השנה, הנה עתה מאפס עסקים ומחסרון אמונה, שולחה המארה באוצרם וגלגלי עסקיהם שבתו מהתנועע. מכ״ע „זאריא"" מודיע, שנוסף אל הקאנזול הרוססי אשר בבראדי המתעסק בשקידה בשליחת הנודדים האומללים לבתיהם, נשלח כעת מטעם הממשלה משנה לשר צבא הזשאנדארמען ממחוז וואלין, לעיר בראדי, לעמוד לימין הקאנזול בעבודתו הכבדה, להפקיד הזה נמסר הדבר ביחוד לחקור ולדרוש אחרי מוצא כל אחד ואחד מהנודדים, אם יש בידו מכתב מסע או לא, ולשאול פי פקידי המקומות על אדות האנשים מחוסרי תעודות, אם כנים הם, ולהקל להם את הדרך למען יוכלו לשוב אל ארצם ואל מולדתם. (פרעות בטיססא עססלאר) מעיר הדמים טיססא עססלאר הגיעו שמועות מבהילות, הפחד אשר פחדנו הנה זה בא; עינוי הדין ועיוות הדין ודבת כותבי פלסתר הצליחו לדאבון לבנו לפחת בלב ההמון זיקי שנאה ונקם, וההבערה ללהב יצאה. חמת ההמון נתכה על בית הכנסת אחד, ויהרסו ויפוצצו את כלי הקדש ואת ספרי התורות קרעו לגזרים ויעשו שערוריה נוראה. אחרי עמל רב עלתה ביד השוטרים לשכך את המהימה, ואך הבל תנחמנו הממשלה האונגארית בהודיעה במכ״ע היו״ל על ידה, שנכונה היא לצאת נגד הפראים בכל חומר מדת הדי קשה הוא כקריעת ים סוף להשיב מלחמה שערה, להטיל עבו תים והרצובות על משובת ההמון אחרי אשר פלגו לשטף מרוצתו תעלה. מכל עבר ופאה ינהרו אנשי הצבא ובאים לחנות בעיר אשר פחד הפרעות רובץ עליה מענן צלמות. (עלילת דם חדשה) כבר נודע ומבואר שמשפט אחד לחול הנפש כמו לחולי הגוף, והצד השוה שביניהם שדרכם לילך ולהזיק ולהסתפח כספחת, ולכן נראה את כל הדעות הכוזבות והעלילות והפרעות והנגעים והפגעים כולם מתפשטים בכח נמרץ ונדבקים כמעט בגוף כל אומה ולשון. את הכלל הגדול והנורא הזה הננו רואים בכל פנה שאנו פונים; עוד העלילה העססלארית תשרך דרכיה בעצלתים. והנה דמות דיוקנה ממש נראה לנו כעת בגאליציא, ורק בזאת נבדלה האחרונה לטובה שבה לא יצאה שגגה מלפני השליטים בשערי המשפט להעמים את העלילה הבזויה על שכם הדת, רק הליכות עולם לה ודרך בר בעלמא היה לה ליסוד מוסד; וזה הדבר לפי אשר יספרו לנו מה״ע הגאליציאנים. בחדש העבר מצאו האכרים בכפר לוטיטש הסמוכה לעיר סטרזיזוב, פגר חלל אשר בשרו כבר היה למאכלת הרקבון ויכרסמנו גם כן חזיר מיער, האכרים הודיעו זאת אל פקידי הממשלה, וימהרו הפקידים וישלחו שמה איזה רופאים וחוקרי דין לחקור על מקום המעשה ולהוציא תעלומת רצח לאור והנה בדיקת הפגר וחקירות ודרישות הרופאים הורו בעליל שהחלל המונח לפניהם — היא עלמה צעירה לימים אשר הומתה ע״י רוצח באגרוף על ראשה ובשחיטת סכין בצוארה, והפגר שכב משך איזה חדשים במקום חמר וטיט עד אשר נבקעה גולגלתו. גם הוציא הרוצח מרחמה ולד בן חמשה חדשים, ומסבה נעלמה הובא הפגר למקום הזה. השוטרים והתיירים יצאו מבוהלים ודחופים במצות הממשלה, להתחקות על שרשי הרצח הנורא, ואחרי יגיעה רבה העלו במצודתם חשוד אחד, איש שפחה, ודבר לאט לו עמה, אולם בהיותו אב לילדים, ירא האיש פן תודע חרפתו בקהל על כן הסית בהנערה איזה אכרים וישלם להם במחיר מעשה הרצח והם מלאו אחריו וירצחוה נפש. כחץ מקשת עפה השמועה בכל הערים והכפרים הקרובות, שעלילת דם נתבררה בעליל; אולם חוקר הדין, איש משכיל וישר, ידע לקדם את פני הרעה וידבר על לב ההמון דברי חן ושכל טוב, וישכילם לדעת שהפושע אשר עליו נטוי קו חשד, אם באמת עשה את התועבה הזאת, לא עשה זאת לצרכי הדת. בכה „גיטלה המרה״ מן העלילה, ותחת עלילת דם היתה לעלילה פרטית, לו רבים כחוקר זה יחכמו, אזי נתבארו ונתבררו לנו חידות סתומות רבות, אשר סבת ההעלם וההסתר שהן מעולפות בהם היא רק בלבול עלילה פרטית עם עלילה כללית, ותערובות חולין בקדשים שאין בזה מקומם כלל . שר המשפטים שלח פקודה נמרצה אל כל שערי המשפט ברחבי רוסיא מקום שם נדונים בעלי הפרעות נגד היהודים, בה יצוה לדון ולענוש את כל הפושעים לפי מדת הדין המדוקדקת המבוארת בספר החוקים המתיחסים לזה, ושלא יתירו לעצמם )No. 219 לדון על פי שיקול הדעת לבד (נאוויגי"
021-HZF-1882-08-22-001-09247_toc_6,דרווגעניק (סוף מגליון 30)," דרווגעניק (סוף מגליון 30) ואלה המה חקות בתי החולים אשר יסד הרב הנזכר: בית בנוי לתלפיות עומד סמוך לבית הרחצה אשר בנקל הוא גם לנכה רגלים ללכת להאמבטאות. כן אלה החולים אשר על כתף ינשאו לא יכבד לנושאם להגיעס למחוז חפצם לרחוץ בהאמבטאות. הבית הזה יכיל בקרבו כחמשים מטות בריות אבל יען ירבו העניים לבוא במדה נפרזה ימצאו בתוכה יותר ממאה איש וע״כ ישבו דחוקים מאד מאד ומלאים בעליה גם בחוץ. עוד בית אחד עומד בקצה העיר וגם שם מלאים מפה אל פה עניים חולים, ועוד בית אחד יעמלו הבונים לכלותו בקרוב לו באו עניים כפי ערך המקום והכסף הנקבץ בעבורם, אז הספיק להם הרב כל צרכם בריות ולא בצמצום, אבל לדאבו רוחנו מרבים העניים לבוא, ובערך שבע מאות איש עניים יבאו בכל קיץ להתרפאות מקופת הרב, ואשר לכלכלם במזון ורפואה כיאות דרוש לא פחות מעשרים אלף רו״כ, ולמרות הצורך הגדול הזה יאסוף הרב מלא קמץ בערך חמשת אלפים רו״כ, ובשום אופן לא יוכל למלאות צרכי העניים המרובים. ולכן מכל עבר ופנה נשמע תלונות העניים. לא כן הוא בית החולים להנוצרים פה, המפקח עליה לא יאלץ לדפוק על פתחי נדיבים, כי מקבק הוא צרכי הבית מאת הממשלה, וחולים לא יקבל יותר משלשים, לכן כל אחד יבוא על מקומו בשלום שבע רצון. כן יש רבים השוכרים להם מעון, רק אמבטאות יקבלו מאת הרב. ולעומת מה שצרכי הרב מרובים כן דעתו קצרה בדבר סדר ומשטר בביה״ה פנימה, יען הוא טרוד ועמוס בעבודה רבה לעשות לכסף מוצא לכלכלת העניים ולמלא משאלות העניים הדוחקים והלוחצים אותו, אינו יכול לפנות לבו להשגיח בעינא פקיחא על משטרי ביה״ה, וע״כ יעזבם לנפשם בידי משרתים ומשרתות והעניים סובלים מיד כל מעול ומנבל. וגם גבאי הוראדנא לא הועילו כלום בתקנתם בשלחם מאתם לעזור על יד הרב איש אחד מופלג בתורה, כי לא לגמרא ולא לסברא דידיה צריכין רק נחוץ לנו איש מפקח בהשכל ודעת בביה״ח פנימה, והאיש הזה אסתנים הוא ודעתו אנינה כל כך עד כי לא יוכל לבוא לביה״ח פנימה אף לעתים רחוקות, יען ריח רע מבעתו, ולהטפל להרב לקבץ נדבות מאת נדיבים אך למותר הוא, כי הרב בעצמו ידע את מקום כבודם, לא אובה להחליש ידי עוסקים במצוה, ע״כ אחדול מלתאר במו הצלמות ואי סדרים המלא פה בביה״ח, ורק אם נדיבי עמנו ירבו להעשיר קופת הצדקה וירחיקו את השטן המפריע האחד, והוא המחסור אשר הוא אם כל חטאת, אז גם הסדר והמשטר ימצאו מקום בביה״ח ואלפי עניים ממנו יושעו וברכתם על ראש הנדיבים יחולו. דבר אחד טוב ומועיל נתחדש פה בביה״ח הראוי להשמע בשער בת רבים: החולים הסובלים פאראליזם וחלישות העצבים, מלבד אמבטאות יצוום הרופאים להשתמש במכונות עלעקטריות, הנמצאים פה אצל רופאים אחרים ואשר מחיר כל פעם לא פחות מא׳ רו״כ, מובן מאליו כי לא השיגה יד העניים להשתמש בתחבולה הבדוקה הזאת היקרה במחירה, אף אם בנפשם הוא, רק רשות היה ביד הרב להעתיר אל הד״ר המצויין שפיגעל בעד חולה אחד או שנים, ונעתר לבקשתו, אבל במה נחשב הוא לעומת העניים החולים הרבים אשר ימצאו חפץ בזה וחייהם תלוים בתחבולה הזאת והיא רחוקה מהם. בהתבונני בזה נתתי אל לבי למלא החסרון, העתרתי בהענין הזה דברים לפני כבוד הגבירה הנכבדה פריידענבערג מביאליסטאק וימצא הדבר חן בעיניה, ואחרי אשר נדבה לזה סך הגון, לא נחה ולא שקטה עד הוציאה זממה לאור, ומותר הכסף אספה מאת מכיריה עד לערך מאה וששים רו״כ, וכבר שלחתם לפ״ב לקנות מכונה גאלוואנית עלעקטרית, ומעתה תהיה התחבולה הזאת חפשית לעניים כמו עד הנה לעשירים . המשטמה בלב הנוצרים עלינו שנתחדשה בשנים האחרונות, לא נראו עקבותיה פה. המנצח על המנגנים המטיב נגן ה׳ עבען אף כי אחינו הוא, בכל זאת הנוצרים המה הראשונים אשר מחאו כף ויקראו הידד אחרי מנגינותיו, והמה יעריצוהו וירוממוהו למעלה למעלה. כן התנדבו אצילים ואצילות שרים ושרות לצחק כבמת חזיון, ויאספו בפעם אחת איזה מאות רו״כ לטובת עניים נוצרים ויהודים בלי הבדל. חיים יעקב קרעמער"
021-HZF-1882-08-22-001-09247_toc_7,הצופה לבות ישראל," הצופה לבות ישראל האדם הוא מועד לעולם לנגיחה ולנגיפה, אם הסיתהו הנחש והרגיז את יצרו הרע על יצרו הטוב; ההמון הפשוט אשר השכיל פרידריך הגדול לקרוא לו: „חיה רעה בעלת פיפיות אין קץ וחסרת עינים"" הוא בכל עת ובכל שעה עז בגמר וקל כנשו לגזור על ימין ולמחוץ על שמאל. כשנכנסה בו רוח שטות וקנאה, באותה שעה אשר הלבלדים המקטרגים יושבים על כי טיפת דיו שבעה נקיים, בעוד אשר הם הותרים ומתיגעים לטר הרים בסברא בשאלת היהודים, ויפלסו דרך לחזיז קולות להרעיש בו את הלבבות להלהיב את הדמיונות ולבלבל את הדעות, הנה לא כן המון העם, הם לא ישרכו דרכם בעצלתים. ואם רק האחיזו בהם את האור, אז לא יעמיקו חקר ולא יכבשו את צרם אף עד ארגיעה, לא יחכו לשאלת פי מנהיגיהם, לא יתג את סכיניהם לבדיקה, כי תאות משובתם החזיקה בבלוריתם ומלפפתם ומושבתם בכח, לכן יצאו לפעלם במהרה לא בהגיונות בהגפת קולמסים, אך באגרוף רשע בגרזן ובמגזרה, כנגע הזה ראינו למדי בארצות הקרובות, במשכן החדש של האנטי- סעמיטיזמוס, בארץ אונגארן. קצרה רוח המאדזיארים לשקוט במכונם עד אשר תתברר ותתלבן בשערי המשפט עלילת הדם בטיססא עססלאר, כי כשבלול תמס תהלך החקירה והדרישה על כן רבים ממהרים לקום כגואלי הדם להתנקם בעם עברתם פרעות ושערוריות מתחדשות בכל יום תמיד, ואם רצונך לשפוט מישרים מצב אחב״י בעת הזאת באונגארן, נקוט כלל זה בידך, שמכ״ע אשר להממשלה שם זה דרכם להאפיל בטליתם על הנגעים ועל הפגעים, וע״כ מקרים רבים לא יבוא זכרם בקהל כלל, והפרעות אשר עליהן יסופר הן ג״כ מושקפות בזכוכית מקטנת, בכ״ז מכ״ע „פעסטי נאפלא"" העומד לפנים מן הק לעים במחיצת הממשלה, לא יכול עוד להחביא את המרצע בתוך השק, ויודיע כי עד היום נתדלדלו בני ישראל בחמשה עשר השודדים בצהרים מעשים נוראים ומרגיזי לב, ובמשך שלשת ימים רצופים שפכו דם ויבוזו בז עד שבאו אנשי הצבא ותפשום. הכל כמנהג המדינה! כנסת ישראל מתבוססת בדמיה אשר הכוה פצעוה בארצות רבות, והודים האכזרים תחת להריח מקרבם דמי המוכים יעמיסו על התמימים והנקיים עלילת דם! הן זה דרך לוהטים, בני אדם המבעירים את הבערה, אשר בעוד ידם אוחזת בלפידים הם קוראים בכח „תבערה ! תבערה! הצילו נא״. המעט להם כל אשר העמיקו שחתו עד היום, את נהרי נחלי הדם אשר שפכו הם רואים בחרדל, את „האוקיינוס"" של דמעות כטיפה קטנה, ואת סערת האנחות כצפצוף שפל — על כן העלו מסטרא דמסאבא עלילה בדויה ומוכחשת, עלילת הדם היתה לדם ברית הכת האנטיסעמיטית. אשר הקיפה כמעט כל משכנית ישראל חשבו הרואות בארובות והשכל וההגיון נרדמו בירכתים כי חרון אל כל ההמון, ואיסטאצצי יוכל כעת להשקיף בעד אשנבו, אחרי אשר כבר החל עדנא דריתחא, ומי יודע מתי יעבור זעם, הן העלילה הולכת ומתבלבלת, כי בעליה ובודיה מושבים עון בחבלי שוא וכעבות העגלה עשו קורי עכביש אלה. ענני האופל הרובצים עליה עוד לא התפזרו, חוקר הדין חקר ודרש, נפק רק ואשכח (?) כי שלשה יהודים מן הנתפשים חשודים הם בשפיכות דמים בפועל. ושבעה יהודים חשודים בנטילת חלק ברב או במעט במעשה הרצח, וששה חשודים בהכנות למעשה הרצח, ורק ארבעה מהם יצאו לדרור, בימים האלה הוליכו השוטרים את היהודים מבית האסורים אל שערי המשפט דרך השוק, מקום שם נאספו המון רב, כי יום חג היה להנוצרים. ולמראה היהודים נתלהבו הקנאים. ככה יוליכו את היהודים כפעם בפעם הלום והנה, כמו סמל הקנאה לעיני כל העם, ומטרת ההולכה וההבאה הלא גלויה וידועה היא, להטיל איבה בלב ההמון, להלהיב את לבם ולאזר את ידם לפרעות ושערוריות. במעמד קהל גדול קרא הוקר הדין את מוצא דבר חקירותיו לאמר: השוחטים שלמה שווארץ מעיר טיססא-עססלאר לעאפאלד ברוין מעיר טעגלאש, אברהם בוקסבוים מטיססא- פאלגאר חשודים הם ברציחת נפש הנערה אסתר סאלימאססי על כן ישבו בבית האסורים עד אשר יכלו החוקרים והדורשים את מלאכתם, לברר דבר האשמה על בוריו; להלן: יוסף שארף שמש בית הכנסת בעססלאר עם אשתו ואלעזר ווייסשטיין, ושמואל לוסטיג ואדולף יונגער חשודים בנטילת חלק בהרצח, וגם הם נגזר דינם לשבת במאסר עד כלות החקירה המוקדמת להמשפט בעצמו; האלמנה קליין, הערמאן ראזענבערג, מארטין גראסס, איגנאטץ גליין, ומשיטי הדוברות דוד הערשקא, יעקב שמולאוויץ ואיגנאץ מאטיי (זה האחרון הוא נוצרי), חשודים הם להתעות העם ע״י השליכם אל הנהר גופת נערה אחרת, ועי״ קוו להטיל אבק בעיני השופטים ולעמוד לימין הרוצחים למען יצא לאור משפטם, וגם הם ישארו במאסר, אך הם הגישו קובלנא נגד גזר דין זה, ולא נודע עוד אם גזר הדין זז ממקומו או לא לסוף, מאריטץ ווידדער, אנשיל פאגעל ניסן מענדעלאוויטש יצאו לדרור. מגלת הבלים ושקרים אלה נערכה לפני בית המשפט הגבוה להחליט דבר, אם חקירות החוקר הבוקר עולות יפה ואם מתאימות הן עם דתי המלכות, והשופטים חקרו את החקירה הזאת וימצאות נכונה ומדוקדקת בכלליה ופרטיה ויתנו לה תוקף ועוז, הן אמנם לא מפי חוקר הדין אנו חיים וחקירתו והחלטתו היא רק כמבוא והקדמה אל הדין ומשפט בעצמו. וגם בהחקירה הזאת לא עלה ביד החוקר להאשים את היהודים בהחלט ורק חושד הוא אותם, בכ״ז עינוי הדין ועיוות הדין בעצמו דיו להדאיב לב כל איש ישר ולעורר דאגה ופחד מכ״ע „פעסטי הירלאפ"" מודיע, כי לא מדעת עצמו נחפז הוקר הדין לכלות את מלאכתו, אך שר המשפטים נתן לו צו ופקודה נמרצה להחיש מעשהו, וע״כ מהר לחקור ולדרוש, ויולד ולד הטומאה זה, אולם אף כי אחרית החקירה והדרישה תדאיב לב כל אוהבי אמת ויושר ותגרש זרם מים רבים להגיע גלגלי הריחיים של האנטיסעמיטים, בכל זאת טוב טוב אשר יצאה העלילה לאויר העולם והחוקר הגיד את דבריו בקהל, אולי עתה לא יוכלו עוד הקנאים לעשות במחשך מעשיהם. והם חתרו בכל עז עד כה להשמיט את החקירה והדרישה, לחבוש בטמון את כל המשא ומתן, מיראתם פן יבקע אור האמת ויגרש ענני הסכלות, ולא ישישו על החפץ אשר יצאה עתה העלילה מאפלה לאורה; כעת ברור הוא, כי גם חוקרי הדין גם השופטים באונגארן אשר להם נמסרה כעת עלילת הדם, הם נוגעים בדבר ואיסטאצצי להם צור מעוז. הן כזאת נראה מראשית החקירה עד אחריתה. הנאשמים, או יותר נכון החשודים, הובאו תחת ברית ודלתים לבל יוכלו לברר את צדקתם, וגם עורכי הדי המדברים בשמם יפגשו מכשולים וחתחתים על כל מדרך כף רגל, והמכשולים האלה יצרו צעדם ולא יתנו להם למלא את חובתם באמונה. עורך הדין קארל עטוואעם דרש מאת חוקר הדין לערוך לפניו את הכתבים והתעודות הנוגעים לדבר מצואת גופת הנערה בנהר טיים, לשים עין בהם לדעת על פיהם להוכיח צדקת הנאשמים, אך חוקר הדין לא פנה לבקשתו ויענהו שאין המליץ רשאי להתערב בהליכות דין ומשפט רק אחרי אשר יצא המשפט מרשות החוקר ויכנס לרשות השופט, — ודעת לנבון נקל, כי אם תמסר העלילה פתאום ליד השופטים ועורכי הדין לא ידעו בטיב החקירות והדרישות והמ״מ אז יחטיאו את מטרתם והאמת תשאר מעל. צורה בולטת יותר מן עקשות לב השופטים ומשוא פנים ומשפטים קדומים אשר דבקו בהם, הננו רואים בדבר אשר נודע כעת, כי מכ״ע פעסטער ללאיד שלח את סופרו לעיר הדמים להתחקות שם על שרשי העלילה ועל משאה ומתנה בשערי המשפט, והסופר שב בפחי נפש כי לא אבו השופטים והפקידים לקבלו אחרי אשר נודע להם כי מכ״ע אשר בריתו רותה אתו הוא דובר שלום ליהודים, אך סופרי מכתב העתי המסטינים „עגעטערטעס"" „בודאפעסטי הירלאפ"" הם נכנסים לפני ולפנים ומביאים מטעמים לקוראי מכ״ע היו״ל על ידם, והם עוברים במחנה ותוקעים בשופרות להסית את העם לפרעות ושערוריות, ומי נביא ויגיד לנו קץ העלילה הנוראה הזאת? אם לא ישמיעו כל טובי העמים המשכילים פה אחד ברמה קולם, קול ענות גבורה נגד אוכלי אדם ושודדים בצהרים הבודים מלבם דברי בלע עמל ואון למען יוכלו להשכיר חציהם מדם ולחלק שלל רכוש האומללים, אם לא תקום ההשכלה הכללית נגד יצר הרע של רדיפות ורציחות ונגד חשכת הבערות וקנאת הדת והשנאה הלאומית — אזי ירחם עלינו אב הרחמים. אוי לה לספינה שאבד קברגיטה, אוי לו לדור הזה שאין בו איש רם ונשא אשר דבריו יהיו נשמעים בכל העמים והממלכות. מה ועילו לנו עדות פי חכמים יחידים? מה יועיל לנו „יקר שהרותא״ של הפראפעססאר הגדול שעגג המכין ספר גדול ע״ד עלילת הדם, להורות שהיא בנויה על אדני תהו ובהו? המעט לנו ספרים כאלה? אם יקראום חוקרי הדין אשר בטיססא עססלאר? מה יאמרו עתה השאננים. האפטימיסטים האומרים שלום שלום יבואו ויקראו ספורי עלילת הדם ויגידו אם אנחנו בני ישראל יושבי כל הארצות צעדנו קדימה או אחורנית? יפתחו נא ספר דברי הימים לבני ישראל ויקראו בו קול קורא מאת האפיפיור איננאצענטי הרביעי אשר ערך בשנת 1248 אל כהניו באשכנז ע״ד העלילה הנוראה, ואלה דבריו: שמועה שמענו ותרגז בטננו לקול אנקת יהודי אשכנז הנאנחים והנאנקים מחמת האצילים והנסיכים אשר לבם מלא הוות תוך ומרמה, ואין מספר לתואנותיהם ולתנואותיהם אשר יתנו להם פתחון פה להתנפל על היהודים ולבוז הונם ורכושם, ויבדו מלבם עלילות כזב לשאת חרפה על עם עברתם ועל אמונתם, בשכחם כי אמונת היהודים היתה ראש פנה לאמונתנו הנוצרית הפתאים האלה לא ידעו את הכתוב בתורת ישראל „לא תרצח״, ויעמידו על שכם היהודים עון רצח. כפעם בפעם יטמנו בסתר בבתי היהודים גופת מת ואחרי כן יעשו בהם שפטים על חטא אשר לא חטאו, וכל התועבות האלה יעשו למרות משפטי הכנסיה הקאטולית, למרות מלכות שמים ודתי המלוכה, יחמסו ויבוזו רכוש האומללים, יביאו בסד רגליהם ויענום באכזריות חמה, ולרבים יכינו מטבח בחמתם הנוראה, עד אשר רע ומר גורל היהודים ומצבם בצל הנסיכים והמושלים האלה מאשר היה בימי פרעה במצרים, ונאלצים ונלחצים הם לאחוז מטה נודד ולעזוב את המקומות אשר ישבו בהם זה מאות בשנים. האומללים האלה יפחדו מפני כליון חרוץ, על כן פנו אלינו בבקשתם להיות להם למחסה ולמסתור, ובהיות כי נבלה היא ופגול לפנינו וכרשעה נוראה נכתם עון ההוללים הפראים שודדי היהודים ורוצחיהם, לכן הננו דורשים מכם בחזקה להתהלך עם היהודים בשובה ונחת ובדרכי שלום, וכל אלה אשר יעוו את דרכם וימרו את פינו, הכרת תכרת נפשם מקהל צאן מרעיתנו, עכ״ל. והנה תחת קול קורא זה אשר ממקום קדוש להנוצרים יהלך, מאת „רעיא מהימנא"" להכנסיה הקאטולית, יקראו נא האפטימיסטים את דברי מכ״ע הקאטולי האדוק „גרמניא"" ע״ד עלילת הדם. על אדות דרכי מכ״ע הזה והשקפותיו בצדק תאמר „הפפֿצט״ג"" לאמר: שתי מדות בנחשים המסיתים, קצתם מתקרבים אל המטרה בקימה זקופה ובדרך קצרה, לא „סחור סחור"", ומדברים את דבריהם בשפה ברורה בלי מליצות והקדמות שלא מן הענין, וקצתם על נחונם ילכ ויזחלו בדממה חרישית ומסוה על פניהם וכמרצחי חרש יתנפלו על העובר לבטח דרכו. הסוג האחרון הזה הוא רע ומזיק ע מאד, נבזה ונאלה ומוג לב כארנבת, ונגד הגנבים האלה הבאים במחתרת לא תספיק גם השמירה היותר מעולה, לסוג הזה נחשב גם מכ״ע „גרמניא"" והמון מאמריו אשר קרא להם בשם „שאלת רציחת הנוצרים ע״י היהודים״. בעל המאמרים מתלבש בלבוש חוקר דברי הימים (לא ידע עול בשת!) וקבר פתוח שפתו הערומה וראיותיו החלקלקות, שאמנם אין היהודים צריכים לדם נוצרים, מפני צרכי הדת רק מפני קנאת דת (?1) וראיה לדבר. המקרה בטיססא עססלאר. כפטיש זה המתחלק לכמה ניצוצות, כן היה השקר העססלארי „לרוח ממללא"" „ולמרכבה״ לכל האנטיסעמיטיומוס, „ומקבלין דין מן דין"" והמעגלים מתעגלים סביב להמקום אשר בו טבעה האבן ותך גלים. מלאכי חבלה שטעקקער הענריצי, רופפעל, יצאו ממחבואם וילהיבו את לבות ההמון בספורי מעשי עססלאר, ותהי אשכנז כתנור שהסיקוהו ע״ג אפרו. ומה תעשה הממשלה באשכנז? התשמור את החק הראשי עמוד התוך בבנין כל ממשלה: „כל שחבתי בשמירתו הכשרתי את נזקו"" גם בנוגע ליהודים? התרבה את אזהרותיה „בהשמר פן ואל״. לא רק נגד אנשי המסים אשר יראו כח מעשיהם בפועל (דלדולים קטנים קרו בימים האלה באיזה ערי פרוסיא) אך נגד שלוחי צבור האובות והידעונים נואמי נאום אשר קולם ערוה? הממשלה לא תחסום שור בדישו, רק במקום אשר היהודים דורשים ממנה בחזקה. כאשר דרש ראש העדה ה׳ מאגנוס מאת שר הפנים פוטטקאממער לענוש את רופפעל האנטיסעמיט בגלל הוציאו רבה עלילת הדם העססלארית, נעתר פוטטקאממער ומלאך הממשלה בא וסטרו על פיו של רופפעל וידביק לשונו אל הבו. אולם הענריצי דרש בימים האלה דרשה ארוכה בקהל גדול מאד ולא ענתה הממשלה מאומה, אף כי דרשת הענריצי אין כמוה לרוע בכל הדרשות הקודמות. האתון הזה פתח את האומה בסכין, „סכין של המוציא״, והדם שותת ויורד"", כזרם עלעקטרי התפשט הפתגם הלוהט הזה בין כל השומעים, ומחי כפים ותרועת הידד פרצו מפי כל הנאספים, והענריצי הוסיף לאמר: היהודים נוהגים בנו מנהג אחיהם בעססלאר, שם הלבישו גופת נערה אחרת בגדי אסתר סאלימאססי, וגם בינינו זאת מזמתם להטיל אבק ולסמא את עינינו; המהלכים (פארט- שריטטלער) חפצים להוכיח שאינם עקודים ומכורים ליהודים, וע״כ לא בחרו באנשים יהודים אל בית נבחרי פרוסיא ואל בית מועצות העיר, אולם אנחנו לא נעצום עינינו מראות אמת ונכוחה, אנחנו רובא דרובא של עם אשכנז, אנחנו אנשים ישרים ותמימים לא נמכור את נפשנו לווירכאוו, לריכטער ולהאנעל וסיעתם עבדי היהודים, אשר סרו מן הדרך וישכחו כי אשכנזים המה — יעשו הנבזים האלה כל מה שלבם חפץ, יתנו אהבים עם היהודים ויתאבקו בעפר רגליהם, אנחנו לא נכרות ברית שלום עם „בני הנכר"" המומחים אצל שחיטה ומציצה, אשר יעלעו דם התמצית וישימו מחנק לנפשנו. הדברים האלה כחזיז השחת הבעירו עוד הפעם את ההתלהבות וההתפעלות בתוך המחנה, ולא שכח הענריצי את המשל הקדמוני „אדמוקדך יקיר זיל קוץ קרך וצלי"" ויטל סער חדש בפתגמו: אל תבחרו במהלכים ולא בחפשים ולא בעומדים, אך באנטיסעמיטים תבחרו ואותם תושיבו בסוד המחוקקים, „יזולתם עובדים זולתם״, וכל המואם בהם ובמשנתם הוא בוגד בעמו ובמולדתו! וכן הוסיף הענריצי עדי חתמו בנביאות הבעל לאמר: אשכנז ארץ מקלט הוא לנדחי ישראל, כי יש לנו פה בארצנו דתי המלכות וחוקים ומשפטים יתנו רשות לבני הנכר לשחטנו ולסחטנו, ואת החוקים האלה נתנה לנו הכת אשר תעיז לכנות א״ע בשם „מהלכים״ אולם לא ירחק היום, אשורנו וקרוב הוא, אז יאחזו היהודים את מקלם ותרמילם וכלי גולה יעשו להם לעזוב את הארץ, וחק נמרץ יצא לפעלו כתוב וחתום ביד המלך לאמר: מהיום הזה והלאה לא יראה ולא ימצא איש יהודי בגבול אשכנז! אחרי כן קרא דברי מכתבים אשר קבל מאת שונאיו, ויחתום דבריו באמרו שהאנטיסעמיטים כסלע איתן נצבים על מקומם, להגן ולשמור קיסריות אשכנז מפני היהדות הנשחתה, ועבודת הקדש הזאת יעבדו עד נשימתם האחרונה. דברי הענריצי אלה אינם צריכים לשום פירוש, והפירוש היותר מספיק הוא שתיקת הממשלה אשר לו עמד נביא הבעל וקוסם סורר ומורה כזה בשאר הארצות גם במקומות אשר ארס השנאה ושאלת היהודים מפעפע, לו הרהיב עזות בנפשו לקום כמלמד דרדקי להממשלה, לקלל קללות נמרצות גדולי העם ורבי המדינה, אזי השקיעו בחבל לשון אלוף יקטן זה בעבור בקיאותו בהלכות שחיטה ובהשחות סכין לחתוך אבר מן החי חתיכות הראויות להתכבד. והיו שופכים מים צוננים על ראשו לקרר את התלהבותו הנפרזה, — אולם בארץ ההשכלה והפילוסופיא דובר אלה ינקה וחפשי יתהלך ברחוב. לעססינג, לעססינג! מי יגלה עפר מעיניך וראית איך נפל משמים הילל בן שחר, ובנין הסבלנות אשר בנית אתה ומרעיך במחוגת התבונה בפלס הדעת והתושיה, הוכה לרסיסים וכשועלים בחרבות עלו בו בני בת חדשה אשר לא שערתם, ובהחורבה הזאת יתדפקו הזיקין והמזיקים. קומה טארקוועמאדא ושבה שביך את החוקרים נושאי ההשכלה. מה גדלה נסות רוח האשכנזים, הן הסלאווים למשחק ולקלסה למו, וגם אוסטריא למשל ולשנינה היא בעיניהם מפני שקלטה רוח הסלאווים, בכל זאת אינם דומים האנטיסעמיטים בוויען לחבריהם בברלין. בוויען החזיקו במדת צניעות מוכרחת, וזאת נראה אם נערוך מערכה מול מערכה אסיפת בני הכת בברלין לאסיפתם בוויען. בוויען נעץ שר הפנים קנה בים זה, הוא הפקודה האוסרת בעונש חמור כל אסיפות אנטיסעמיטיות, וזאת הפקודה תשים עבותים על ידיהם וחחה בפיהם, עד שאין להם אפילו רשות לקרוא לאסיפתם „אסיפה אנטיסעמיטית"" ובוררים להם בהכרח שם אחר. בעוד אשר הענריצי בברלין שאג כארי נוהם וכדוב שוקק וירעיש את לבות שומעיו, הנה האלובעק בוויען תקע „תקיעות בלחש״ בשפה רפה דרש את דרשתו התפלה והארוכה ע״ד הדת ומפעלותיה בהנהגת המדינה, ונזהר בלשונו לבלי הזכיר את השם „יהודי"" בסוף דבריו דרש מאת בני הכת להתחזק ולהאזר באומץ וחיל נגד „אלה אשר מהם נשקפת סכנה״, כדרך הצפצוף השפל הזה היו ג״כ המכתבים והדעפעשען, כולם היו כתובים בלשון החרטומים, וגלוי וידוע, שדברי הספר החתום לא יפעלו פעולה כלל על ההמון אע״פ שהם מובנים ליודעי חן לא עליכם כל העמים עוברי דרך בנתיבות עולם, להיות כמונו הפעם מטרה לכל חץ מכל עבר ופאה. כעמוד האש יתהלך האנטיסעמיטיזמוס מגוי אל גוי ומממלכה אל עם אחר, — וגם מעבר לים נראה סימניו המבשרים את ביאתו. כל האומר שהאמעריקאנים אינם מוכשרים לקבל טומאת השיטה הזאת אינו אלא טועה. חננו רואים הפעם, כי בין נדחי אחינו אשר מצאו שם מנוס למו ובין הפועלים האמעריקאנים, פרצה מהומה ומבוכה. אלה האחרונים עשו קנוניא ביניהם לבלתי עבוד עבודתם בהובלת המשאות אל מסלות הברזל, עד אשר יוסיפו בעליהם על שכרם. ואומללי אחינו שמחו במצאם מקור למחיה ויעמיסו על שכמם את העבודה; ראו זאת הפועלים המושבעים בקנוניא שבני הנכר סכלו את עצתם, ויתנפלו על היהודים, ותהי שם מבוסה ומבוכה והגפת אגרופין ומחלומות כשיל וכילפות — ועל מכות האומללים שכבר הוגלד פיהן, נוספו פצעים אשר הונ בידי „מאהביהם ומאספיהם״, לע״ע קם השלום בין בעלי הריב והיהודים שמו ידם בתוך הקנוניא, אך מזונותם קשים להם כקריעת ים סוף, החברות והועדים מתגלגלים תחת שואה, על הויכוחים וחליפות מכתבים בין נויארק ולאנדאן כבר נשברו הרבה קולמסים ונשפך דיו רב, הפרעזידענטים מתחלפים כבלשכת פלהדרין — והאנדרולומוסיא בקעסטעל גאהרדען לא זזה ממקומה. זאת תנועת היציאה אחרי ימי הפרעות, היתה באמת כמגדל דור הפלגה אחרי המבול. ערבוביא בדעות ובמעשים תהו ולא סדרים, שגיאות על שגיאות וקלקלות על קלקלות. מי פלל כי אחרי כל התנועה הגדולה והחזקה באויראפא ובאמעריקא, אחרי התחברות גדולי תבל ועשיריה, לא יצלח הדבר הזה אשר היה נחוץ והכרחי בשעתו? בבית מדרשו של הנסיון למדנו זאת, הנסיון יראנו כי מצב האומללים לא הוטב כלל. קאסטל נאהרדען בנויארק היא להאומללים כמו „בראדי"" לכל משפטיה וחוקותיה, ומתי תבאנה הנפשות לפורחות אל המנוחה ואל הנחלה? הניצוצות, האלה ניתזו מן התבערה אשר בערה בנו, והם מרחפים בחלל של עולם בכוכבי נבוכה. בימים האלה היתה אסיפה חדשה בעירי וויען, ואחרי הנסיונות הרעים הם „הולכים לקאנאססא"" וגמרו אומר להשיב את הנדחים אל ארצם. ובאמת בכל אופן טוב טוב להאומללים לשוב אל ארצם ואל מולדתם מהתענות תחת ידי הועדים המטורפים והמבולבלים. מהתנגה עם דלת הארץ באמעריקא, ומהבעיר שם ניצוץ של אנטיסעמיטיזמוס. מבין שתי רעות, אחת גדולה ואחת קטנה, חייב אדם להניח את ג. סאקאלאוו הגדולה ולברור את הקטנה."
021-HZF-1882-08-22-001-09247_toc_8,מכתב," מכתב לידידי הרב החכם מו״ה יצ״ה נ״י לא צדקת בדבריך במה שאמרת שהנמב""ם ז""ל עם היותו נשען על בינתו בחכמות, לא יצא מעולם לדון בדבר הלכה לסמוך עליהן, ואיך יעלה על דעתך כי איש אלהים קדוש כמוהו בלב ולב ידבר, בפיו יורה ידין דין אמת לאמתו, ובקרבו דעת אחרת לו מצד חכמתו? - וכבר גלה לנו את דעתו בענין הזה בדברים ברורים ומפורשים (בהקדמתו לס׳ זרעים יעוי""ש), שבהלכות השקולות ע״פ עיון וסברא יתרון לשכל העיוני על הנבואה שאינה מועילה בזה, ומה שיעשה יהושע ופנחס בענין העיון והסברא הוא שיעשה רבינא ורב אשי ומצינו בגמ' האלהים אי אמר לה יהושע בן נון משמיה לא צייתנא ליה (חולין קב״ד), וכן אם יבא אליהו ויאמר חולצן בסנדל אין שומעין לו (יבמות ק״ב) ועוד כדומה לזה, — וע״כ לא יפלא בעינינו אם לפעמים רחוקות בהלכה הנוגעת בצד מה אל איזו חכמה עיונית הוא מסבב את פני ההלכה לבל התנגד אל הדעת העיונית, מבלי לגלות לנו מאיזה טעם הוא נוטה להכריע. דוגמא כזאת הראיתי כבר בדבר הלכה אחת (הצפירה 1880 צד 399 יעוי""ש), ששם הוא נוגע בענין סתום בחכמת התכונה דלאו כולי עלמא גמיר לה, אבל מצאתי לו במקום אחר יותר נפלא, בדינין השנויין במשנה וברייתא שאין בהן שקלא וטריא בגמ׳ כלל, והוא ז״ל מצד חכמתו בדינים ההם, הוא מסדר אותן באופן אחר מכפי שהן סדורין בגמ׳, אשר עי""ז הן יוצאין לפנים אחרים בפסק ההלכה! - גדולי הפוסקים הבאים אחריו תמהו עליו, מה ראה על לבה להשך את סדרן ולהוציאן ממשמעותן אליבא דדינא, וקיימו לפסק הלכה כפי הנראה להם בגמ׳. אבל באמת לא ירדו לסוף דעתו כי כוונתו לשנות הדינין ההן ממשמעותם בגמ' בכדי שיסכימו עם הידוע לו מצד החכמה את הענין הזה כתבתי זה כעשרים שנה במכה״ע הכרמל אשר כמוך וכמו רבים זולתך אולי לא קראוהו ולא ידעוהו כלל, ואשר קראוהו אז כבר נשכח זכרונו אצלם, ע״כ בהיותנו היום נדונים ע""ז. מצאתי נכון להעתיק לפניך תוכן המאמר ההוא למען תדע ובחצת על חכמת הרמב""ם ז""ל איך יעמיק עצה באיזו הלכה המקופחא לפי דעתו לבל תהיה כמפגיע לשכל העיוני, וזה הוא. במשנה פ׳ המוכר את הספינה, וחייב להכריע לו טפת, היה שוקל עין בעין נותן לו נירומין וכו'. ובברייאא שם נפש מאזנים תלויה באויר ג' טפחים וגבוה מן הארץ ג׳ טפחים וקנה ומתנה שלה י""ב טפחים, ושל צמרין של זגנין תלויה באויר ב׳ טפחים וגבוה מן הארץ ב׳ טפחים וכו׳, ע""ש בגמ' פי׳ הרשב""ם הטור נמ״י פרישה וסמ״ע והפוסקים האחרונים איש איש במקומו, רוב המפרשים והפוסקים קיימו לדין שכל המוכרים האמורים בברייתא שעור ההכרעה אצלם כשעור הקצוב להם בגמ׳ למדת גבהם מן הארץ, אצל מוכרי ברזל ההכרעה ששה טפחים, ואצל הצמרין והזגגין ד׳ טפחים וכו'. - ואולם הרמב״ם ז""ל (הל׳ גניבה פ״מ) הפך סדר כל הדינין ההן, בראשונה העתיק כל פרטי השעורים האמורים בברייתא, ולבסוף לשון המשנה וחייב להכריע לו טפת, אשר מזה יצא לו דין אחד כולל לכל המוכרים שאינן חייבים רק הכרעת טפח אחד לבד! וכל השעורים שבברייתא בשעור גבהם מן הארץ ותלייתם באויר אשר הביאם שם, אינו מפרש מה ענינם כאילו אינם להלכה כלל! - ובאמת כל המבין בידיעת משפטי הכובד (סטאטיק) ואופן תקוני המאזנים בטבט, יכיר דעת הרמב״ם היותו מתכוין לדון ע״פ יסודי החכמה, שבכל מיני המאזנים, יהיו גדולים וגמים כשל מוכרי ברזל או קטנים ומדוייקים כשל מורטני, אם רק הם בכלל מאזני צדק לפי ערך גדלם, וכמדת האורך שנתנו להם בברייתא. בכולם תהיה הכרעת טפח אחד יוצא לשעור שוה האמור במשנה אצל חנוני, שבמקום שלא נהגו להכריע הוא נותן גירומין ומסתמא אידי ואידי חד שעורא הוא, לפי מסקנא דתלמודא אחד מד' מאות ביבש, ותהיה לפ""ז הכרעת טפא אחד לדעת הרמב""ם בכל מיני המאזנים, שוה אל הגירומין אחד מד' מאות ביבש. וזה אמת ויציב מבורר ע״פ חשבון ההנדסי למבינים. כי  אם נכנה מרחק שתי הנקודות הנודעות בקנה המאזנים בשם נקודת הציר ונקודת מרכז הכובד, היותו - ה, מדת חצי אורך הקנה - א, ושעור הכרעת טפח כשעור הגירומין—— 100, הנה יוציא לנו את החשבון היות מחיר ח (אי -) ואם נחליף את מחיר ח הזה בכל מיני 1662 המאזנים השנויים בברייתא לפי מדת גדלם, נמצא שהוא מכוון אל הדיוק הנכון לכל אחד מהם, ד״מ במאזנים של מוכרי ברזל אשר אצלם א - 24 אצבעות, יהיה ח- 0,35 יותר מכדי שליש אצבע, כראוי במאזנים גסים כאלו, אבל במאזני החנוני אשר א - 12 יהיה ח - 0,088 כדי 1 אצבע לערך, ג״כ כתקונו, ובשניהם יוצא הכרעת טפח אחד כדי שעור הגירומין על אחד מד' מאות מהמשקל, משא״כ לדעת הפוסקים המחייבים למוכרי ברזל לתת הכרעה ששה טפחים, הלא תעלה ההכרעה קרוב לאחד בששים עתה הראות לדעת כי בהלכות סתומות כאלה. החכמה תעוז לחכם מעשרה שליטים בים התלמוד ע״י פלפול. אשוב שנית אל השגות הראב""ד שהדפיסו המדפיסים בתוך הרמב""ם בפנים. אמרת „שהראב""ד היה הגון וראוי לכך לגודל מעלתו וחשיבותו גם בעיני הרמב""ם המשבתו באגרותיו"" - הנה ממה שמזכירו לשבח בשם „הרב הגדול שבפישקירא"" ידענו את ענות רוחו של הרמב״ם לנהוג כבוד במתנגדיו, כנראה מאגרותיו להדיין באלכסנדריא ולתלמידו, ר׳ יוסף ב״ר יהודה, וקרוב לודאי שלא ראה ולא ידע כלל מהשגות הראב""ד בחייו, וחלילה להאמין בדברי ההגדה המספרת בגנותו לאמר (בסה״ד בשם שה״ק) „שבשמע הרמב""ם כ""כ דברי קנטורין ובזיונות בהשגות שעשה לו הראב״ד אמר עליו, אמרו לרב שבפייסקירי שאם התחיל לא ישלים ואומרים כי הראב״ד לא השלים שנתו"", כי הרמב""ם ז""ל אם הגיעו אליו השגות הראב""ד ודאי היה משיב עליהם כמו שהשיג על השגות הרמ״ך״), ואנו רואים שגם זמן רב אחר הראב""ד העריצו והקדישו את ספר הכמב״ם בכל הארצות לדון ולהורות על פיו, ולא ידעו או לא השגיחו על השגות הראב""ד כלל, כמו שהבאתי שם מתשובת הרשב""ש והרלב״ח. גם מה שאמרת שהראב""ד נשא איבה ושנאה בלבו על הרמב״ם בשביל דעותיו הפילוסופיות בעניני האמונה, גם זה אינו אמת בהחלט, כי לפי עדות הרמב""ן באגרתו לרבני צרפת לא היה הראב""ד בין המתקוממים נגד ס׳ המורה ולא שת ידו עמהם לומר שהוא טעון גניזה, רק השיב על קצת דבריו לא יותר, והעיקר הוא כי הראב""ד מצד טבעו היה נוח להתפעל נגד מתנגדיו בדברים קשים, כנראה גם מהשגותיו על בעל המאור בספר תמים דעים (עי׳ שה״ג). אבל איך שיהיה, כל זה אינו ענין כלל אל מה שאמרתי שם כי המדפיסים הראשונים הם שהטילו גורלם על ספרי הגאונים בראשונה, הם הכניסו השגות הראב""ד בפנים הרמב""ם, ובלבלו דברי הב״י ע""י הגהות הרמ""א ועוד ועוד, והם מסרו לנו נסחאות הש""ס מאשר בחרו להם כטוב בעיניהם מהעתקות ישנות - ומי היו המדפיסים ההם? ומה שמם כי תדע? - הנה  תשמע את לכונם מדבר אליך מתוך מסגרת בפי' הרשב""ם במסכת ב""ב (דף פ״ט ע״א) וזה לשונם: בפירוש זה העמוד יש פרישות נכריות (?1) מהופך ומבולבל והספרים שונות זה אומר בכה וזה בכה, וכן יש עוד שלש הלכות בפרק זה אשר הם כאלה וכאשר מצאנו בהעתק ישן דפסנו והלכנו אחריו, עכ״ל. ודבריהם אלו ככתבם וכלשונם נאמרו ונדפסו בכל השסי״ן עד היום! וגם בש""ס ברלין, ווארשא האחרונים, אשר כבר נקבצו באו בהם הוספות והגהות רבות וחדושים ופירושים מגאונים. לא הודיעו לנו מה היו הפירושים הראשונים. ומה הנה שלש ההלכות שהיו בפרק הזה? רק העתיקו לנו את דבריהם שכאן נמצאו וכאן היו, אבל לא נתנו לדפוס מטעם המדפיסים שראו אז שאינן מחוורים, ועדותן נאמנה וקיימת אצל המדפיסים הבאים אחריהם והולכים בעקבותיהם דידך חז״ס *) צחוק עשה לנו נער סופר אחד בהלבנון (נומר 30) אשר יצא להוכיח שהרמב״ם בעלמו הודה על השגות הראב""ד! כי מצא ביוחסין הגדה אחת על הרמב״ם שאמר „מימי לא נצחני אלא בעל מלאכה אחד"", וכונתו על הראב""ד? ולכן האומר שהרמב""ם היה משיבו הוא פוגע בכבוד הראב""ד! עיי""ש איך הוא הולך ומגבב דברי הבל ושטות לומר על הראב""ד כי מלבד השגותיו התכוון לזלזל בכבוד הרמב״ם בדברים קשים כדי להשפילו, ועל הרמב״ם, שאם עמד וראה את ספרו היה נותן תודה כפולה ומכופלת להראב״ד, ולהמדפיסים שהכניסוהו בתוך ספרו."
021-HZF-1882-08-22-001-09247_toc_9,," לשנה טובה תכתבו ותחתמו! יצא לאור היום „לוח ישראל"" בשפת רוססית לשנת תרמ״ג לבריאה (מעוברת), היא שנת 83—1882 למספרם עם הוספות רבות, נחוצות ומועילות, הנוגעות להיו ב״י מצבם, תורתם ותולדותם בארצנו ובחוץ לארץ. ועם „לוח הקראים"" לשנת התרמ״ג. מאת ח״י בן יצחק אליהו לבית גורלאנד הלוח הזה (השנה הששית) הנדפס בעיר המלוכה בדפוס הארז מחירו ליחידים 25 קאפ׳. ומוברי ספרים וסוכנים, הקונים אותו מידי המו״ל, על מנת להרויח, יקבלו הנחה הגונה עד ל׳ למאה (30%), והקנין רק ואך במזומן ולא בהקפה Палворному Совътиику онъ ильичу Гурллиду въ Oдeccy. Hofrath Jonas Gurland in Odessa."
021-HZF-1882-08-22-001-09247_toc_10,," יצא לאור ס׳ שנאת עולם לעם עולם זה ספר תולדות השנאה לישראל. בדברי הימים יתן דרך ובהליכות הדורות נתיבה, יפיץ אור על המקור אשר ממנו נבעה השנאה, יחשוף שפוני טמוניה וחקרי לב לפלגות חליפותיה השונות לרוח דור ודור, יטיף אמרים על שאלת היהודים אשר עלתה בימים האלה על לשון כל ויעיר על דרכים שונות להתרתה, ובתוך הספר ערוך חקר דברי הימים לבני ישראל בפולין ורוסיא, ובקרת דתי המלכות הנוגעות לישראל, באייראפא בכלל ובארצות מושבותינו בפרט מאת נחום סאקאלאוו מחיר הספר הזה לאחדים עם דמי המשלוח 1 רו״כ, ולמוכרי ספרים הקונים סך הגון הנחה כנהוג. כל החפץ בו יפנה במכתבו אל המחבר לפי האדרעססע: М. Соколову, въ Варшаву при ул. Изика № 25. N. Sokolow, Warschau, Dzika No 25."
021-HZF-1882-08-22-001-09247_toc_11,," בעז""ה יצא לאור כרך שני מספר אורים ותומים על חו״מ ברוב פאר ויופי, על נייד רעגאל ובהגה""ה מדויקת מאד, ע״י מורי חמי הרב הגאון החו״ב המפורסם מהור״ר יצחק הכהן פייגענבוים נ״י מו״ץ מווארשא, ומחולק לארבעה כרכים מחיר כל כרך 1,5 רו״כ, ס״ה 4,20 רו״כ, ובקרוב יופיע ברך שלישי No. 1 נאום יעקב יוסף אייבשיץ, ווארשא באגנע No 30 וגם יהיה למכור אצל הסוכן, ר׳ ליבל ראזענבלאט נ״י פראנצישקאנער"
021-HZF-1882-08-22-001-09247_toc_12,," להודיע למיודעי ומכרי שגם בשנה זו יהיה לי אתרונים בקאממיססיאן מא״י טובים ומהודרים, ואף שאר אתרונים מכל הסארטין ולולבים ירוקים טאלייאנער והדסים ירוקים, ומבטיח אני להקונים שישיגו אצלי לפי רצונם במקח השוה אדרעססע שלי כשמר W. Meyer Gordon Riga, Moskauer Vorstadt Iohanen Stras № 18."
021-HZF-1882-08-22-001-09247_toc_13,," כל החפץ באתרוני אה״ק ומגינות עה״ק יפו היפים מאוד ומתקיימים, כשל גנות קורפו עם פיטמות ובלי פיטמות ישיגם ממני כפי האדרעסע יהודה ליב סלאנט בטריעסט ובווארשא הפקדתי לסוכן מאתרוגי אה״ק יפו גם עם פיטמות את הרב הנגיד ר׳ ליב חזן נאליווקע גומר 29. ."
021-HZF-1882-08-22-001-09247_toc_14,," כאשר בשנה העבר עשיתי נסיעה בעד אתרוני קארסיקאנער, וכל אשר קנה ממני שמח בחלקו ועשה פרי, כן בשנה הזאת אי״ה אעשה נסיעתי בעד אתרוני קארסיקאנער וגענעווער מא״י וקארעפירער ולולבין איטאליענער, וכל מי שיש ברצונו לבא אתי במסחר, הן קאמיסיאן והן בתמו״מ יודיעני ע״י מכתב על אדרעס שלי יחזקאל קאפלאן, או על אדרעס שותפי, ברוך ברוידא בקאוונא, ואשיב לשולחי דבר ע״י מכתב אשר ברצונו."
021-HZF-1882-08-22-001-09247_toc_15,, אונזער קאמפטאיר פערקויף פאן רוססישען נאפט וועלכעס זיך ביז דען 8-טען יולי אויף דיא נאלעווקי N.43 בעפונדען האט. בעפינדעט זיך יעצט אויף דיא לעשנא 12 א Deibo anan Warschau Leszno No 12.
021-HZF-1882-08-22-001-09247_toc_16,," קנקן חדש מלא ישן No. 34 מלבד בית מסחר יין שלי אשר יסדתי ותכנתי ברחוב עלעקטעראלנע פתחתי כעת בית מסחר יין חדש עם כל מיני סארטין יין, גם יין ישן שדעת זקנים נוחה הימנו ברחוב גנוינע הסמוך לשער הברזל No. 11 בחצר ה׳ יאנאש. בבית מסחר יין שלי החדש נמכר כל מיני יין על הארט ועל ענצילט במקח השוה. גם מי דבש (מעד) טוב ונחמד במראהו וטעמו בצפיחית בדבש, ולמכור כל מיני משקה הנ״ל על מאס ועל אנקער ועל טאפף ועל פלאשין הכל כרצון איש ואיש. גם סוחרי יין מכל הערים יכולים לעשות אצלי בעשטעלונגען ולשלוח להם הן ע״י פאסט הן ע״י הבאן כדת הסוחרים ובטח ישבעו רצון בכל עניני המסחר אתי, ולאלה הבאים בצל קורת בית מסחרי להתענג במתק וגועם ייני ודבשי. גם אלה הבאים לשתות במסיבת רעים ואהובים אודיע כי הכינותי בעבורם חדרים מרווחים משוחים בששר ובשלל צבעים שונים מרהיבי עין ולב כפי חפץ הזמן הנוכחי. גם המשרתים עומדים על משמרתם באמונה וזריזות יתירה לעשות לבדבור שיש ואיש מרגליות מקראקא נכד הגאון בעה״מ ספר תשובות הרא״ס. דברי אפרים זלם . ווארשא, אדרעססע אלי Warschau, S. Margulies aus Krakau Elekioralna w 34 Gndina "
021-HZF-1882-08-22-001-09247_toc_17,," הודעה ווער פארגאער אתרונים, לולבים, הדסים אין פיינער שיינער וואארע גוט אונד בילליג בעציהען ווילל, ווענדע זיך אן דיא בעקאננטע אונד סאלידע פירמא. G. Singer in Triest."
021-HZF-1882-08-22-001-09247_toc_18,," ציריך, איזראעל. קנאבען⸗אינסטיטוט גימנאזיום, טעכניקום האנדעלס- אונד מוזיק⸗שולע. מאטוריטעטס פריפונג פור אוניפערזיטעט פאליטעכניקום, דיא אנשטאלט ליעגט אם זעע, אם פֿוסע דער אלפען, פרייז יאהרליך 1,500 פראנקס געהערעס ד׳ פראספעקטע. רעקטאר לאנדאוי, ראבב. פרער""  דע אידישען געמיינדע."
021-HZF-1882-08-22-001-09247_toc_19,," נבונים אנחנו לקבל קאמיסיאן מכל החפץ להשיג ע""י אתרונים מכל הסארטין, וגם לולבים והדסים ירוקים כפי מחירם בטרייעסט בתוספת קאמיסיאן 123 קאפ׳ מכל אתרוג 10 מכל לולב 50 מכל פעקיל הרסים והננו נכונים לשלוח סחורה טובה לכל דורש גם ע״י נאכנאהמע בשלחו אלינו אויפגאבע 50 קאפ׳ לכל אתרוג 25 לכל לולב. 1 רו״כ לכל פעקיל הדסים. ונקוה להפיק רצון לכל הדורשים לעשות מסחר עמנו. האחים אהרן ואברהם בירגער בעיר מינסק אדרעססע Aрону Виргеру, въ г. г. Минскъ. Aron Burger, in Gouw. Minsk (Russland"
021-HZF-1882-08-22-001-09247_toc_20,," החפץ בלמוד הלשונות רוסיש אשכנזית, צרפית, אנגלית ואיטאליאנית, יוכל לפנות אלי. ביאליסטאק י״ט סיון. יוסף בהרח״ז סלאנימסקי."
021-HZF-1882-08-22-001-09247_toc_21,," הנני מודיע לכל הסוחרים מוכרי חומץ וסקלאדעס קאלאניאל, שיש תחת ידי סקלאד על קאמיססיאן מתמצית החומץ של 80 עד 100 גראד, אשר מן 1 קווארט יכולים לעשות 40 קווארט חומץ. ולראות בנסיון שכאשר יערבו 1 קווארט עסענץ בתוך 40 קווארט מים יהי׳ חומץ טוב. הסקלאד שלי הוא, מן הפאבריקען היותר מובחרים בח״ל כל החפץ ישלח לי האנד-געלד וישיג ע״פ אדרעססע נאכנאהמע. S. Z. Kucinski, Wiocfawek."
021-HZF-1882-08-22-001-09247_toc_22,," שאלות ותשובות לה׳ ירוחם זאהן בלאד׳ הנדבה עשרה רו״כ עבור באלטע מסרנו פה להקאמיטעט, ה נפירה שלחנו להכותבים מפרען, לא נוכל להדפיס טלס יבוא במכ״ע אחרים, מטעם ידוע. לאבן ישראל נחוץ לדעת מה ענינו, המקח שמונה רו״כ, לה׳ משה אהרן לא יתכן להדפיס רק אם הוא פה"
021-HZF-1882-08-22-001-09247_toc_23,, אדרעססא שלנו S. SIonimski in Warschau. Dzika No. 25a.
