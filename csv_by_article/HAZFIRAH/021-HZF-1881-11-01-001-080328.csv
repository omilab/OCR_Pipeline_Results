article_id,headline,text
021-HZF-1881-11-01-001-080328_toc_1,," AK ברוסיא ופולין.  השולח במוקדם לשנה 5 רו״כ.  אל לחצי שנה 2.75 רו״כ.  לרבע שנה 1.50 רו""כ. 5 ביתר הארצות 20 פראנק. באמעריקא 5 דאללאר. CK"
021-HZF-1881-11-01-001-080328_toc_2,," מכתב עתי משמיע חדשות רי בקרב עם ישו, מכל הדברים הנוגעים בעניני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1881-11-01-001-080328_toc_3,"י
תוכן הענינים","  תוכן הענינים דברי הימים, פאריז. פאריז ירושלים טולטשא פעסט. זאמושץ. ליואבאר, מאסקווא לאנדאן. אבל כבד לבית ישראל. חדשות שונות הודעות. שאלות ותשובות"
021-HZF-1881-11-01-001-080328_toc_4,דברי הימים," דברי הימים יום החמישי לשבוע העבר (27,15 אקטאבער) יוחק לזכרון עולם בספר דברי ימי המדינות אשר לעמי אייראפא. ביום הזה ולמחרתו נקרו ויאתיו שלשה מעשים גדולי העליליה ורבי התוצאות בשלשת הממלכות האדירות והנאורות אשר באייראפא התיכונה והמערבית: ביום הזה הוטל גורל העמים יושבי ממלכת אשכנז ע״י הבחירות להפארלאמענט, וממנו יצא כל משפטם בשלשת השנים הבאות. ביום הזה הופיע בשערי וויען מלך איטאליא עם רעיתו המלכה וכל יועציו ושריו רבי המלוכה וגדולי המדינה עמו, למחרתו ביום ו׳ העבר נפתחו שערי בית המחוקקים בצרפת ותקופה חדשה צוררת בקרבה חדשות ונצורות להרפובליק וקורות העם הצרפתי החלה. אלה הם שלשת המקרים הנכבדים העתידים לנטות קו על כל המעשים בעולם המדיני, לשום משקל לרוח היום המתחולל בלבות כל העמים ממזרח אייראפא ועד מערבה, ולהראות תוקף פעולתם על התפתחות החברה האייראפית כולה היום ולאחר זמן. כבר גלוי וידוע לכל קוראינו, כי זה האיש ביסמארק, אשר משאתו יגורו לאומים ואל מוצא פיו ייחלו מלכי ארץ ונסיכיה, אסר את המלחמה נגד חופש בני עמו וחירות הדעות זה ימים ושנים. נסיך הברזל הזה גמר אומר להצר צעדי זכותי העם לצמצם חוג פעולת הפארלאמענט והקאנסטיטוציאן כולה. החפץ הזה הוא שהניעהו לשנות את שיטתו המדינית ביחוסו אל אבי האמונה הקאטולית ברומא, על ברכיו נולדו הצעות חוקים מחוקים שונים, איך לשום מחסום לפי הליבעראלים וההולכים קדימה זעומי נפשו, וממנו צץ הזדון פרח נגע האנטיסעמיטין מוס על כל נאות אשכנז להוות עם ישראל היושב שמה, ולאמון אלפי רבבות אחינו שוכני הארצות אשר אשכנז תאציל עליהן מרוחה לצאת בעקבותיה. ראו זאת טובי העם וחכמיו ויתעצבו אל לבם, ובכל ערי אשכנז מקום מושב ההשכלה ואבירי הדעת התאחדו כל גדולי הליבעראלים כאיש אחד חברים, נגד החפץ להכחיד את כל זכותי אזרח נחלת העם האשכנזי משנת 1848 המלחמה בין הקאנסערוואטיווים והליבעראלים האמתים התלקחה כחמה שפוכה ושצף קצף בימים האחרונים לתקופת הבחירה ראשי האנטיסעמיטים: שטעקקער, הענריצי פארסטער וליבערמאן תמכו יתדותם בביסמארק וישימו אותם על נסם. בכל חלקי העיר ברלין, אשר מאז ומקדם בחרו יושביה בההולכים קדימה להיות להם לפה בהפארלאמענט, מצאו החשוכים את לבם להתיצב לפני העם בתור קאנדיראטים, והממשלה חזקה את ידיהם בסתר ובגלוי, ועושי דברה השתמשו בכל האמצעים המותרים והאסורים; בחפצם לצור ציר נפשות במים עבורים שלחו רוח רעה בין האזרחים, התאמצו לתפוש את עניי העם בלבם בהבטחות טובות ונעימות, ויחשבו מחשבות למשוך אליהם גם לבות הסאציאל דעמאקראטים, באמרם כי כל חפץ ביסמארק אך לתת אחרית ותקוה טובה לאחרית הפועלים כאשר יזקנו, ע״י חוק האחריות הנודע. מה״ע הנודעים לכלי מבטאו של ביסמארק, מדדו במדה אחת להיהודים וההולכים קדימה, ויתנום לבוגדים וקושרי קשר על בית המלוכה, עשרה ימים לפני הבחירה, ביום הולדת יורש העצר למלאות לו חמשים שנה הוציאו הקאנסערוואטיווים הון עתק 200,000 מארק, להשקות את העם היושב בברלין שכר שעורים לרויה, משקה תאוה להאשכנזים, גם ביום הבחירה ארבו האנטיסעמיטים לבני העם בעברם אלובתי העדה וקלפיהם בידיהם, ויקראו להם לסור לבתי המרזה לשמוע לדברי תלמידי שטעקקער אשר הטיפו ליין ושכר אך לעת ערב עברה השמועה בעיר, כי העלו הקאנסערווא- טיווים חרס בידם, העיר ברלין לא שנתה את טעמה, וכאן כן עתה בחרה רק בההולכים קדימה ותמאס בהאנטיסעמיטים . ברגע הזה עוד לא נודע לנו אחרית הבחירה מכל ערי וכפרי אשכנז, אך זאת נדע, כי בהעיר ברלין אשר תשלח מקרבה ששה נבחרים להפארלאמענט. נבחרו ארבעת אלופי ההולכים קדימה: פירכאוו העברי לודוויג לאווע, סאויקקען וריכטער שתי הבחירות הנותרות עודן מוטלות בספק בין הפראגרעס- סיסטים והסאציאל-דעמאקראטים. מן האנטיסעמיטים לא נבחר גם אחד שטעקקער אמנם יצא וידיו על ראשו בחפצו להיות נבחר במקום המאור הגדול בעולם המדעים פירכאוו, אך בכל זאת מצא 11,200 דעות נגד 17,400, העברי לאווע 8,713 דעות ומתנגדו האנטיסעמיט ליבערמאן 6,295 דעות; כדבר הזה נראה בכל יתר הבחירות, שאף אם בטלו מורדי האור במיעוטם. הנה רבו עתה בני העם אשר בהרו במו יתר רב מהבחירות שלפני שלש שנים; הדבר הזה מוצאו מההתאמצות העצומה ותחבולות הממשלה, עפ״י הידיעות אשר באו עד הרגע הזה, נבחרו 110 איש מרביתם מהקלעריקאלים וההולכים קדימה, מהקאנסערוואטיווים שהם האצילים אדוקי הפרו- טוסטאנטים והאנטיסעמיטים, נבחרו רק מעטים. גם בהנא- ציאנאלליבעראלים לא בחר העם בפעם הזאת, כי נשתה אמונתו בהאנשים אשר התכחשו לדעותיהם ומכל דעות הדרור לא נשאר להם רק השם בלבד. בהערים הגדולות אשר בצפון אשכנז: דאנציג ברעמען, האמבורג וכו׳ נבחרו רק פראגרעססיסטים , לעומת זה נבחרו בערי הנגב קלעריקאלים. מרביתם אדוקים בדתם אך מתנגדי ביסמארק בדעות מדיניות מהיום 29 אקטאבער נוכל לחרוץ משפט על תכונת הפארלאמענט החדש, כי כל אלה ההולכים בעינים עצומות אל כל אשר יוליכם ביסמארק, כמעט לא נבחרו כלל. בכל הערים הגדולות נבחרו רק ליבעראלים גמורים והולכי קדימה, ולשמחת לב כל אוהב עמו נוכל לבשר, כי מספר האנטיסעמיטים אשר נבחרו בהפארלאמענט הוא מעט מזער, ויש תקוה כי מעתה סר צלם מעליהם, ועם פתיחת הפארלאמענט החדש תחל גם תקופה חדשה בקורות „שאלת היהודים"" באשכנז, ואולי גם בהארצות  הסמוכות לה, ומקרי הימים הקרובים יודיעונו פשר דבר. אחרי הבחירות באשכנז הרבו דורשי רשומות הפוליטיק לדבר על ביאת הומבערט מלך איטאליא בשערי קרית מ אוסטריא. ביום 27 אקטאבער לעת ערב הופיע בוויען המי הומבערט עם רעיתו המלכה, ויתקבלו מהקיסר פראנץ יוסף, יורש העצר וכל בני בית מלוכת האבסבורג בכבוד גדול ואותות אהבה גלויה וחבה יתירה. עם מלך ומלכת איטאליא באו כמעט כל שרי המלוכה מנשיא המיניסטעריום „דעפרעטים"" עם השו החיצון „מאנציני״, באופן אשר ברגע הזה נמצאים בוויען כל אוחזי רסן הממשלה באטאליא היום, עד כי ברומא לא נמצאו עתה רק הפקידים המשנים עושי דבר המיניסטעריום, הדבר הזה לבדו יורה באצבע את כל תוקף דבר מדיני אשר יצוק בהמסע הזה, כי לא היה כזאת זה רבות בשנים, אשר אחד ממלכי הממלכות האדירות באייראפא, ישים משכנו בקרית ממלכה אחרת עם כל שריו ויועציו משך ימים אחדים. ביום הראשון לבוא מלך איטאליא בוויען המתיקו סוד שני שרי החיצון אשר בשתי הממלכות האדירות, יחד עם שרי המלוכה באו לוויען גם אנשי סודם וסופריהם עם כל הממונים ובעלי פקודות הטעלעגראף, לשלוח ע״י דברים כמוסים ונסתרים. בסוד המועצות אשר בין שרי איטאליא ואוסטריא ישב גם הגראף אנדראססי והשמועה תאמר, כי עתיד הוא לשוב על כנו להיות שנית שר החיצון וקאנצלער הממלכה כלפני שלש שנים. המה״ע הקרוב למלכות בוויען .Polit. Corresp יאמר: „נסיעת מלך איטאליא לוויען היתה לאות אל כל יודעי עתותי המדינות, כי חפצה איטאליא להיות שלישיה לברית אויסטריא ואשכנז, דבר הנכון להיות ערובת השלום הכללי, האיטלקים אחרי ראותם כי יד הצרפתים תלך הלוך וקשה על הערביים באפריקא הצפונית, וכי עוד מעט ויהיו כמעט הם לבדם האדונים על מבואות הים התיכון, שתו עצות בנפשם לבקש להם בעלי ברית אצל שכניהם האשכנזים וממלכת אויסטריא, להיות למשען למו ביום שיעלה עליהם הרוח להשיב להם את שלטונם על הים התיכון. בראשונה יצא הקול, כי מוויען יסור מלך איטאליא לברלין לבקר את הקיסר ווילהעלם, אך אחרי כן באה הידיעה, כי היום יום ב׳ יצא המלך הומבערט מאת קרית מלך אוסטריא לשוב לארצו ולקרית משושו רומא. לאט לאט תסור גם המסכה הנסוכה על פני נסיעת נאמ- בעטטא לערי אשכנז (ופגישתו עם ביסמארק) לפני פתיחת בית המחוקקים מצא גאמבעטטא לנכון לפניו, כי לפני קחתו בידו את מושבות הממשלה בתור נשיא המיניסטעריום,   עוד הפעם בארץ לתת דין וחשבון המעשים שעשה עד היום בדרכו סר אל העיר האווער היושבת על מבואות הים האטלאנט עיר רבת המסחר והמרכולת. שם נשא מדברותיו בקהל עדת כל גדולי הסוחרים וכנעני צרפת במרוצת דבריו נגע גם בנסיעתו לערי אשכנז, ויאמר: „אחרי כל הדברים הריקים שנאמרו במה״ע עלי ועל נסיעתי זאת, הנני לאמר לכם, כי תכלית נסיעתי לאשכנז היתה לבקר את ערי החוף: האמבורג, ברעמען, שטעטטין וליבעקק; רבות ראיתי ובחנתי את תנועת המסחר במקומות הנזכרים, והנני להעירכם כי תתחזקו להעבירם לעשות חיל בכל ענפי העבודה וסחר גוים, למען תהיה צרפת גם בימים הבאים העליונה לכל עמי הארצות בעושר ואושר המדינה, ותנהל כבוד גוים ע״י חריצותה בכל ענפי העבודה והמעשה״. הנה כן הודה גאמבעטטא במו פיו, כי דרכו רגליו על אדמת אשכנז, אך מפגישתו עם ביסמארק (?) החריש ולא דבר דבר והמכה״ע .Berl. dagbl מביא דברים ממקור נאמן, כי אמת נכון הדבר שגאמבעטטא התראה פנים עם ביסמארק, ואיך שיהיה פעולת השמועה הזאת לבדה פעלה פעולה עזה בצרפת, לפני עשרה ימים היו אספות-עם גדולות מאד בפאריז וערי המדינה שם הרבו הראדיקאלים לדרוש בגנות גאמבעטטא, ויתנוהו לעוכר עמו ובוגד בארצו וכי נכון לשום קץ לחייו, ודבריהם לא שבו ריקם, וביום ד׳ העבר עברה השמועה אשר איש אחד ממפלגת הראדיקאלים נסה להתנקש בנפשו להמיתו בבית הקיץ אשר לו. אבל בכ״ז נראים הדברים, כי לב מרבית הצרפתים עוד נאמן לפני גאמבעטטא, וככחו אז כחו עתה למשוך בכח מדברו את לבות כל מפלגות העם, אשר ישים בו מבטחו גם לימים הבאים, עדים המעשים בימים הראשונים אחרי פתיחת בית המחוקקים ביום 28/16 אקטאבער נפתחו שערי בית המחוקקים בצרפת מן חמש מאות וחמשים איש נמצאו כשתי מאות היושבים עתה בפעם הראשונה בסוד המחוקקים. לנשיא הבית נבחר לפי שעה זקן הנבחרים „גישאר"" (Giuichard) והוא הציע לבחור שנית גאמבעטטא לאלוף הבית. הראדיקאלים מחו נגד ההצעה הזאת, אך שומע לא היה לדבריהם וגאמבעטטא נבחר שנית לנשיא הבית ברוב דעות. אך בכ״ז לא יארכו ימי שבתו על כסא נשיאות בית המחוקקים, יען כי שרי הממשלה הנוכחים, נכונים להתפטר ממשמרתם בעוד ימים אחדים אחרי הסירם מעליהם תלונת העם ע״ד המלחמה בטונים, ואז תבוא העת לנאמ- בעטטא לעמוד בראש הממשלה הוא וכל בני בריתו בתור שרי המיניסטעריום. ולמען תהיה הממשלה נכונה בידו מתאמצים אוהביו לאחד את כל הרפובליקאנים מלבד הראדיקאלים לאגודה אחת, להיות בתומכי ידו בחפצו להוציא לפעלם את כל תיקוני החברה והשנוים הגדולים בתורת המדינה וסדרי הבחירה אשר הוא חושב לעשות בצרפת. הידיעות הבאות יום יום ממערכת המלחמה אשר להצרפתים באפריקא, תאמרנה פה אחד, כי לא יעברו ימים רבים ותצלח בידי הצרפתים להכריע את הערביים מרי הנפש תחתיהם, להבקיע אל העיר הבצורה „קאירוואן"" ולהוריד עז מבטחה. מיום ד׳ העבר מודיעים מטונים, כי שני מחנות התאחדו היום אל מעברות ההרים הידועים בשם „פוס-על-קארובא״. שם פרצה מלחמת תנופה בינם ובין מחנה הערביים בני השבט אולעדעט- רפא"" והאחרונים נסו מנוסת חרב. הגדודים )Loge- העומדים תחת פקודת שרי הצבא: סאסיע, לאזשערא ( וסאבאטיע, שמו פניהם אל העיר „קאירוואן"" ביחד עם חיל הביי מטוניס. ביום 15 אקטאבער התנפלו הערביים בחמה שפוכה על צבאות צרפת ויהרגו מהם רבים, ביום שלמחרתו נתחדשה המלחמה ע״י העיר „סוזא״, השבטים הפראים האלה נועזו להתקרב אל טוניס ויחפצו להרוס את מסלת הברזל מעשי ידי הצרפתים בארץ הזאת בין המקומות „מאנוביא ודושעדערא״ ביחוד ילחמו בחמה שפוכה כמתיאשים הערביים אשר בנגב הארץ.  כפי הנראה יבקיעו הצרפתים בשבוע זה אל חומת העיר „קאירוואן״. ולכידת העיר הזאת תחשב לראשית אל קץ מלחמת הצרפתים באפריקא הצפונית. המהומה באירלאנד עוד לא שככה, עתה התעוררו גם האירלאנדים היושבים על אדמת בריטאניא לעשות כמעשה אחיהם בני ארצם, וגם הם חדלו לשלם כסף השכירות לאדוני הקרקעות אשר הם יושבים עליהם. ביום ב׳ העבר היתה אספת עם מחמשים אלף איש בלאנדאן, מרביתם אירלאנדיים, ועליהם גלוו גם בריטאנים מהראדיקאלים דורשי החירות מקצה האחרון, וירבו לדבר ולספר בגנות שרי הממשלה הנוכחית. ביום הזה נאספו באו השוטרים מכל הערים מסביב ללאנדאן, כולם מזוינים בכלי נשק ונכונים לקצות בעם הנאספים, אם יעלה על לבב להפריע את הסדרים ולצאת מגדר דבור לכלל מעשה, ביום ב׳ העבר חפצה הממשלה לשום במאסר את אחד מראשי „אגודת הארץ"" הנודעה „אַ-קאננער"" שמו, אך הוא נס וימלט, על הדבר הזה ישמחו האירלאנדיים, כי האיש א-קאננער לקח עמו את אוצר כסף האגודה ורשימת חבריה, ולו נתפש הוא כי עתה הותרה אגודת הארץ ותפול מבלי לקום. הועד להוצאת דברי האגודה לפעולת ידים, הוציא קול קורא אל כל האירלאנדיים, להתאושש ולהתחזק נגד הממשלה, לא בפועל כפים כי אם בעצה ומחשבה לחדול משלם כסף השכירות ואחרי כן גם המסים והארנוניות וכל מנת המלך, ואז יראו כי לא תמצא ממשלת בריטאניא את לבה לרדות בהם באף, ותקצר נפשה בעמלה נגד המתקוממים אחרי כתבנו זאת הגיעה הידיעה מיום 30 אקטאבער, כי הרעישו הצרפתים ביום הזה את חומות העיר „קאירוואן"" ויבואו בשעריה כמבוא עיר מבוקעה, כל המתקוממים עם נשיהם בניהם נסו מן העיר, מצב צבאות הצרפתים טוב מאד לדעת מה״ע „רעפובליק פראנס"" קץ המלחמה באפריקא קרוב לבוא. ימי השבוע העבר לא הביאו לנו כל חדש בהליכות „שאלת היהודים"" אשר עלתה היום על שולחן ועדי הערים מקומות מושבות היהודים ברוססיא. מה״ע מביאים אך מעט מהרבה הדברים הנדברים בסוד הקאממיססיות, ומרביתם ירבו לדבר רק על מספר החברים ותהלוכות המו״מ, מבלי לגעת בגוף העני בעצמו. בעוד שבועים תתום מלאכת הועדים ויגיע תור האסף הקאממיססיא הראשית ועת קץ ותכלה להתרת „שאלת היהודים"" ברוססיא, ועל כן לא נרבה גם אנחנו היום לדבר על כל הויכוחים ודברי תוכחות הנשמעים מפי צוררי יהודה הרבים היושבים בסוד שש עשרה הועדים, רק נביא שמץ דבר מהאמור במה״ע הרוסים ע״ד תהלוכות הויכוחים בסוד האנשים אשר ישבו כסאות למשפט עם ישראל כולו למ״ע „זאריא"" 333 מודיעים מהארקאוו, כי מלבד הרב סג״ל נקרא לשבת בסוד הקאממיססיא גם הסוחר העברי ה׳ רובינשטיין; ראש הקאממיססיא הודיע, כי שלח דברו אל הרעקטאר, מהאו- ניווערזיטעט והמשגיח לבית תלמוד הרפואות לבהמות, כי יודיעו אותו במגלת ספר מספר התלמידים העברים באי הבתים הנזכרים, מעבדיהם והנהגתם על כל הדירעקטארים בבתי הספר האמצעים לנערים ונערות הוטל לתת חשבון ברור ממספר התלמידים הנמצאים שם בערך אל הנוצרים, ואיך יתהלכו עם חבריהם הנוצרים; על ממוני בתי הפקודות בהגובערניא הוטל להציג שמות כל הקבלנים הלוקחים עסקים מהממשלה. בסוד האספה הזאת קרא אחד החברים ה׳ קוטוזאוו מגלת ספר מלאה דבר שטנה על היהודים, הרב סג״ל ענה אותו בדברים נמרצים . אחרי כן בא למשפט האספה בקורת זכות הישיבה בהארקאוו והחבר ה׳ ריטטיך הראה לדעת, כי רובי היהודים היושבים בהארקאוו המה מאלה שאין להם הזכות לשבת בפנים הארץ, ומרביתם נתישבו שמה בעשר שנים האחרונות, בכלל יאמר ה׳ ריטטיך, כי מכל היהודים הנמצאים בחארקאוו, אך 49 פצ״ט המה מביאים תועלת, ויתרם המה מזיקים במעשיהם את יתר התושבים בני הארץ מעולם. ה׳ קוטוזאוו הוסיף להציע, כי נכון הדבר שלא למסור עסקי קבלנות ליהודים, שיש בזה הפסד להרוססים המתעסקים בענינים כאלה. מכל חברי הועד הנוצרים הרבה לדבר טוב על ישראל הגראף „סיווערס"" ויאמר, כי שרש הדבר אשר מרבית עסקי הממשלה נמצאים בידי היהודים, הוא כי היהודים מסתפקים בריות מועט, והממשלה תשתכר בזה יתר הרבה מאשר מסרה העסקים בידי הנוצרים המעלים את שער התבואות וכל צרכי הממשלה. קוראונו יודעים את כל חומר מדת הדין הקשה אשר מתחה הפאליציי על היהודים יושבי קיוב, מן הפועלים בבתי הפאברי- קים עד התלמידים באי האוניווערזיטעט, כנודע שלחה הפאליציי שבע עשרה שאלות בהלכות ישיבת היהודים בעיר ואם ערי רוססיא. והנה עתה באה תשובת הגענעראל גובערנאטאר מקיוב על השאלות האלה, המובאה במה״ע „זאריא"" (גליון 226) עפ״י הדברים האלה: הזכות לשבת ישיבת קבע בקיוב יש להיהודים; 1) סוחרי גילדע הראשונה אחרי חמש שנים רצופות להיותם נחשבים בקהל סוחרי המקום 2) סוכני וסופרי הסוחרים. ממדרגה הראשונה, אך לא יותר מאיש אחד לכל סוחר. 3) אזרחים נכבדים אשר היו לפנים סוחרי מדרגה הראשונה במשך עשר שנים, 4) משרתי הסוחרים לא יותר מארבעה למשפחה לכל סוחר, 5) אומנים ובעלי מלאכות עם כל עוזריהם, לבעה״מ יחשבו גם מסדרי האותיות בבתי הדפוס. 6) אנה״ח משוחררים אשר עברו בצבא, עפ״י השיטה הישנה לפני צאת הדת מחובת הצבא הכללית בשנת 1874; בכלל אנ״ח משוחררים לא יכנסו אלה אשר נרשמו בספר הרמת אנשים לצבא כמחויבים לעבוד בחיל התשלומים Sanacnie. 7) אלה שגמרו חוק למודם בבתי מדרש הגבוהים, אם המה עוסקים במסחר וחרושת המעשה או נושאים עליהם אחת ממשרות המדינה כדבר שהוא לפנים משורת הדין יתן הג״ג רשות לשבת בקיוב: א) לכל אלה הגומרים חוק למודם בהאוניווערזיטעט. ב) להרוקחים (אפאטהעקער) ועוזריהם ולהנשים המילדות. ג) להאינזשענערים, חכמי חרשים חכמי הבניה וחדשים אמנים בבתי המלאכה (טעכ- ניקער), מלבד זה תוכל הפאליציי גם להתיר הישיבה להתלמידים מבית ספר המדעים; להחזנים ויתר כלי הקדש מותר לשבת רק בקרבת בתי התפלה. לעומת זה, היהודים הסוחרים מגילדע הראשונה שלא עברו עוד עליהם חמש שנים מיום אשר נכתבו בקהל הסוחרים בקיוב, עם סוכניהם ומשרתיהם, הסוכנים עושי דבר הסוחרים מערים אחרות, הקברנים השמשים וכל מתעסקי המת, לכולם אין המשפט לשבת בכל חלקי העיר רק ברבע „פלאסקאיא"" עם „ליבעדסקאיא"", כל היהודים שיש להם זכות ישיבת קבע בקיוב יוכלו להחזיק כל בני משפחתם נשיהם ובניהם ואבותיהם הזקנים הסמוכים על שולחנם, אין הזכות לשבת בקיוב לכל היהודים הנודעים להפאליציי כבעלי מלאכה שאינם מתעסקים עתה במלאכתם; כן לא יוכלו לשבת בקיוב היהודים הגומרים חוק למודם בהגימנאזיום. לאלה היהודים הסוחרים מגילדע הראשונה והשניה שאין להם זכות הישיבה, ובכל זאת קנו בתים ברומה של עיר, יעשה בכל האמור בספר חוקי המסחר בההערות 4 ,3 לסימן 128 ולהוציאם אל חלקי העיר „פלאסקאיא״ עם „ליבערסקאיא״. כל החוקים האלה יעמדו בתקפם עד בוא דבר מלכות בפתרון שאלת זכות הישיבה והמסחר אשר להיהודים יושבי קיוב בכלל. הנמצאת עתה בבית מועצת הממלכה עפ״י הוצאת מי שהיה גענעראל גובערנאטאר ה׳ טשאטקאוו הנאוואיע וורעמיא מיום השבת העבר מודיע, כי מנויה וגמורה בסוד הממשלה, אשר הקוליניסטים היהודים, שעמדו עד היום תחת השגחת ועד מיוחד מאת המיניסטעריום שעל נכסי הממלכה, יעמדו מעתה תחת השגחה מיוחדת מפקידי המיני- סטעריום לענינים הפנימים. הגובערנאטארים ופקידי הגליל הקוליניסטים אשר עליהם שמה הממשלה את עיניה היום להשגיח בעינא פקיחא על מעבדיהם ועמקיהם. המה היושבים על אדמת שתי הגובערניות הערסאן ויעקאטערינאסלאוו. המכ״ע הנזכר השמח לאיד ישראל יוסיף מדיליה על הידיעה הזאת ויאמר: היהודים הקוליניסטים נתנה הממשלה 40 דעסיאטין אדמה פוריה כל משפחה, ותעניקם זכיות מזכיות שונות, המיניסטעריום לנכסי הממלכה תמכה וסעדה אותם בכל עת ביד נדיבה, עד כי היו כמעט כממלכה בממלכה, העמדתם תחת השגחת פקידי שלטון המקום כהאכרים שכניהם, תהיה אבן בוחן להממשלה, לדעת את כשרונם לעבודת האדמה, ואם ישנו עתה את דרכם לטוב גם כאשר יחיו על פי החוקים הכוללים ככל אכרי הארץ. למה״ע ראזסוויעט (גליון 41) מודיעים מיעקאטערינאסלאוו ע״ד הקאמטיססיא המקומית לחפץ „התרת שאלת היהודים״ תשעה זקני האכרים לתשעת הגלילות אשר בהפלך הזה יושבים בסוד הועד, עם שני יהודים אשר נבחרו מאת יועצי העיר היהודים, ראשי המסובים בהועד המה: הגובערנער והווי- צעגובערנער. הועד נפתח ביום 1/12 אקטאבער, אחרי קריאת הגובערנער את הצירקוליאר הנודע מאת שר הפנים, ובדברים קצרים הציע לפני הנאספים את כל תוקף הענין אשר הם דנים עליו, אחרי כן הלקו לכל חברי הקאממיססיא מגלת ספר כתובה מאת „מומחים בהלכות שאלת היהודים״. המלאה ראיות והוכחות לקוחות מאת מה״ע צוררי יהודה, כי היהודים הם מכת מדינה ונגע הארץ אשר ישבו בקרבה. בישיבות שהיו אח״כ הציעו אחדים לאסור על היהודים החזקת משרתים ומשרתות נוצרים לבל יתעו אלה האחרונים מדרך אמונה. אחד מראשי השועים הציע להגביל מספר התלמידים היהודים באי בתי ספר הגימנא- זיום. כאשר נשאלו האכרים לחוות דעתם על היהודים, ספר כל אחד מהם את הקורות אותו בעסקיו עם היהודים יושבי הכפרים, ויחוו את דעתם לגרש את היהודים מקרבם, והתושבים מהערים הרחיקו לכת עוד יותר, ויתנו עצתם לגרש אותם גם מהערים. הנוחם האחד הוא, כי בסוד הועד יטו אוזן קשבת גם לטענות ומענות היהודים. למרות המכתבים מראשי ואלופי החברה הנכבדה כי״ח הננו רואים כי אלפי אחינו אחזו ברעיון שנוי מקום ולא ירפו ממנו, ותנועת היציאה הולכת ומתחזקת בין אחינו שבדרום מה״ע זאריא מיום ה׳ העבר מודיע מבראדי, כי ביום 18 אקט׳ יצאה האורחה השלישית מב״י גולי רוססיא לאנטווערפען לשבת שם באניה ההולכת לאמעריקא. האורחה הרביעית תאחז דרכה דרך העיר האמבורג לקצר המסע במהלך שלשת ימים, בכל יום ויום מרבים הגולים לבוא, עד כי קצרה יד שלוחי החברות בפאריז ולייפציג לנהל בלחם את כל המון הגולים. עתה יחלקו להם להגולים להם למען לא יתעו ברחובות קריה לבקש אוכל למו, עפ״י הסדרים אשר עשו עתה בסדר היציאה, תצא אורחה מבראדי בכל יום העשירי במסע מיוחד, וכל אורחה לא תכיל בקרבה יותר ממאה איש. הסדרים האלה נעשו עפ״י חפץ חברי הועדים באמעריקא, אשר דרשו ע״י טע״ג מאת היוצאים שלא ידחקו את השעה, כי יכבד עליהם להמציא עבודה בזמן קצר לכל המון הגולים, בהאורחה אשר יצאה ביום 18 אקטאבער נמצאים מאה איש מהעיר יעליסאוועטגראד לבדה, ביותר יזכרו לטובה את שם אחינו העברי יועץ המסחר ה׳ מאגנוס מלייפציג, אשר בא לבראדי בתור דיליגאט מהחברות אשר נוסדו באשכנז למשען יהודי רוססיא יוצאי הארץ. גם רעיון ישוב ארץ ישראל הולך ומתקרב לצאת לפעלו למה״ע „פאריאדאק"" מודיעים מקאנסטאנטיגאפאל, כי בא שמה אחד משליחי הועדים אשר נוסדו לתמוך ידי היהודים האובדים והאומללים ההצעה לכונן מושבות ליהודים בסוריא, וארץ ישראל כבר נבחנה בסוד הועד לשאלות מדיניות, ועתה היא עומדת על סדר היום לעלות על שולחן בית מועצת הממלכה. בדבר הציר עם הסולטאן, הודה לו, כי לבו נוטה מאד לההצעה הזאת, אך נתן עצתו לחכות אל מוצא דבר המי- ניסטעריום. נוסף על שני המכתבים הראשונים מאת חברת כי״ח שהדפסנו בגליון 39 העבר הגיענו הפעם עוד מכתב שלישי ורביעי אשר תדרוש החברה הנכבדה מאתנו להדפיסם.  פאריז 21 אקטאבער 1881. אדון נכבד! הננו מבקשים את כבודו לתת מקום לדברינו אלה בתוך המ״ע היוצא לאור על ידו: מכתבים מזויפים רבים אשר נכתבו בשמנו, ונאמר בהם כי החברה נכונה להוביל פליטי רוסיא לאמעריקא על הוצאותיה ולתת להם אדמה לעבדה גם כסף הדרוש אל החפץ הזה, פעלו פעולה רבה בלב אחב״י ברוסיא אשר בתומם האמינו בדברי המכתבים, וימהרו למכור את כל רכושם ומאדם וילכו לעיר בראדי, בתקותם כי שם אסוף תאספם החברה ותשלח אותם אל מחוז חפצם באמעריקא. הנה על כן מודיעים אנחנו ברבים, כי האנשים אשר הרהיבו בנפשם עוז לכתוב מכתבים אשר לא צוינום, הרשיעו והתעיבו עלילה בהרסם הרבה מאות משפחות מעמדתן, ובהמיטם עליהן עמל וצרה אשר יכבד להם מאד מאד להמיש את צוארם מהן, כי ברחובות בראדי יחנו אלפי עניים, זקנים וזקנות, נשים וטף עטופי רעב ונואשים מתקוה, ואנחנו אין לאל ידינו לתת להגולים כסף או אדמה, כי אין בידינו הון עתק כזה אשר יספיק לכולם וגם זאת תעמוד לנו לשטנה, כי לאמעריקא יכולים אנו לשלוח רק אנשים בעלי כשרון ואומנות, אשר יהיה לאל ידם להחיות את נפשם מיגיע כפיהם, ורק אנשים כאלה יקובלו מאת אחב״ באמעריקא, וגם אנשים כאלה לא נוכל לשלוח בפעם אחת, רק לאט לאט. הנה על כן נחוץ הדבר מאד מאד, שראשי הקהלות והרבנים יודיעו את הדבר הזה, לבל יפותח איש ללכת לבראדי, כי לא נקבל עוד, והאנשים אשר לא ישימו אל לבם וילכו שמה הם יכינו להם עמל ותלאה בידיהם, את הדברים האלה יואל נא כבודו להדפיס בתוך המ״ע היו״ל על ידו והנני מוקירו הכותב בשם הועד הראשי, איזידאר לאב פאריז 27 אקטאבער 1881. אדוני המו״ל! להועד של שלוחי קהלות אחב״י באמעריקא, אשר קבל על עצמו את הדבר הנכבד והיקר לעמוד לימין האומללים מאחב״י ברוסיא היוצאים לאמעריקא, ומוציא את הדבר הזה לפעולות באמת ובתמים, לועד הזה פנו ממקומות שונים פליטי אחב״י אשר נשלחו שמה מרוסיא מאנשים בלתי ידועים לו והפליטים ההם אינם יודעים שום מלאכה, ואין לאל ידם להחיות את נפשם מיגיע כפיהם, הנה על כן בקש אותנו הועד האמערי- קאני להודיע את הדברים האלה, 1) הועד לא יקבל יותר רק מספר קצוב של הפליטים אשר באי כחה של חברת כי״ח יבחרום ויקרבום וימצאו אותם הגונים ומוכשרים לכך. 2) היוצאים לאמעריקא אשר נשלחו מאחרים לא יקובלו כלל, וכל ההבטחות אשר יבטיחו אותם המתעסקים בתמיכתם. והמכתבים השלוחים מעיר ברלין ומשאר ערים, המעוררים את האומללים לעזוב את הארץ ולהשליך יהבם על הועד נוסדו על בלימה, ואין אחריותן על הועד, 3) הפליטים אשר לא נשלחו ע״י חברת כי״ח יהיו נעזבים ומשולחים לנפשם, ויוכלו להיות נשלחים בחזרה לארצם ע""י הפקיד הממונה על עניני העמיגראציא. רב תודות נשיב לך, אדון יקר, אם תואיל לתת במכ״ע היקר מקום לדברינו אלה. והנני מוקירך הכותב בשם הועד הראשי איזידאר לאב ew. Chr מירושלים מודיע סופר אחד אל מכה״ע את הדברים האלה: „אחינו בני ישראל מארץ רוסיא ינהרו הלום המונים המונים, רבים מהם בראותם את מצב העיר הזאת ומצב כל הארץ, ממהרים לשוב לבתיהם אולם אלה אשר אהבת אה״ק קשורה בלבם, או אשר אין בידם כסף הדרוש לחפץ שובם לאייראפא, חפצים לחיות פה במצור ובמצוק משוב להארץ אשר ממנה באו, וגם פועלים אומנים אשר בארצות אחרות היו יכולים להחיות את נפשם ממלאכתם, רעבים פה ללחם, כי יען אשר מצב הארץ הוא שפל מאד לכן גם עבודת כפים דרושה אך במדה זעומה וקטנה, בימים האלה בא אלי זקן אחד אשר יצא גם הוא מרוסיא עם שני בניו אנשים צעירים לימים בריאים ואיתנים במבנה גיום. הצעירים האלה כמעט הוכו בשגעון מן הצרות אשר לחצו אותם לעזוב את ארצם ואת משלח ידם. האחד היה עוזר בבית מסחר והשג חובש פצעים בבית חולים. אולם בארץ הזאת אין להם תקוה למצוא עבודה, כי גם אחב״י אשר יתמכרו לעבודות היותר קשות, כמו למשל לעבודת בנין מסלת הברזל לחברון, אינם רואים ברכה בעמלם, כי בני שבט הפעללאהם, אנשים חזקים ומוצקים, יעשו את העבודה הזאת בעד שכר מצער, ולא רק היהודים, כי גם שאר בני אייראפא לא יוכלו להתחרות את הפעללאהם ולעבוד עבודה קשה במשך י""ב שעות, בעת אשר החום לוהט בתקפו; ואם כ״כ קשה הוא להתפרנס מעבודה קשה, מה גם מעבודות נקלות, כמו מלאכת אורגים סופרים, וכהנה מלאכות אשר באייראפא פרי ישוה להן להחיות את בעליהן, והנה על כן זרה רוח אחב״י בארץ הזאת לההשכלה, ומתנגדים בכל עז להתיסדות בתי ספר, כי אמור יאמרו מה העזר אשר יצמח לנו מידיעת לשון וספר, ולו ידעו האנשים ההם כי מצבם החמרי ייטב ע״י ההשכלה, כי אז לא אחרו להחזיק במעוזה, אבל התורה בלי הקמח כאין נחשבה בעיניהם, — והמצב הרע הזה ימשך כל עוד אשר הפעללאה״ס יהיו שליטים לבדם בכלכלת אדמתם ומאומה לא יקנו, כי בידיהם יכינו להם בגדיהם וכל צרכיהם, ואת כספם הם טומנים באדמה, עד כי אין לבני הארץ שום תועלת מן העושר הטמון אתם. והמצב הרע הזה ישונה רק בעת אשר הקולוניות לאחב״י תצאנה לפעלן, והיהודים יהיו בעלי קרקעות, אבל לע״ע רחוק הדבר הזה מצאת אל הפועל״. במ״ע הנ״ל נדפס מכתב מעיר רומא המודיע כי כאשר היה מלך איטאליא בימים האלה בעיר פארווא, התאכסן בבית איש יהודי חבר הפארלאמענט לעאן יקור, ובביתו היה משתה להמלך ולכל שריו ולגדולי העיר, למשתה ההוא נקרא גם הרב לעדת ישראל, אך מטעם המובן לא יכול לבוא שמה, ונתקבל ביום מחרת מאת המלך את בית האוניווערזיטעט בקר ג״כ המלך, ושם קדם פניו הראש מנהל האוניווערזיטעט ה׳ מארפורגא, וגם הוא איש יהודי טולטשא ר״ח חשוון תרמ״ב. בימים האלה אשר שאלת היהודים הגיעה עד מרום קצה, מה מאד ישמח לב כל אוהב עמו במצאו דבר, אשר ברבות הימים יוכל להיות לאבן-פנה בבנין הלאום פה רומאניא התחילו אויבינו בנפש לשאת קולם במ״ע ללשונם, לעורר חמת המון-העם על היהודים, ליסד אגודות אנטיסמיטיות כמו בפרייסען, ודבריהם לא שבו ריקם, כי במקומות רבים נמצאו כתבי-פלסתר נגד היהודים ודתם. המיניסטער שעל ענינים הפנימים ראסעטטי בא במודעה רבה (צירקולאר) לכל הפרעפעקטין, כי אין דעת הממשלה נוחה ממעשי הפריצים האלה, וכי החובה על הפרע- פעקטין לעמוד על משמרתם בעינא פקיחא לעצור בעד הרעה לבל יחולל כבוד עם הרומאנים, וכי בדעת הממשלה לענוש קשה כל פורעי-מוסר ופורצי גדר החברה האנושית. אבל בראות יהודי ארצנו את כל המקרים האלה, חשו עתידות למו לדאוג בעד עמם בכלל עזבו מהר כל שנאה ומשטמה קנאה ותחרות אשר בין המפלגות, ותפשו כלם בהרעיון הנשגב והנעלה הוא „ישוב ארץ ישראל ע״י עבודת אדמה״ כמעט בכל עיר ועיר ממדינתנו נוסדו חברות ובראשם קאמיטעטים, ויאספו כסף רב, כי מרבים העם להביא אל המטרה הקדושה הזאת. הקאמיטעטים נוסדו יחד מכל המפלגות באין נאות לבב וכבוד מדומה, מי יתן והיה לבבם זה כל הימים. גם פה עירנו טולטשא נוסדה חברה כזאת, ובראש הקאמיטעט עומדים הבאנקיערס לבית עללמאן וידידי המשכיל ה׳ יוסף גאלדרינג, ועוד אנשים נכבדים אחרים; ואם כי אם לדאבון לבבנו, נראה, כי ישועות עוד לא נעשו בארץ, א״י עודנה במצבה עומדת, ויהודי ארצנו עוד יאנחו מן העמל והתלאה אשר ימצאום בכל עת ועידן באשמת תחבולות צריהם הרבים, שבע מאות וחמשים בתי משקה מאזרחי היהודים נסגרו על מסגר, ונכרת אוכל מפי בעליהם ומצבם מורא מאד. ועוד דברים כאלה. בכל זאת נשמח לראות כי התנועה בדבר א״י הקיפה את כל פנות העם כקטון כגדול. וכבר יצא הדבר מגדר „רעיון"" ובא לכלל מעשה במלוא מובן המלה. כל מעשי החברות יובאו לפני דעת הקהל במכ״ע „היועץ״, מכה״ע זשארגאני אשר הקדיש עתותיו לתכלית הנעלה ההוא ויהי נועם ד׳ עליהם לגמור את אשר החלו. ועתה אדון מו״ל יקר, שים נא את דברי אלה במכתב אמונת עתיך „הצפירה״. למען יהיו נא יהודי רומאניא לאות ולמופת ליתר אחיהם בכל מקומות מושבותיהם. ממני אוהב עמו ומצפה לישועתו מהרה. וואלף פישלער יליד יאססי פעסט. צדעת ממארת האנטיסעמיטיזמוס פשתה ממדינה למדינה ותגיע עד ארץ הגר מאשכנז יצאה הרעה, מאת הכומר שטעקקער ומרעיו. ולא ארכו הימים וגם בארצנו ארץ הגר, אשר מאז ומקדם ישבנו הנה בשלוד והשקט ובטח, הרים ראשו נצר מגזע עמלק, לתת לשמצה את בית יעקב בסוד המחוקקים ולחרף מערכות ישראל במה״ע . הודות לה׳ שומר ישראל, כי עצת קנאים נסכלה וישובו על עקב בשתם, כי המלך ושריו אשר לבם טוב על ישראל לא יתנו את ההמונים לגעת בם לרעה. בכ״ז לא אכחד מקוראי הצפירה, כי רבים הקמים עלינו גם בארץ הזאת העושים במחשך מעשיהם בפרט אצל בני הכפרים, שם יקבצו יחד צוררי יהודה בבתי היין, לטכס עצה איך להשחית את היהודים ולהצר צעדיהם בתור אזרחי המדינה, עד היום לא הצליחו הקנאים במפעלם בכ״ז רב הפחד אשר יפחדו אחב״י מחמת ההמון וקנאתו הקשה, בפרט בימי חגיהם כאשר יתגוללו כשכורים בראש חוצות עם קני הרובים בידיהם, אז אוי ואבוי להיהודי הקרב אליהם בימים האחרונים הגיעו אלינו שמועות מבהילות מאנשי השרון, הם אחינו בני הכפרים אשר נעשו להם בתיהם קבריהם, וגם לא רחוק מעירנו בקהלה קטנה, קבלו עשירי היהודים מכתבים אשר העידו בם כי יעזבו את בתיהם לפני הגיע ימי החג, ואם לא דמם בראשם. במכתבים האלה הודיעו, כי ביום הכפורים יכינו מטבה להיהודים בבית ה׳ ויציתו באש את כל בתי התפלה, ראשי העז""ה מהרו להתיצב לפני שר המשפטים, וע״פ השתדלותו שלחו אנשי צבא רבים העירה והנוצרים יושבי העיר הובאו למשפט. בתוך הנדונים נמצאו גם רופא העיר והשופט, אשר היו בקושרים להתנפל על היהודים, פה בעירנו יושבים היהודים שקטים ושאננים, כבכל הערים הגדולות אשר שם שרים גבוהים למשפט, הצופים ומביטים על דרכי ההמון לבל ירע וישחית לעם ישראל היושב בקרבו, בצפיתנו נצפה כי גם ביתר המקומות יעשו סדרים נכונים להשיב המנוחה על תלה, ואז ישב יהודה וישראל בטח ושאנן מפחד רע, ושלום יהיה על ישראל והיה זה שלום זאמושץ (לישרים נאוה תהלה) מצאתי לנכון להודיע בשער בת רבים תהלת עירי זאמושץ אשר מעולם אנשי השם ממנה יצאו, ועיר הצדקה נקרא לה כי כאז כן עתה צדק ילין בה ואנשיה מלאים רחמים וחגינה לדל ולגר, וביחוד יצטיינו בימים האלה עם טוב לבם אל האנ״ח במחנה טולסקע, הנמצאים בערך מאה וחמשים יהודים העומדים בעיר, בהכין להם בית מזון אשר יתנו להם ארוחת תמיד בכ יום מרק ובשר פעם ביום בימי החול, ובשבת יחולקו לבתי הנדיבים וב״ב הבינונים. ואף הבעלי מלאכות, ואשר בזיעת אפם לחמם לביתם יבוא, לא ימנעו מתת בשבת שלש סעודות לאורחים הגונים האלה, ובכלל עלה ההוצאה אשר יפזרו אנשי עירנו על האנ״ח לסך 7,500 רו״כ לשנה; זכרה להם אלוה לטובה, דוד שיפפמאן ופועל ידם רצה; כאות נפש הכותב מעיר ליואבאר מודיעים ג״כ כי אנשי הצבא החונים שם בסביבות העיר, ובהם כמאה וחמשים איש מאחב״י. התאספו נכבדי העיר ובראשם הגביר הישיש הר״ר שלמה יצחק העלימער ובנו הנכבד הר״ר מאיר נ״י, ויעשו להם דוד מיוחד לבשל להם בכשרות, ההוצאות ע״ז עלה לסך מסויים אשר נתנו נדבתם הגבירים הנ״ל. מלבד הנדבות אשר יקבצו מאנשי העיר מאסקווא. אדון נכבד מו״ל „הצפירה״! הדברים המעציבים, אשר הרעישו מוסדי לבבינו בששת הירחים האחרונים פעלו ברב או במעט על בני הנעורים הנאורים בבתי-ספר הגבוהים תחת אשר לפנים רבים וכן שלמים קלעו רק אל מטרה אחת, להתחבר אל חבריהם להיות עם אחד ושפה אחת, תחת אשר רבים מהם פנו עורף לקול קורא במה״ע לב״י להחזיק את עמודי אמונתינו ואת דגל הישראלי, אשר סביב שתו עליו שונאינו ומגדינו, נראה עתה בעליל, כי התעוררו מתרדמתם, רוח אמונים ורגש נעלה התחדשו בקרבם ונכונים הם לשוב בתשובה שלמה אל עמם ואל אמונתם. הנני כותב לך, מו״ל נכבד, בשם חברי, בני ברית (HMneparopckoe תלמידי בית-ספר חרושת המעשה הקיסרי  כולנו, חמשים במספר, נתקשרנו. בקשר אמיץ להחזיק במעוז עמנו; תעודת חברתנו. ללמוד את דרכי חיי היהודים הפרטיים והלאומיים, דברי הימים לב״י ספרות היהדות וכל הענינים הנחוצים ומועלים גם נעימים לאיש יהודי לדעת מכל הנוגע ליהדות בפרט; בכח רגשי קודש, רגשי- לאום, אשר התעוררו בקרבנו יסדנו בית עקד ספרים פרטי ספרי לה״ק ולשון רוססיא על אודות עניני היהודים. מ״ע היו״ל בלשונות שונות ע״י אחב״י וכו׳, עינינו צופיות אל הסופרים ומו״ל בעמנו, כי יתמכונו בספריהם ובמ״ע, ותקותנו תעודדנו כי דברינו אלה ימצאו מקום בלבביהם ויחישי לנו עזרה. נבקש ונחלה את פניך, מו״ל יקר ונכבד, להעניקנו בעלי מ״ע „הצפירה"" חנם אין כסף, והיה זה שכרך, כי רבים ממנו ישיבו לך אלפי תודות וברכות, בקראם מעל ספר דברים הנוגעים להיהודים, מאמרים וידיעות בחכמת הטבע והנדסה בשפת קודש הכותב בשם חבריו, מוקיריו ומכבדיו. א. לוריא Aдресъ: А. Лурве Голицвiе пошера. у Курскаго во- Кзаза. Москва. לאנדאן. במגוד ראש ובשברון רוח יביט האיש אשר לב אדם לו, על היהודי אשר על אנשי המלאכה פה יחשב, איך בזיעת אפיו יאכל לחמו, יעבוד גם יעמול כל ימיו באין מנוח, מוסיף מרגעי המרגוע אשר לו על עתותי עבודתו, מהשעה הששית כעלות הבוקר עד השעה השתים עשרה בלילה ויותר, תחת אשר כל איש ואיש מכל אומה ולשון מכל משמר ינצור שעותיו הקבועות לו למנוחתו, ורק להיהודי לבד לא ימתק שנת עובד, רק עליו נשתנו סדרי העבודה פה, כי יהודי הוא, בחירו של הקב״ה ואמונתו גם היא אומנתו. אכן טובה ש לו בבית גנזיו ושבת שמה, ומוזהר הוא על שמירתה מחללה, ולכן הוא עובד עבודתו בחרף נפשו, ישים לילותיו כימים בימי החול למען ינוה ביומא דשבתא, אף כי עולה הוא בחריצות ידיו על שכניו הנוצרים, אך גורלו לא טוב גם הוא מגורל אחינו היהודים בארצות אחרות אשר יעיקו עליהם שם חוקים מעיקים, ומוציאי רבה יציגום למטרה לחצי לשונם, באשר כי חקי החיים יעיקו פה על החפצים בו, במדה גדושה מאד, וגם הוא—היהודי לחיים הוא צריך, לא לחיים של עושר ותענוגים, רק לחיים של להם צר ומים לחץ, ובעד חיי עוני זה הוא נוטל את חייו מן העולם! אבל ביותר ישתומם האיש המביט בעינים פקוחות על דרכי אחינו פה, איך העבדות והעניות לא העבירם על דעתם ועל דעת קונם איך גלי ים החיים המרים והמאררים האלה השוטפים שטוף ועבור מעל גבול כחם, לא באו בקרבם למרה להמית כל רגשי דת בם, כי לבם רד עם ה׳ ודעת דרכיו יחפצו, כי מאז בא הלום האיש הנעלה צבי הירש דיינאוו ז״ל והלהיב לבותם בדרשותיו ובאמרותיו הנעלים, הנה מאז פתחה אזנם להקשיב תורת ה׳ ומוסרו מדי שבת בשבתו ובכל עת שיוכלו מה מאד ינעם לראות איך העמלים האלה הסובלים כל עמל ותלאה, איך אלה המוכים והנענים מהעבודה הרבה שעובד בם בימי העבודה, לא ייעפו ולא ייגעו גם ביום השבת שהוא יום מנוחה להם — למהר לכתם לבתי כנסיות ולמדרשות, להטות אזנם לאמרות ה׳ אשר ישאו שם מגידים ודרשנים, אך מה מאד ידאב לב האיש אשר עיניו בראשו בשמעו איך המגידים האלה יהפכו דברי אלהים חיים לראש וללענה, תחת מוסר השכל הבל יפצה פיהם, ישפכו קתון של רותחים על ראשי שומעיהם וידונום בשבעה מדורי גיהנם, עד כי נלאה העם בימים הללו לשמוע כובד משאם ורבי תורתיהם, והנה זה לא כביר בא הלום הדרשן המהולל ישראל דיינאוו, אשר זה מכבר ערגה נפש אחינו פה בני רוסיא ופולין על בואו — באשר כי זכר אחיו המטיף המצויין צבי הירש דיינאוו ז״ל עוד חי בלבם — ומאז בא הלום דרש בכמה בתי כנסיות לישראל פה, בהאולם זעטלאנד האלל אצל החבורה חברת אחים אנשי קאליש אשר קבעו שמה בית תפלתם לירח האיתנים, ואשר הרב המאוה״ג ר׳ יוסף מעסינג זצ״ל שהיה רב בכמה קהלות קדושות באשכנז היה להם לרב, ובבית התפלה לחברה „עין יעקב"", ובבות התפלה לחברה „מקרא"", ועוד בבתי תפלות לחברות נכבדות, ורבים מחכמי העיר באו לשמוע דרשותיו, כמו הרב הדרשן המהולל יוסף כהן צדק, והחכם המהולל נפתלי הלוי הרב המופלג מוהר״ר נחום ליפמאן ראש השוחטים פה, והסופר המהולל יצחק יעקב הירשביין. דרשותיו מצאו חן לפני קהל השומעים. ונקוה כי כדורש טוב לעמו יקום זה הדרשן דיינאוו לחזק מוסרות הלאום, ולהקים מוסדות האמונה פה, אשר כמעט החלו לנפול אחרי מות אחיו האיש המצוין. אהרן נתן אבעלזאהן יליד קאלנא"
021-HZF-1881-11-01-001-080328_toc_5,, K מחירו באשכנז: 14 רייכם מארק לשנה. שב בעסטרייך 8 פל׳ לשנה. אל וכן לרבע שנה. שכר מודעות: מכל שורה קצרה 5 קאפ׳ ל ומשורה רחבה 10 קאפ׳. M
021-HZF-1881-11-01-001-080328_toc_6,"אבל כבד לבית ישראל,"," אבל כבד לבית ישראל, לעתות בצרה כאלה לבני עמנו כמעט בכל מקומות מושבותיהם בדור יתום כזה, אשר אלופנו יצערו וישוחו מיום אל יום, נשבר לבנו משנה שברון להשמועה המעציבה, כי לקר ה׳ מאתנו האחד המיוחד שבמשפחת „ראטהשילד"", אשר רוחו לבבו היו אמונים לאמונתו ואומתו, ובחכמת ישראל שגה וישם בה כל מעיניו, ביום החמישי העבר 27/15 אקטאבר בערב הגיעה לנו הידיעה, כי ר׳ יעקב (James) בן ר׳ נתנאל ראטהשילד בפאריז מת ביום הזה במיתה הטופה, עוד ביום שלפניו היה בריא אולם ולפני שנתו עבד עבודתו בבית על הספרים אשר לו, ובבקר נמצא מת שוכב על מטתו, כאשר נקראו אליו הרופאים חוו דעתם כי כבר מת בשעות אחדות לפני בואם המנוח הזה השאיר אחריו בן ובת, ונקטף בימי עלומיו בשנת השלשים ושבע לימי חייו, בעוד היה מלא כח עלומים וחפץ נמרץ לעבוד עבודת הקודש, ובמותו אבדו בני עמנו אבדה שאינה חוזרת לצאת לישע עמו בכל עת מצוא, לב אדיר הכסף הזה היה מלא אהבה בלי מצרים לתורת ישראל וחכמת עתותיו, וידו יסדה החברה „דורשי חכמת ישראל ודעת דברי ימיו״ בשנה העברה, כאשר הודענו הדברים במועדם בהצפירה, הוא היה מן השרידים היחידים אשר בעלותו על גפי מרום התהלה והעושר לא גבה לבו ולא רמו עיניו, באמונתו החזיק ובכבוד עמו ותורתו התימר עד רגע נשימתו האחרונה. רוח ה׳ תניחהו, בצל שדי יחסה, ונשמתו תהא צרורה בצרור החיים את אלהי ישראל אשר אהב סלה."
021-HZF-1881-11-01-001-080328_toc_7,חדשות שונות," חדשות שונות לפי הידיעות מברלין, מכינים עצמם הקאנסערוואטיוום בפרוססיא להציע בהפארלאמענט, כי תביא הממשלה במספר ומפקד את הנכסים והקרקעות אשר היהודים יושבים על אדמתם בתור חוברים. לעומת זה נכונים הליבעראלים להוכיח את הממשלה על הליכותיה בימי הפרעות נגד היהודים במדינת פאממערן. מלבד ההגבלות האמורות בכתב השטנה אשר הגישו כבר האנטיסעמיטים אל הנסיך ביסמארק, המה חפצים לדרוש מהפארלאמענט להגביל גם זכות הבחירה אשר ליהודים, ולהעמידם במדרגה שפלה גם במשפטי מדינה כמעט כל האנטיסעמיטים יצאו וידיהם על ראשם מאת הבחירה החדשה בפארלאמענט, ולעומתם נבחרו כל אשר ישבו לפני מאחב״י כלאסקער באמבערגער, לעווי וכו׳ מה״ע 3apa 334 מודיע כי בקיוב נתנו פקידי העיר צו אל כל הפאבריקאנטים לבל יקבלו פועלים יהודים הבאים שמה מערי הסביבות. חברת כל ישראל חברים שנוסדה זה לא כביר בעיר וויען, כעין סניף להחברה הכללית אשר בפאריז, היא הולכת ומתרחבת באוסטריא וגם באונגארן, אשר שם היו היהודים עד היום בודדים במועדיהם ולא חפצו להשתתף בשום ענין הנוגע לכלל ישראל, בארצות אחרות. בעת הזאת כפי שרואים אנו בספר הזכרון של החברה, עסוקה היא רק בתמיכת אחב״י ברוסיא. מ הכסף הנאסף על ידה שלחה לאומללי קיוב 10,000 רו״כ לוואלאטשיסק 1,100, לסמיעלע 4,000 לאדעססא 5,500, לבערעזאווקא 2,500, לזמערינקא ולאלכסנדראווע לכ״א 2,000, להאלטא 1,000 ולערים שונות אחרות 1.500, ונשאר עוד באוצרה סך 7,000 רו״כ. החפץ הראשי של החברה הוא להקל להאומללים שינוי מקום. ולתכלית זה באה בדברים עם החברה הפאריזית, הלאנדאנית, והאמעריקאנית. לע״ע נתנה למאה וחמש עשרה נפשות כסף על הוצאות הנסיעה עד אנטווער- פען, לדבר הזה נתנה החברה הפאריזית 15,000 פר׳, והווינית 5,000 פר׳ מה״ע lew. Chr מודיע כי כשני ימים לפני יוה״כ קבל ראש עדת ישראל בעיר הולל, ידיעה תלגרפית מאת האיש העוסק בתמיכת יהודי רוסיא היוצאים לאמעריקא, שבה יודיעהו כי 130 משפחות מן האנשים האלה נכונות לבוא שמה, ויבקשהו להכין את כל הדרוש להכנסת אורחים האלה. ראש העדה מהר לפנות להם בית גדול, ובית תפלה מרווח להתפלל בו ביוה״כ ובאמת באו שמה האנשים, ונתקבלו באהבה מאת בני הקהלה, ואחרי יוה״כ נסעו משם לליווערפאל, ומליווערפאל ילכו באניה לאמעריקא. מכ״ע האמעריקאנים מודיעים על אדות הסדרים שהכינו אחב״י באמעריקא לקראת פליטי רוסיא, כדברים האלה: קהלות ישראל באמעריקא נמנו וגמרו יחד לכונן ועד ראשי אשר יתעסק בדבר הזה, לקדם את פני הבאים, לשלחם הלאה, ולתת להם משען כסף, אחב״י בהודזאן אשר בהכנסיה טעבאס, קבלו על עצמם להושיב שם חמשים משפחות, מאתים משפחות כבר באו לאמעריקא, ובמשך החדשים חשוון וכסליו תבאנה עוד שלש מאות משפחות. למען קבוע מושבות למשפחות האלה נצרך סך כסף לערך 50,000 דאללאר לפי הודעת מ״ע „פרעססע"" נתנה ממשלת רומאניא פקודה אל הצעירים מבני ישראל שהתנדבו ברצונם לעבוד בצבא במשך שנה אחת, למען יקבלו מתן זכיות האזרחים, שיצאו מן הצבא וישובו לבתיהם. בין שרי המחוזות (פרעפעקטען) אשר לממשלת צרפת נמצאו ביניהם ששה יהודים, וסגנים לשרי המחוזות (אונטער- פרעפעקטען) י""ב יהודים (בנין עיר חדשה בג׳ ימים) בארצות הברית באמעריקא מצא איש אחד חוצב בהר בקרבת המקום דעדבוב מכרה של אבני הפחם, והבוחנים מצאו שהוא ממוזג עם עפרות כסף בתוכו, מכל הסביבות באו לרשת מקום אחוזת שדה שמה ביום הראשון חלקו ביניהם את הארץ לגורלות. ביום השני יסדו עיר ושני בתי באנקען לעסקי ממון ושטרות, ביום הרביעי הוציאו בדפוס שמה נומער הראשון למכתב עתי מכונה בשם achariesc ובטרם כלו ג׳ שבועות כבר נבנו חמשים בתים, ושטח המקום לבנין בית אחד עולה למחיר 500 דאללאר לפי ידיעת מה״ע .Vess. zrael קדם מלך ספרד בכבוד גדול את היהודי ד״ר לעווין מווירטעמבערג, המכין ספרו ע״ד מצב היהודים בספרד בימי הבינים ע״ד ספרותם ועסקיהם תהלוכותיהם וכו׳. ולתכלית זה עשה דרכו שמה לחקור ולדרוש בכתבי היד בבתי עקד הספרים, אשר יאירו לו נתיב בחקירתו מ״ע Vess Israel מודיע כי חכם יהודי אביגדור סענט. פויל חבר הקאנסיסטאריום לאחב״י בפאריז, קבל את הפרס אשר יעדה הקאדעמיע לאיש אשר ימציא רפואה בדוקה נגד חולי הדיפטעריט. בספר הזכרון לעדת ישראל בוויען משנה הזאת, בא מספ הנוצרים שהתיהדו ע״י המטיף ד״ר יעללינעק, והמספר הזה גדו הוא יותר מבשנים הקודמות, ועולה כעת לערך 602. ידוע שאין מטיפי ישראל עמלים לרכוש נפשות, ואינם מקבלים גריב רק אחרי יגיעה רבה והקדמת דברים קשים המציירים את הקוש שבשמירת המצות, על כן נכבד הדבר לשית לב אליו. כ בעוד שבארץ אשכנז בני בלי שם חותרים בכל עז להכריר לבני שם שרש וענף, שם בארץ אוסטריא אנשים נוצרים יסתפח אל בני שם הנרדפים והשנואים מה״ע Arch. Isr מודיע כי במעבה האדמה מתחת חרבוו אמאנאס, ניקאפאליס לפנים, הנזכר בספרי היונים והרומאים הרחק לערך ד׳ פרסאות מעיר יאפו וששה פרסאות מירושלים מצאו חפץ נכבד, יקר הערך לחוקרי קדמוניות להתחקות על שרשיו ועל מוצאו, והוא תיבה קטנה מחוטבה בשיש, שעל צדה האחד חרותות בכתב ולשון יוני cis theos (ה׳ אחד) ועל צדה השני בכתב ולשון עברי שומרוני הדברים: ברוך שמ לעולם. החפצים שנגלו ע״י חפירות יותר עמוקות במקום ההוא מוכיחים, כי שם עמד בית התפלה לבני ישראל. והחפצים הם שרידי כלי קודש שונים, והכתב היוני והשומרוני הם ידים מוכיחות לההשערה, כי מוצאם מימי החשמונאים, אשר אז היו ללשון יון מהלכים בארץ ישראל. וכתב שומרוני היה נהוג עוד, בה״כ הזה נתהפך בימים אשר משלו הנוצרים בתוגרמא לבית תפלה לנוצרים, ורק אח״כ נתמוטט ונחרב מן התועליות הרבות אשר הביאה לנו ידיעות סגולות העליקטריציטעט בכל מעשה האדם ותחבולותיו, יספר לנו מכ״ע אחד אמעריקאני מקרה כזה. לפני שלשים ושמונה שנה נטבעה ספינה אחת על היאור „עריא"" ולא נודע מקומה, הספינה היתה טעונה במשא כבד של נחושת אשר מחירם עלה לסך 60,000 דאללאר, ופעמים הרבה בזמנים שונים השתדלו בתחבולות שונות לבקש ולמצוא המקום אשר שם נשקעה, בכדי להעלות הנחושת מעומק היאור, אבל לא עלתה בידם, ועתה המציא חכם אחד כלי מכונה עלעקטרית, אשר בסגולתה להרגיש מרחוק את המתכות ההולך ומתקרב אליה, כי אז תשנה את פני המאגנעטיזם שעליה, ובעזרת כלי המכונה הזאת שהלך בה הממציא בספינה קטנה על פני היאור, נתגלה לו מקום הנחושת, ומצא האבידה שנאבדה זה שלשים ושמונה שנה אשר היתה לו לשלל בעיר לאנגברענטש באמעריקא נראה בימים האלה מחזה טבעי הנודע בשם פאטאמארגאנא נפלא מאד: אצל חוף הים, ששים וחמש האניות שעמדו שם נראו בגובה הרקיע בתמונה מהופכה מתבניתם האמתית, ואלפי אנשים השתוממו על הפלא הטבעי הזה. בעיר פראווידאנס נראה ג״כ חזיון נפלא, פתאום עלה חום האויר למדריגה גבוהה מאד ועננה חשיכה הקדירה אור השמש בצהרים, עד כי הוכרחו להדליק מאורי הגאז, באותו יום היה האויר בעיר באסטאן מלא אדים מאפילים אור היום וכעין צבע ירקרק כסה כל דבר. סבת החזיון הזה לפי דעת עמערסאן, היא יען אשר העשן העולה מעצי זפת הבוערים בתוך יערי קאנאדא, הוא ימלא את האויר ה׳ יעקב נחוד ראש אגודת קהלת ישראל באשכנז, המעורר אותם לשית ידם אל חברת תלמוד תורה כללית שיש בדעתו ליסד, למען הגדיל והאדיר את למוד הדת לבני ישראל בבתי ספר הכוללים. ולתמוך בכסף את הקהלות הקטנות שאין לאל ידן לכלכל בעצמן מורים יהודים לדת ולשפת עבר. „בעת רעה כזאת״ — יאמר ה׳ נחוד עם הספר — אשר מכל עבר יסער עלינו להפיצנו ולהכרית לנו שרש וענף, החובה מוטלת עלינו להתחזק ולהתבצר במעוזנו ומשגבנו, אשר שמר אותנו עד היום מהלכד בפחי הפגעים ובמצודת הרדיפות, והמעוז הזה הלא היא תורתנו"""
021-HZF-1881-11-01-001-080328_toc_8,," אל המאספים והמחלקים ספרי הרמב״ם דפוס ארגעלבראנד וגאלדמאן בווארשא הנני להודיע להמאספים מן הרמב״ם הנדפס על ידי הח״מ, כי כעת יחולק הכרך השביעי, ובו נשלם חצי כל הרמב״ם, ובכרך הזה ימצאו המגיד משנה ופירוש הרדב״ז מכ""י שהוספנו, ובקרוב יחולק החלק השמיני וגם התשיעי, גם שם ימצא פירוש הרדב״ז מכ״י נוסף על הכסף משנה, והכל באותיות ממוצעות כמו שנדפס המ״מ והכ״מ והלח״מ בכל הכרכים לא כדפוסים הראשונים שנדפס רק הכ״מ ובאותיות קטנות מאד גם הנני להודיע להסוכנים המחלקים ש״ס החדש מדפוס ראם בווילנא, ולוקחים פעם בפעם הכרכים מש״ס מדפוס הנ״ל, כי מעתה יוכלו להשיג שם גם הכרכים מהרמב״ם שלנו הנדפס מחדש ע״י הח״מ, וישיגו שם הראבאט היאות, כי מלאתי את ידם בזה ע״כ מהרו ודרשו איש איש כמספר הכרכים הנצרכים לו, ואל תאחרו אדרעסע למכתבים לי השותף המנהל העסק הזה בסקלאד ספרים הגדול שלי מרדכי קאלינבערג М. Канинбергъ Варшава, Палевки  23. No. 23. ווארשא נאלעווקי M. Ralinberg Warschau, Nalewki No 23."
021-HZF-1881-11-01-001-080328_toc_9,," ספר תורת החיים וחזיונותיהם כולל בקרבו ידיעות וחקירות נשגבות בדבר חזיונות חיי היצורים, פעולותיהם ומסיבותיהם על פי השקפת חכמי זמננו, בשני מאמרים. א) מה אנו? ומה חיינו? ב) החיים והמות, מאת יצחק אייזיק בהר״ר יחיאל מיכל עטקין ז״ל המחברת הזאת הקטנה בכמותה וגדולה באיכותה תכיל בקרבה ידיעות הרבה מחכמת היצירה כפי שטת חכמי זמננו. כל החפץ בה ישיגו אצל המו״ס א׳ צוקקערמאן, ווארשא נאלעווקי No. 31 מקחו 25 קאפ׳"
021-HZF-1881-11-01-001-080328_toc_10,," יצע לרבים לאלה אשר מרחוק ומקרוב יבואו לווארשא לרגל מסחרם על זמן לא כביר ונפשם חשקה לקרוא מכתבי עתים בשפת קודש, כי כן הסכן הסכינו בביתם וההרגל נעשה טבע שני אתכבד לבקשם לכבדני ולבוא לביתי ברחוב דזיקא No. 8 בחצר הגביר ר׳ ישראל ליב טייטילבוים נ״י, וישיגו מבוקשם בשכר מצער דברי המציע נחמיה צבי המכונה חיים טשארנאוויץ סוכן למכ״ע ומוכר ספרים."
021-HZF-1881-11-01-001-080328_toc_11,,"  זה שתי שנים אשר בעלי נסע לאמעריקא, והשגתי ממנו שני מכתבים מעיר פיטסבורג, ומאז לא שמעתי ממנו עד היום, שמו אהרן ברוין, מלאכת חייט, זקנו צהוב (געלב) שנותיו שלשים ושש, כל אשר לו ידיעה ממנו ייטיב חסדו להודיע אל הרב המו״ל הצפירה נ״י. דברי האשה העזובה עטא מיניע ב״ר יעקב ברוימאן בעיר פאצי פלך לאמזא (תעודת הרב)"
021-HZF-1881-11-01-001-080328_toc_12,," כשרה זייף בהכשר הגאב״ד קאוונא צום רייניגען קיכנעשירר, געפעסטיכער, טישנעשייר, פליישיגע זא וויא מילכיגע, אויך צום טאגליכען רייניגונג דיא צעהנע, אונ אויך אלס געוועהנליכע פיינע טאָאלעטזייפען צוא געברויכען, עמפפֿיהלט דיא טאאלעטזייפען אונד פערפום פאבריק פאן ישראל רוקח אין קאוונא. דיעזער זייף ווירד פאן נאטור ריינע מאטעריאלען, הערגישטעלט, אוג קאמט פיין, ווייס הארט, אנגענעהמער גערוך, שאמט גוט אוג דויערהאפט ביים וואשען אום עם מיט טרפה ניט צוא פערבייטען, קאמט אין יעדעס שטיקיל זייף דער ווארט זכשר"" מיט פארב דורך אוג דורך קינסטליך איין געשריבען. וויא דיעזע זייפע צוא בענוטצען, ווירד בייא יעדעס שטיקל זייף געברויכם אנווייזונג אין 4 שפראך בייא געלעגט. דער פרייז גרויסע שטיקער 1,60 רו״כ מיטל 90 ק׳ פער דוץ, פיר סוחרים איין געוויססער ראבאט, אויף וואונש צוא פראבע שיק איך פער פאסט, זא גלייך נאך איין שיקין דעם בעטראג, זא וואהל אין אינלאנד וא אויך נאך דעם אויסלאנד איך האפפע דאם איינע פראבע, ווירד יעדען סוחר פעראנלאססען, מיט מיר גראססע בעשטעללונגען צוא בעעהרען, פראמפטע אונד ראיעלע בעהאנדלונג פער- זיכערענד, צייכנע מיט האכאכטונג ערגעבענסט. ישראל רוקח סקלאד אין ווארשא, נאלעווקי נומר 11 אין מלאווערס הויז"
021-HZF-1881-11-01-001-080328_toc_13,," הודעה דאקטאר ה. גאלדמאן ארצט אים יודישען שפיטאל ניממט אויף פאן 812 ביז 1012 פאר מיטטאג אונד פאן 4 ביז 6 נאכמיטטאג, ארמע אומזאנסט. וואהנט אויף דער מוראנאווסקי שטראססע 24 № אין דער לינקע אפפיציגע אויף דעם ערשטען שטאק"
021-HZF-1881-11-01-001-080328_toc_14,," דאקטאר סלאנימסקי וואהנט אין לאדזי אויף פיעטרקאווער שטראססע, אים הויזע ה׳ „שיקקער״."
021-HZF-1881-11-01-001-080328_toc_15,," Bibliotkeca Hebraica יצא לאור והיא רשימות כל ספרי הליטעראטור העברית שיצאו לאור הדפוס מזמן החכם מענדעלזאהן עד היום, ערוכים על פי סדר א׳ ב׳ בשלשה חוברות. כעת יצאה  חוברות ראשונה מאת ווילליאם צייטלין בקיוב."
021-HZF-1881-11-01-001-080328_toc_16,," הודעה. מחבר הספר „גן שעשועים העתיק מושבו לקרעמענטשוג, וכל הרוצה לפנות אליו יכתוב לו ע״פ האדרעסע הזאת: г. Л. Арiесону, въ г. Кремениугъ. ля Гозеноельда מחיר כל עקז׳ 40 קאפ׳. ולקונים מספר עקזמ׳ מחמשה ומעלה ינתן ראבאט הכל כפי המספר."
021-HZF-1881-11-01-001-080328_toc_17,," הצפירה מראשית צאתה בשנת 1874 עד סוף 1875 בלתי נמצא עוד בהרע- דאקציא, רק איזה עקסעמפלארין והם שלמים בלתי חסרים, ומקחם 3 רובל עם פורטא, והצפירה משנת 1875 לבדה נמצאה למדי מקחה 1 רו״כ 20 ק'."
021-HZF-1881-11-01-001-080328_toc_18,," שאלות ותשובות לשמואל זאקס איננו חתום אצלינו, וישנה למו שקבל ממנו מחיר הצפירה. לה׳ יעקב פינסקער, הנדבות שקבץ סך 13 רו״כ שלחנו לפ״ב, וימצא רשום בהרוסקי יעבריי, לה׳ פנחס כהנא הנומר 36 איננו, נבקש לבל ישלחו לנו מארקעס של שטרות (הערבאווע) לאשר משנה החדשה יאסרו הממכר. להסופר בווערזב' לא נדפס מטעם ידוע לנו"
021-HZF-1881-11-01-001-080328_toc_19,, הדורשים באדרעססא שלנו יכתבו כזה Редактору газ. ГАПEопрA З. Сонинскому Варшава. או S. Sionmski in Warschau Dzika No. 25.
