article_id,headline,text
021-HZF-1880-08-24-001-070249_toc_1,," אנכ ברוסיא ופולין. השולח במוקדם לשנה 5 רו״כ. לחצי שנה, 2.75 רו״כ. א לרבע שנה. 1.50 רו״כ. ביתר הארצות 20 פראנק. באמעריקא 5 דאללאר  באר בסר"
021-HZF-1880-08-24-001-070249_toc_2,, ABEאמטנ מחירו באשכנז:  14 רייכם מארק לשנה. בעסטרייך 8 פל׳ לשנה.  וכן לרבע שנה. שכר מודעותי:  מכל שורה קצרה 5 קאפ׳. א ומשורה רחבה 10 קאפ׳ בר איירא
021-HZF-1880-08-24-001-070249_toc_3,"מכתב עתי משמיע חדשות בקרב עם י שרו ן , מ..."," מכתב עתי משמיע חדשות  הדברים הנוגעים בעניני המדינות, בקרב עם ישרון, מכל דברי חכמה ומדע, ידיעות העולם והטבע. . 2 .  יוצא לאור אחת בשבוע, מאת ...... חיים זעליג סלאנימסקי."
021-HZF-1880-08-24-001-070249_toc_4,תוכן הענינים.," תוכן הענינים. דברי הימים. דזיאלאשיץ. מינסק. ירושלים. אדעססא. ידיעות העולם והטבע. קדמת אמעריקא הצפונית מאת א""א ראקאווסקי. גולי ספרד ופורטוגאל מאת קלמן שולמאן חדשות שונות, הודעות. שאלות ותשובות"
021-HZF-1880-08-24-001-070249_toc_5,דברי הימים," דברי הימים המנוחה הזמנית אשר נראתה בעולם המדיני לפני שבועות שנים, עוד לא כלתה, עוד שלות השקט שוררת במחנה הדי- פלאמאטים, ועוד לא בא הקץ אל הדממה אשר קמה בהליכות השאלה המזרחית, מיום בוא תשובת תוגרמא על הספר הכללי אשר מסרו אליה באי כח הממשלות האדירות. מרבית ראשי הממלכות ומושלי אייראפא עוד לא שבו מהמקומות אשר אוו לשבת במו בימי חרבוני קיץ להנפש מעבודתם, ועוד לא החלו לעסוק שנית בהלכות המדינה ופתרון השאלות העומדות על סדר היום. אך בימי השבוע העבר כבר רבו האותות, כי גם עת לעשות במערכת הדיפלאמאטיא קרובה לבוא וימי המנוחה לא ימשכו ע״פ דברי מאמרנו בשבוע העבר ראו קוראינו, כי הבינה תוגרמא לדעת את אשר לפניה, ותכוף"" ראשה לקבל עליה דין אדירי הממלכות במה שנוגע למאנטענעגרא, למען תמצא ידה לעמוד בקשרי מלחמה נגד יון החפצה להמלאות מחורבנה, ותדמה כי אם תאות למלא משאלות אייראפא בדבר אחד תשביה שאון כל הקמים עליה לרעה ותפיס דעתם. הידיעה הזאת, אם כי איננה קלוטה מן האויר, היא מוקדמת בזמנה, וכפי הנודע היום לא מהרה תוגרמא לענות דבר ע״ד מאנטע- געגרא עד יום ה׳ העבר, ורק אז מסרה אל צירי הממשלות האדירות את תשובתה על החלטת (סאמאציאן) מצוקי איירא- פא בדבר מאנטענעגרא. עוד לא נודע אל נכון תוכן דבר התשובה, אך כפי הנשמע, שבה תוגרמא שנית להיות מתהפכת בתחבולותיה ולאחוז את החבל בשני ראשים, ובתשובתה תציע להשיב המאנטענעגרים אחת משתי אלה: אם העיר דולצינא ומסבותיה, או את חבל הארץ על יד הנחל ועם. אך כאז כן עתה לא תבטיח, כי תכביד אכפה על האל- באנים הסרים למשמעתה למסור ברצונם הטוב את פסת ארץ זאת בידי המאנטענעגרים. אלה האלבאנים מרי הנפש כאז כן עתה שענים על חרבם ואינם רוצים לוותר משלהם אף כמלא השערה. בכלל נראה איך הידיעות הבאות מקאנסטאנטינאפאל סותרות ומכחישות אשה רעותה, עד כי מימי הקאנגר עסס לא נראו ערבוביא רבה ובלבול הדעות כזה בהליכות השאלה המזרחית כבימי השבוע העבר: לעומת הידיעה, כי מלא הסולטאן את ידי שר המלחמה הוסיין פחה, ללכת לאלבאניא להטות שם את לב בני עמו וארצו לקבל עליהם דין הקאנפערענץ הברלינית נשמע אחרי כן לאמר, כי שמה תוגרמא את המלאכות הזאת על שכם אחד משרי צבאותיה ריזא פחה, וכי כבר יצא השר הזה באניה נושאת אנשי צבא, לבוא אל אלבאניא להיות בתומכי ידו, לאלץ את האלבאנים בכח הזרוע להסתלק מן חבל הארץ אשר נפל לנחלה להמאנטענעגרים ובעוד יום והנד נשמע מפי מכה״ע הבריטאני Daily News, כי משך גם ריזא פחה את ידו מהמלאכות הזאת, כי עלה מורא על ראשו לבל תהי אחריתו להכרית כאחרית שר הצבא מעהמעד עלי אשר נהרג מידי האלבאנים בבואו לדבר על לבם, כי ימסרו להמאנטענעגרים את המחוזות פלאווא וגוסינא, ומה גם למראה הדבר, אשר שבטי האלבאנים התאספו שנית אל עיר מועדם פריזרענד ויעשו אמנה להתיצב כאיש אחד מול כל הקמים עליהם לרעה. אמנם אחרי כל אלה נראים הדברים, כי תוגרמא לא תדמה היום להוליך תועה את מצוקי אייראפא לרעתה ולהוותה, ומה גם את שתי הממלכות האדירות אוסטריא ואשכנז הדורשות טובתה וחפצות בקיומה שתי הממלכות האדירות אשר הזכרנו, מתאמצות היום להחזיק במעוז תוגרמא ולהאריך ימי ממשלתה באייראפא, אותות החפץ הזה ירביון מיום אל יום, לפני שבעה ימים הודיע המשנה לשר החיצון בבריטאניא דילקע, כי ממלכות אחדות הציעו, לערוב לטובה את הארצות אשר נשארו לתוגרמא, לבל יצערו גבולותיה מהיום אחרי אשר תמלא את חובותיה אשר קבלה עליה בברית הברלינית, נוסף לזה היה דברן אל תוגרמא, כי תמהר במעשיה להושיב בצבאותיה את המחוז רומעליא המזרחית ומעברות הבאלקאן. מן הדבר הזה איך שתי הממלכות האלה תלכנה היום שלובי זרוע וחפצן הולך אל מקום אחד לעצור בעד התנועה הבולגארית, אשר תלך הלוך וגדל מיום אל יום. שתי הממשלות האלה טעמם ונימוקם עמם, כי יודעות המה, אשר היום כמלפני ארבע שנים אך מבולגאריא תוכל לצאת כעת המלחמה על פני הארצות אשר במזרח אייראפא, וחפץ אחד לשתיהן לעצור בעד המהומות בארצות הקדם לבל יהפכו בלהות על אייראפא כולה, לעת כזאת, אשר אשכנז לא תשקוט במכונה, ומכינה את עצמה ליום הפקודה, עת אשר יעלה על לב הצרפתים להשיב נקם ושלם לעם עברתם. אולם מה תענה על זה ממשלת רוסיא. האם תתן היא את התוגרמים לתקוע שנית אהלם בלב ארצות הבולגארים אחרי פרקם את עולם מעל צואריהם. בכלל נראה כי הימים האלה הם ימי תכונה רבה לשתי הממלכות אוסטריא ואשכנז, אחרי צאת מאישל קיסר אשכנז, בא שמה שר צבאו ראש לחכמי תכסיסי מלחמה מאלטקע, וגם שר המלחמה מוויען נקרא לבוא שמה ויתיעצו על צפונותיהם צירי אוסטריא בחצרות הממלכות ברלין ולאנדאן, נקראו לבוא אל הקיסר לתת לפניו דין וחשבון על מצב עניני המדינות במקום שבתם. הנסיכות סערביא, אשר התרפסה לפני אוסטריא, פנתה שנית עורף לה ולא תאבה לבוא עמה בברית בנין מסלת הברזל מדעתה כי רוססיא תהי למגן לה בכל עת ושעה, ועל רומאניא תאיים אוסטריא היום לאמר, כי צפויה היא שנית אל סכנת מלחמה מהרוססים, אשר יבואו בשעריה לעבור דרך ארצה אל בולגאריא, בבוא יום הפקודה לשום קץ ותכלה אל ממשלת התוגרמים. ולחזק דבריהם העבירו מכה״ע באוסטריא קול בכל הארץ, כי תאסוף רוססיא את צבאותיה על גבולות ארצה בקרן מערבית דרומית, וביחוד בסביבות העיר בענדער אשר בגליל בעססעראביא על גבולות רומאניא וגאליציא. סוף דבר אותות הזמן אשר לא יכזבו מעידים היום בשפת ברורה, בי הדממה הנראה היום בארצות המזרח, מנוחת רגע היא ולא תעור את עיני הרואים בעבים, את אותות הסער הקרוב לבוא בבוא יום הפקודה על תוגרמא. עוד לא נטהרו שמי׳ מזרח אייראפא, והנה עב קטנה בכף איש עולה ממערבה, להקדיר עוד יותר את שמי הפאליטיק הדברים אשר דבר גאמבעטטא ביום החג לחיל הים בהעיר שערבור, הגיעו לאזני גדולי הממלכה באשכנז, ויחרידו ממנוחתם את כל פנות העם, ורוח החשד וקנאה מסותרת נחה שנית על האשכנזים, היודעים ומכירים, כי בעוד אשר הצרפתים הולכים וחזקים, הם הולכים ודלים. זה עשר שנים אשר הצרפתים נזהרים ברוחם, מבלי לעשות קטנה או גדולה אשר יש בכחה להכעיס תמרורים את הנסיך ביסמארק הקשה כברזל, בדעתם כי כל ישעו וחפצו לכוון את שעת הכושר להתנפל שנית על עם עברתו, להעיר עליו כל חמתו למען אשר לא יוכל לשוב עוד לאיתנו, טרם נרפא מן המכות אשר הוכה לפני עשר שנים. אולם היום כאשר ממשלת הרפובליק תקעה את יתדה בהארץ הזאת, ויד חוקי החירות והסדרים היתה עליה לטובה לתמכה ולסעדה, להרבות עושר בניה, בכח חריצותם הנפלאה בכל ענפי העבודה וחרושת המעשה, והתיקונים בהנהגת המדינה והצבא הועילו הרבה להשיב להצרפתים את כבודם הראשון; הנה שבו שרי הממשלה להבין דעת את אשכנז, כי אימתה לא תבעתם עוד, וכי באה גם להם העת להשמיע קולם בסוד הממלכות האדירות, ובתוך הדברים האלה הנה נזרקו מפיהם גם מלות אחדות, המראות לדעת, כי עוד לא נתייאשו בצרפת מן המחוזות אשר נקרעו ממנה בתגרת ידי המלחמה לפני עשר שנים, והדברים המעטים אשר בהם הביע גאמבעטטא את תקותו על בוא היום, אשר עד צדק ישוב משפט, להשיב לצרפת את אשר נלקח ממנו, הדברים המעטים האלה היו דים לעורר סערת הרוחות בכל אשכנז מקצה, ומה גם אשר ביום שלאחר זה נראה באחד ממכה״ע בפאריז, מכתב נשיא בית קרואי העם אל אחד מיועצי המחוזות, שבו יאמר, כי צרפת לא תדע מנוחה ולא תשקוט במכונו עוד לא תשיב אליה את הנלקח ממנה בכח הזרוע. כהנה וכהנה ידבר גאמבעטטא בהמכתב הזה, אשר רוח שנאה כבושה אל אשכנז שפוכה על פני כולו; ואף כי אחרי כן נודע הדבר אשר המכתב הזה נכתב לפני עשר שנים, בעוד אשר רושם מחזה המלחמה האיומה עוד לא נמחה מקרב ולב הצרפתים, הנה לא הרגיעו הדברים את רוח האשכנזים כאשר נראו ממקרי ימי השבוע העבר: הימים 15, 16, 18 לחדש אגוסט נזכרים ונעשים כימי חג לצבאות אשכנז בכל שנה ושנה באלה הימים לחמו האשכנזים מלחמת תנופה את הצרפתים על Mars la מרומי שדה קטל על יד המקומות: מאר-לא- טור ounוגראוועלאטטע. בחיק המלחמה הזאת חוטל גורל העם הצרפתי, וממנה יצא אז כל משפטו, שם נשבר זרוע הצרפתים נגדע קרן עוזם; המארשאל באזען נסגר לבוא במצור אל מעץ, ומרעהו מאק-מאהאן עם מחנהו נלחץ אל גבולות בעלגיא, וע״י העיר סעדאן השלימו האשכנזים את תבוסתו כנודע. אמנם עם כל היות זכרון הימים האלה זכרון נצחונות צבא אשכנז, היתה מנויה וגמורה בכוד ממשלת אשכנז שלא לחוג בשנה הזאת את החגים האלה, לבל ידמו הצרפתים כי יתכבדו בקלונם ושמחים לאידם, אך כמעט נשמעו בין החיים דברי גאמבעטטא ביום הקהל בעיר שערבורג, ותצו הממשלה באשכנז לחוג את הימים האלה ביתר פאר, והדר מבשנים הקודמות. הקיסר בכבודו ובעצמו פקד הגדודים השומרים לראשו, אשר הצטיינו בגבורתם במלחמה הנזכרת, וישא מדברו אליהם לאמר: „כי ישים מבטחו בם אשר לא נשתה גבורתם גם היום וכאז כן עתה יהיו נכונים להתיצב ברוח גבורה, להתיצב נגד כל צר ואויב אשר יהין לקחת מיד אשכנז את אשר ירשה בקשת גבורים ותרועת מלחמה״. בעוד שני ימים עבר השר החיצון ונשיא המיניסטעריום בצרפת פרייסינע למסעיו דרך העיר מאנטאבאן אשר בצרפת התיכונה, וקבל את פני שרי הצבא אשר באו לברכהו, ואחרי אשר הרבה להלל את גבורת אזרחי העיר הזאת בימי המלחמה נגד צבאות חבל הנהר לאאר לפני עשר שנים, פנה אל שרי החילים ויאמר: „לב כל בני צרפת נכון בטוח היום בישע ימין אנשי הצבא ואמונת רוחם אל ממשלת הרפובליק, וכאשר יבוא יום אשר צרפת תאלץ להשען על חרבה, ישובו אנשי החיל אלה להגן בזרוע עוזם על ארץ מולדתה, בהיותה צפויה אלי סכנת מלחמה נגד צר ואויב אשר יהין להתיצב כנגדה"". הדברים האלה עשו רושם גדול אדיר וחזק בעולם המדיני; ואף אם אמנם, כי כעת לא נראה סבה נכונה אשר תוכל להצית את אש המלחמה בין שני האיתנים מצוקי אייראפא אלה: הנה נראה בעליל, כי נכרתה האמונה מלבות שתי הממלכות, ועל שני העמים העוינים איש את אחיו נחה שנית רוח החשד במדה יתירה, ותסיתם לחפש עלילות ולמצוא תנואות, ולבטח היום או מהר ימצא אחד מהם תואנה להתנפל על עם עברתו. ובבריטאניא ידי הממשלה מלאות עבודה להשביה שאון כל טובי העם על מעשיה והליכותיה בעניני פנים וחוץ. הידיעות הבאות מהודו תאמרנה כולן פה אחד, כי רעה נשקפת אל כל צבאות הבריטאנים באפגאניסטאן, כי הבהילו שרי הממשלה להוציא את צבאות הגענ׳ ראבערטס מאת קאבול הבצורה, לתעות במדבר ערבה דרך שלשים יום, עד הגיעו אל קאנדאהאר מחוז חפצו, אשר המלחמה נפוצה על פני כל הארץ, וכל שבטי האפגאנים יצאו עתה מחוריהם להתנפל על הבריטאנים ולקצץ בהם; מלבד זה הנה נראה, כי לא תוכל בריטאניא לבטוח בבחירה הנשיא החדש אבדואראהאן, אחרי האותות הרבים כי דבר לאט עמו את איוב כאן בן דודו ומשניהם היתה שומה להוליך שולל את הבריטאנים, ולכונן רגליהם ברשת זו טמנו להם שני הנשיאים גם יחד, אמתת ההשערה הזאת נראה מדברי הארטינגטאן השר על עניני הודי- המזרחית, בענותו על שאלת אחד הנבחרים בשפה רפה לאמר:. „כי כאשר ידמה, אין כל סבה נכונה לאבדואראהאן כאן לבגוד בהבריטאנים אנשי חסדו ולשית ידו את איש ריבו החפץ לשבת על כסאו"", עד כה ועד כה ושבטי הגהיואלים שטים בארץ לארכה ולרחבה, ועושים נקמות בהבריטאנים אשר יפגשון על דרכם, כן נראה אשר צבאות הגענ׳ פהאריע מקוועטא נאחזו בסבך מלחמה את שבטי ההרים, ואחרי מלחמת תנופה צלחה להבריטאנים להדוף את האפגאנים מעמדתם, אך גם מהם נפלו ונפצעו רבים. ואיוב כאן עושה את מעשהו כגבור משכיל ומלומד מלחמה מנעוריו. חילו הולך ומתרבה מיום אל יום, ע״י בני עם הארץ הנשבעים לדגלו. ובעוד אשר הוא הולך וחזק, הנה אבדואראהאן הולך ודל. וכעת הביא איוב כאן את העיר קאנדאהאר במצור, שפך עליה סוללות ויבן דיק סביבה, ויצב עליהם כלי מפץ להמטיר חצים ומות על כל בתי העיר וגם כלי תותח ויתר כלי משחית מן המובחרים שבמינם ימצאו אצלו, וכפי הנראה ימצאו במחנהו גם יודעי דבר מלחמה אייראפאים המנהלים אותו בעצתם סוף דבר הצלחת הבריטאנים היום תלויה בחוט השערה בהתאחדות שתי המחנות אשר יצאו מקאבול ומקוועטא, לחלץ מעניו את בוראוו הנסגר בקאנדאהאר, ורק אז יש להם תקוה, כי תעוז ידם על יד איוב כאן והנלוים עליו דבר הרחוק מאד ע״פ תכונת המקום ומספר המתפרצים הסובבים בכל הדרכים, להחריד את הבריטאנים העוברים בדרך, מלבד זה גם אלה אשר תשים הממשלה הבריטאנית את מבטחה במו, גם הם ימהרו לבגוד בה ונציב הארץ בקאנדאהאר מטעם ממשלת בריטאניא, שכח את מטיביו, ונוסף גם הוא על שונאיה, וכעת הנה הוא מפקד את אחד הגדודים העומדים תחת דגל איוב כאן. ובעוד אשר עיני הבריטאנים צופות למרחוק, לדעת את גורל אחיהם העושים להם דרך בערבות אזיא התיכונה והדרומית, הנה נתן להם הזמן ענין רע לענות בו בתוך ביתם פנימה. לב האיר- לאנדים הולך וסוער, וכל האי הוא כמרקחה היום. מרגע לרגע ירבו אותות הסער הקרוב לבוא והמרידה הנכונה להתפרץ בשצף קצף והמה שפוכה, מלבד הכלי נשק הבאים להאירלאנ- דים מילידי ארצם הגרים באמעריקא הצפונית, התנפלו חבר מורדים על אניה באה מנארוועגיא ויבוזו את כל הכבודה אשר נמצא בה: כלי נשק, אבק שרפה וצרכי מלחמה, ובימים האלה מצאו בבית תחנות אנשי הצבא, חביות מלאות אבק שרפה, דינאמיט וכלי מפץ להרוס את בתי הקאזארמים, ועד כה גברה המהומה על האי, עד כי גדולי וטובי הממלכה דורשים בחזקה, להוציא לאור חוקים מיוחדים כעין הוראת שעה הנכונים לבצור רוח המרידה של בני אירלאנד, וכפי הנראה תאלי הממשלה למלא משאלות הקאנסערוואטיפים בדבר הזה, וכבר נסע אל החפץ השר שעל עניני אירלאנד חבר המיניסטעריום פארסטער בימי שבוע העבר נעשו חדשות ונצורות רבות הענין והתוצאות גם בארצנו: לפני ארבעה עשר יום נוסד מטעם הוד הקיסר ועד מיוחד בישיבת ראש הועד הגראף וואליועות לחוות דעת על השינוים הנחוצים בחוקי הדפוס, ולשנות מעק את העונשים אשר הושמו על כל דבר פשע במכה״ע לימים וחדשים, וביום (8) 20 לחדש באה פקודת הממשלה לאמר: המחלקה השלישית ללשכת הוד הקיסר יר״ה, תתבטל מהיום, כל הענינים הנמצאים במחלקה הזאת נמסרים עתה אל המי. ניסטעריום לעניני פנים הממלכה בהלשכה המיוחדה אשר נוסדה ע״י המיניסטעריום לתכלית המשטרים והסדרים הישרים בעם ובממלכה; כמו כן יתחשבו מעתה גדודי השוטרים (זשאנדארמים) המזוינים, אל העומדים תחת פקודת המיניסטעריום שעל ענינים הפנימים. הועד העליון הנוסד בימי חדש פעברואר העבר יתבטל ג״כ, וראש הועד הגראף לאריס מעליקאוו יהיה לשר הפנים בממלכה, והשר מאקאוו אשר נשא המשרה הזאת עד עתה, יהיה היום לשר בתי הרצים ולשכות התלגרפים, ומלבד זה יהיה גם לראש הלשכה המפקחת על עניני בני האמונות האחרות מלבד הפראווסלאווית; ולמשנה שר הפנים נתמנה יועץ הסוד קאבאנאוו. דזיאלאשיץ. אם נעביר לפנינו זכרון השנה החולפת אשר עוד מעט תצלול לנצח בתהום הנשיה, ואל צבא חליפותיה נשים עין, אז נראה לדאבון נפשנו רשום בכתב אמת על לוח עתה, מחזות מרגיזות רוח ונפש אשר תתנה עדיהן כי שנת עוצר רעה ויגון היתה השנה הזאת. מסבות הזמן הפכו אופן על רבים מבני עמנו וישיבום עד דבא, רבים נכשלו בנתיבות החיים, ורבים אבדו דרכם, המסחר לפת ארחות עקלקלות, והמחסור רחב ונסב למעלה ראש, גם באש ה׳ נשפט את יושבי ערים רבות, אשר אוכלו כקש, ונשארו בצרה ובמצוק, בחוסר להם ופנים מכוסות צלמות, אך במדה אשר זכרון המעשים האלה יביאו עצב בלבנו, במדה הזאת ישאר לבב כל איש אוהב עמו, בזכרו מפעלות אחינו ב״י בעתותי רעה האלה, איך באזנים קשובות שמעו אנחת האומללים אשר מידי הזמן נגזרו, איך שכלו את ידיהם לעצור את שטף המקרים לבל יפרוץ חוק ויעבור גבול, עדים המעשים אשר נעשו ברוב ערי מושבות אחב״י במשך השנה הזאת, ואשר עוד יעשו עד היום, כי לא עממו זיקי החמלה בלבות בני ישורון. ואם אך ישב במו רוח מעורר בצדק, יהיה לשלהבת יה, אשר תאיר לאביוני אדם דרכם בחיים, ותקל מהם עול סבלם. גם לעירנו בא בשבוע העבר ש״ב הרב הגאון נצר מגזע היחש מוהר״ר שאול הכהן ראפאפארט נ״י אבד""ק פינטשוב, בתור מעיר לעזור לעניי עיר שידלוב, אשר שתו זה לא כביר את קבעת כוס התרעלה (הצפירה ש״ז No 22) ובשני ימים אשר שכן כבוד פה עירנו. בא בבתי עשירי עם אשר לא רחוקים המה מצדקה, ואשר הון ועושר בביתם וצעדם לא צרו בצוק העתים האלה, ויעריך לפניהם מה נורא הוא האסון אשר קרה את העיר האומללה הזאת, כי יושביה אשר אך את חייתם מלטו, ילכו קדורנית כל היום בלחץ רעב, וגם לחם לא ימצאו לנהל את ביתם, ודבריו אלה לא שבו ריקם, כ״א מצאו מסלות בלבבם ויעניקו לו איש כנדבת ידו בתשואות כבוד והן. אמנם הגדיל הרב הנכבד הזה לעשות את עניי העיר השרופה, בקחתו לו מועד לסבב הערים הקרובות, ולקרוא נדבות לטובתם; כי מה כח אלה האומללים ליחל עדי יתעוררו נדיבי לב מעצמם להושיט להם יד עזרה? האם יאריכו נפשם עד יטו אחיהם אזן קשבת לקול קורא במ״ע לעזרה? הלא בטנם רעבה ללחם, ומעט מעט ילאו נשוא מצוקות החיים, רק איש מורם מעם ונשיא, אשר ישליך את עמלו מנגד, רק הוא יוכל להביא לאנשים נוגים האלה תשועה ועזר לא מעט, בטח יצאו בעקבות הרב הנ״ל כל מאשרי העם ומוריה, אשר לב רגש יפעמם יקדישו כמוהו עתותיהם למעשה הצדקה, למען תוכל העיר אשר יד אל זועם היתה בה להשפילה עד עפר לשוב ולבנות חרבותיה. שמעלקי הלוי בארנשטיין מינסק. בגומר 26 בשערי הצפירה הודעתי מביה״ס אשר למלאכה הנוסד בעירנו, והעירותי לב רבים לתמוך יסודותיו ולרומם פעולותיו. עתה מצאתי את עצמי נכון להודיע כי יסדו לתועלתו אגודה אחת מאצילי בני ישראל מהגבירים ועוד אנשים צעירים לימים, ובתוכם גם נשים ועלמות עדינות אשר לב רגש להנה במעשה הצדקה, ומגמת פניהם לאסוף חותמים חדשים, אשר מדי חודש בחדשו יתנדבו בעזר קצוב לביה״ס ולתועלת תלמידיו, לנהלם במזון ומעון וכסות לכל צרכיהם. האגודה הכבודה הזאת תעשה מלאכתה ביד חרוצים, ומי יתן והיה לב האגודה כאחד תמיד לשקוד רק לטובת תלמידי ביה״ס באמת, לעבור על המדות ולהשליך אחרי גיוו כל גאון רוח דמיון שוא וכבוד ואהבה עצמית, ועל כולם לדאוג עבור אלה שיגמרו חוקם וישיגו תעודה על מלאכתם, שיוכלו למצוא חית ידם בכבוד בערים הרחוקות אשר לא ממערב רוססיא ומערי ליטא הנה, מבלי איש את אחיו ידחקון ויתרוצצו במסבי עיר אחת. שזאת הנסבה הראשית והעיקרית להמעמד הרחוק והפרוע של בעלי המלאכה בסביבותינו, ולהמעמד הפרוע של אחינו בכלל, אשר רובי עסקיהם מגדלים פורחים באויר ואין למו יסוד מה מראש, רק יתחכבו איש ברעהו בחיכוך שהוא תולדה דשן לאכול איש בשר זרועו, וישישו כי ימצאו עצם כחוש וצנום שיתנפלו עליו ויחזיקו בו שבע אנשים, וע״כ החובה על מנהלי ביה״ס לתור עבור הנערים שיגמרו חוקם, מקום נכון במרחבי ארץ רוססיא האדירה, אשר להם הרשיום לשבת שם. גם להעניקם בכסף הוצאות מסע אל המקום הדרוש לחפצם, למען ימצאו חית נפשם במשך הימים שיעברו בטרם עוד ימצאו חית ידם במלאכתם. גדיאל בן סודי ירושלים יושבי עה״ק יודו לה׳ חסדו אשר חנן אותם להחליף כח אחרי עבור ימי שנות הרעב, אשר זה ארבע שנים הקיפו את הארץ הקדושה, אף כי גם היום עוד לא סר זעמו מאתנו. עוד יאבק בנו גם היום היוקר עד כי כלה כל כח ביושבי קודש. — שער החטים אמנם ירד הרבה ממחיר הקודם, אבל עודנו יחשב ליוקר גדול לעומת מחיר התבואה בשנים הטובים, או גם לעומת שנים הממוצעים, אך התקוה תעודדנו כי עוד נשבע לחמנו לשובע כבשנים הטובים בימים האלה, גם כי עבר קציר וכמעט כלה קיץ. אבל התבואה בשנה ההיא אפילות הנה, ונוסף ע״ז כי ראשי ונשיאי הגער- מאנים יקבצו בר באוצרותיהם די כלכלת שנה תמימה עבור רבים מבני דתם העומדים תחת השגחתם. וע״כ האכרים בני הכפרים לא ירבו להביא תבואותיהם בשוק העיר, יודעי בינה לעתים מצאו להם זאת לעדה כי ארץ תוגרמא נכונה היא להקרא עליה מלחמה מסביב. וע""כ מרבים המה בעלי דתות שונות לאסוף תבואת השנה, עוד זאת הוא לאות כי מלך תוגרמא נשא דגלו לאסוף חיל הריזעריף כבימי שנות הכנה למלחמה. אדעססא. ביום ב׳ לחדש הששי הוא חדש אלול, גוע בעירנו המשורר והמליץ הנפלא ר׳ אליהו מרדכי ווערבעל, בשנת השבעים ושש לימי חייו עלי אדמות, ויבא אל קבר אבותיו ביום מחר בשלישי לחדש. כבוד גדול עשו לו מכבדים הרבים בחיים חיתו, חובבי שפת עבר ודורשיה, כן גם תלמידיו הרבים אשר נתן להם לקחו הטוב, כל הימים אשר היה למורה בבית הספר הראשון לעברים בעירנו, מיום הוסדו ועד הסגרו כארבעים שנה; מלבד אשר למד את בני מרום עם עירנו, דעת לשון וספר עברי לפנים בישראל. בימים אשר היו טובים מאלה, בטרם תמוש תורה מפי זרענו, ושפתנו כפורחת עלתה נצח, ועד אלופינו המסובלים נרדה נתן ריחו וגם בני הכנענים נכבדי עיר, שרי האלפים ושרי המילליאנען, היו למודי ה׳, המה בקשו תורה מפי החכם הזה, ועתה גם כי גדלו ויתערבו בעמים, ורבי תורתם כמו זר נחשבו להם, וספר עברי כספר החתום בעיניהם, זכרו את מורם ולא שכחוהו כלם חרדו לשמועה אל הלקח אליהו מרדכי מעל ראשם קהל גדול באו לקבור את ווערבעל קחוהו על זרועותם, וישאו את ארונו על יד על יד ועמו יכבדו, עד צאתם את העיר. ואחר נתנוהו אל המרכבה הכבודה העשויה לדבר, ותעבור בסך ותדדה עד בית מועד לכל חי שם קדמוהו שרים, ובמקהלות הובילוהו לקברות בהוד והדר, לכל יושבי עירנו הצדקה, כי לא עזבו חסדם את האיש הדגול הזה גם בחייו גם במותו. גם ראשי „חברה הקדושה"" ישאו ברכה מאת חושבי שם החכם מעריציו, כי נשאו פני המבקשים מאתם, לחצוב להמת הזה מרום קברו. ולתת לו אחוזת קבר בתוך „בית הקברות הישן״. זה השער לעשירי עם, בכסף מלא יבאו בו מאפס מקום, ואת מתנו זה קברו שמה ולא רבו במחירו, למען יראו וידעו כי כבוד גם חכמים ינחלו ולא נכר שוע לפני דל מבין. כאשר כלו המקברים את מעשיהם, סתמו את הקבר וימלאוהו עפר קרא ידיד המת מנעוריו. המנצח בנגינות ה׳ ניסן בלומענטהאל, יחיה עמנו לאורך ימים, את השיר „קול מקבר״, מעשה החכם המת, אשר העתיקו משפת רוססיא לשפה עבריה, הלא הוא כתוב על ספרו „שפתי רגנות"". כה יאמר המשורר בפתח דברו: ו„אל אחי אל נא עלי תמרו אגלי דמעה אל תריקו להבל״ גם אנכי כמוהו אדברה: אל תבכו למת הזה, אחי! אתם ראיתם כי לא בדמי ימיו הלך בשערי שאול זקן ושבע ימים בא בכלח אלי קבר. גם כל הימים אשר היה מצא חית ידו ולא חסר כל טוב, כי חבלו נפל לו בנעימים להיות למורה שפת עבר לבני ישראל בעוד עם כנען רד עם שפתנו ועם שוחריה נאמן, על כן לא במסכנות אכל לחמו, כי מז נתן לו בבתי נדיבי עם, ובצלם חיה ויאריך ימים ויוליד בנים וגם בנות, אשר שלח החוצה. וגם כאשר זקן בא בימים וגם לחו וישב נקי לביתו, לא הרפתה עדתנו ידה ממנו, ויתנו לו מכסף תרומת העדה מדי חדש בחדשו עשרים וחמשה רו״כ משען לחם לעת זקנה עד יום מותו, ועתה כי אורך ימים היה בימינו ובשמאלו לחם חקו וכבוד, מה לנו לזעוק עוד לספוד לו ולבבותו, אבל בן יקיר הוא לאמנו העבריה, כי העלה עדי זהב על לבושה, ואחרי בלותה חדש גם הוא כנשר נעוריה, על כן זכור נזכרנו עוד ובכתב בני ציון היקרים איש ואיש ולד בנו, יאמר גם שם ווערבעל לתהלה ולתפארת וזכרו לברכה. את כל קורות ימי חייו לא אוכל לספר היום באזניכם, אחי! כי למצער ישבתי עמו יחדיו, ה׳ מנעני מכבוד להיות קרוב אליו כל ימי שבתי פה מיום בואי הנה, ואך זה מקרוב, מעט בשנים נודעתי לו בשמי, ופנים אל פנים דברתי עמו, על החכמים אשר גדלו אתו ימים רבים, הלא המה הרב החכם ה׳ אב״ג והרב החכם ה׳ א׳ צעדערבוים, עליהם המצוה לכתוב זכרון על ספר לדור אחרון את תולדות האיש הגדול הזה כי יותר שהיה משורר נשגב מאד נעלה, עוד ישרה נפשו בו ובאמונתו חיה והיה תמים עם ה׳ אלהיו עד זקנה ושיבה אך שמץ דבר תולדותיו, אשר ידעתי ואשר שמעתי מפיו, לא אמנע מכם: זה שבועות אחדים. בחלותו את חליו אשר מת בה, בקרתיו בביתו בשכבו על ערש דוי. מדי דברי על שאל שאלתי את פיו לימים ראשונים: הלא אתה האיש אשר נגה אור עליך בעוד החשך כסה ארצנו אל נכון גם אתה, ככל אחיך אשר חכמו השכילו בלא עת נרדפת על צואר על רדפך דעת, על כן ספר נא לי את כל התלאה אשר מצאתך, ואת כל דברי המלחמה אשר סבוך בנעוריך עד אשר הניח ה׳ לך מכל אויבך אחיך שונאיך ובאת עד הלום, אז ענני במתק שפתים: „בעמל המשכילים על דבר אמת אינני מעודי, זעמהם לא נגעתי, אבותי לא האכילוני בסר ושני לא קהו, לא אנכי בחרתי לי הדרך הטוב אשר התיצבתי עליה, על כן אין שטן יוצא לקראתי ואין פגע רע, נוכח ה׳ היה דרכי כי מנעורי אבי גדלני על ברכי חכמים וסופרים, באשרי כי נולדתי בעיר טארנאפאל. היא העיר ראתה ראשית חכמה טרם היה לבני ישראל אור בכל מושבותם בארץ רוססיא, אנכי נער כן שלש עשרה שנה, את למודי בית ספר אשר יסד בחכמה ה׳ יוסף פעריל ז״ל, עיני ראו את מורי אשר למדוני למאוס ברע ובחור בטוב, וכאשר גדלתי והייתי לאיש הלכתי את חכמים, מרוחם אצלו עלי ויכירוני כי ברכה בי לתת אמרי שפר. „על פי הדברים המעטים האלה, הלא תדעו, כי ה׳ הותיר את אחינו המת ה׳ ווערבעל, לטוב על כל אחיו הסופרים אשר חיו בדור ההולך, ואשר חיים עדנה אתנו היום. כמעט כלם אנשי ריב המה לבני עמם מורדפים בלי חשך, יען אשר בנעוריהם בית אביהם התיצבו לפני השכים ובהם התבוללו בדרכיהם הלכו וכמשפטיהם עשו והיו לעם אחד ערלי לב כאשר הם ערלים, ואך כאשר באו בימים אז החל לפעם בקרבם רוח חדש, רוח דעת והשכל הפך לבם ורוח נכון חדשו בקרבם, להבין ולהשכיל , רעיהם ורעי אביהם עזבו, כי לא אבו הלוך בדרכיהם עוד אז התגלע הריב ויבא קלון בין העם ההולכים בחשך ובין המשכילים מתי מספר אשר ראו אור גדול רבת שבעה לה נפש המשכילים בוז וחרפות, כי שטמום אחיהם בעלי בריתם לפנים, ומרי נפש המקנאים לה׳ מררו את חייהם, וגדולה השנאה אשר ישנאום מאהבה אשר אהבום, גם אחיהם ובית אביהם יקראו אחריהם מלא, על כן לכל החכמים האלה נתן ה׳ לב רגז, ומיום החלם למשוך בעט סופר, ילמדו אצבעותיהם למלחמה, וידרכו קשת לשונם לירות דבר מר לישרי לב אשר השם אלוה חכמה, גמול המה משלמים להם ביום נקם. בלשון מדברת גדולות ידברו את אויביהם בשער וילחמו את לוחמם, יכו אוילים בשבט פיהם ולא יחמלו. זאת היא דרך כל סופרינו החדשים גם ישנים, כי אש עצור בעצמותם וחמתם בערה בם, וישפכו זעמם על אחיהם שונאיהם מגדיהם. לא כן האיש ווערבעל, כל דבריו בשובה ונחת, חמה אין לו, במתקוממי ההשכלה לא התקוטט, כי לא לאויבים היו לו, אך את שמעם שמע ובסודם לא באה נפשו, לא שמע קול כסילים, על כן לא נתן גם הוא עליהם בקולו, שאנן היה מנעוריו על כן גם כי בא באנשים לא היה איש ריב ואיש מדון, והיה כנוח עליו הרוח, וישר לנו דברי שיר המשמחים אלהים ואנשים. לא אוכל כחד כי לבי לחוקקי ישראל. אנשי מלחמה מנעוריהם ברוך אפם כי עז ושבט עברתם כי קשה מאד. הם המה גבורינו מלומדי מלחמה, המלאים כח וגבורה להגיד לעמם פשעם ולבית יעקב אולתם הקשורה בלבם; גדול מאד כבוד חכמינו אשר יביטו און ויראו עמל בקרבנו ובעצה וגבורה יקראו מלחמה, מהסופרים הקופאים על שמריהם, הלוקחים לשונם וינאמו נאום, אך דבר שפתים. אבל יקר בעינינו גם האיש החכם אשר במתק שפתיו הוסיף לנו לקח, לשון חכמים גם הוא מרפא. שירי ווערבעל המה שירי ציון המסלאים בפז לא רבים יחכמו כמוהו לזמר עלי הגיון בכנור, יקר בעינינו שבעתים בעת הזאת, אשר דוברי צחות בישראל חדלו. בריאה חדשה בראו למו סופרינו החדשים, ניב שפתים, אשר לא נשמע לשונם, שפך ה׳ רוחו על כל בשר בימינו אלה, כל בחורינו חלומות יחלמו ונערינו יכתבו. אבל שפה לנאמנים מי ימצא על נהרות בבל ותלמוד בבלי, ישבנו גם שתינו מימיהם לרויה. ועתה כי התערבנו בעמי אייראפא ושפתיהם אתנו. באו גם השפות החדשות האלה בנחלתנו, ודברים רבים מעמי הארץ מתיהדים, כי מושכי בשבט ספר משכום חסד ויביאום בקהל לנו; נמצאו בנו בוטים מרדפי אמרים לא לנו, יכתבו אל היהודים כטוב בעיניהם, כי מי אדון להם, וישתבחו בעיר כי ידברו מישרים. הוא הדבר אשר דברתי: דברי שיר כשירי ווערבעל יקרים בימים האלה, אין נפרץ, שפתו ברה וטהורה, משיבת נפש הגדיל לעשות עם העברים, וזכרו לא יסוף מקרבם איש נעמי יגם מקרב לבי כי איש עברי אנכי."
021-HZF-1880-08-24-001-070249_toc_6,ידיעות העולם והטבע," ידיעות העולם והטבע קדמת אמעריקא הצפונית. (המשך מגליון 30) אלפי פרסאות אנגליות מרובעות, חשך סתרם ויערות עולם אשר עוד לא דרכה בהם רגל אנוש יכסום במשאון ויפרשו עליהם ענן למסך. גם לשוא יחגור האדם כח לבוא ולכרת עץ מיערות האלה, כי ידיו לא תעשינה תושיה, כי ביערות האלה שם רמש ואין מספר שם ישרצו כל חיתו גוי כפירי אריות, רובים וזאבי ערבות, גמר גם ליש שם ירבצו ואין מחריד, כי איזה אדם אשר יהין לבוא שמה להרגיז רבצם, וגם בחצים ובקשת ובשאר כלי משחית החוצבים להבות אש, אשר יצר האדם עמל עלי חק ואשר בהם הכה הרם כל בני שחץ בארץ, גם בהם לא יבוא אל מקדשי הטבע האלה אשר בגבולה לא יבא זר, כי שם ליד מעגל מאורות צפעונים ומערות עולם אשר חשך טמון לצפונם, גם נתיבות עקלקלות וגלוזות, אשר שאול צעדיהן יתמוכו וכל דורך בם לא ישוב לראות אור, ואם לפעמים יבוא אחד הצידים לפלס שם חמס ידיו. הנה אך אל קצה המדבר הגדול הזה יבוא, ואל מקדש התולדה פנימה לא תבא נפשו. ואם מפה נסורה לראות את המראה ולהתבונן על יקר שכיות החמדה אשר בארץ הפלאות הזאת לירכתי דרומית מערבית. הנה גם שם עינינו תראינה ככבוד אשר ראינו על נהר הודסאן, וגם שם ירהיבו עון מעשי ידי אדם נפלאים ועצומים אשר אין חקר לגדלם ולשיא חסנם. שם על יד הקאנאל ההערי המהולל בתשבחות, תתנשא בגאותה העיר ופאללען רבתי עם ורוכלת כל העמים אשר בארצות האוניא צפונית מערבית, העיר הזאת כלה אומרת כבוד, כי בקרבה תתאחדנה ותתלכדנה מסלות ברזל רבות וכן גדולות, אשר תביאנה אליה סחר גוים מכל ירכתי ארץ רבה, ובה יתהלך בעצומיו הקאנאל הערי, אשר יאחד אותה עם אלבאני וארץ צפת כל יאורי קאנאדי מעבר מזה, ועם נויארק והים הגדול מעבר השני ויביא אל קרבה כל רכולת העמים וחיל גוים ממרחבי ארץ. והקאנאל הזה מעשי ידי האמעריקאנים להתפאר, הוא ראש מסיבות לעושר ערים רבות וגדולות השוכנות ליד מעגלו, וגם נויארק ובופאללא ושאר ערים נודעות לשם, אסירות תודה הנה לאפיק נחלים הזה, אשר בו שמן חלקן והוא הקימן מאדמת עפר ויושיב בראש מרומים, ולערים אחרות אמר הוו ארץ ותהיינה. הקאנאל הגדול הזה אשר ארכו יתר מן 320 פרסאות אנגליות יצא לפעלו בשנת 1825 ובני אמעריקא שחדו בעדו מכספם עד ארבעים מילליאן דאללאר, אך כסף תועפות הזה כלא נחשב נגד הברכה אשר הביא הקאנאל הזה לרגל לנויארק וכל שאר ארץ צפתו, ואם גם כי בימי החרף עת אשר עליו יתעלם הקרח הנורא תחדלנה ארחותיו, ומסלות הברזל המתחרות אתו תבואנה בגבולו ותאחדנה את ארצות ירכתי מערב הים האטלאנטי, אך עבודת מסלות הברזל כמוה כאין נגד עבודת הקאנאל עת יצא לפעלו, כי אם אך יפתח שעריו אך ימסו אסוריו כחם השמש ונמס הקרח אשר עליו, אז יראה פעלו ועבודתו על ארץ רבה, וערים רבות מישיני החרף אשר לא תתננה אותות חיים. תקיצנה ותצאנה חוצץ לסחר אל את הארץ, וכשלשים אלף נושאי סבל ועשרים אלף סוסים ופרדים יעשו מלאכתם באמונה מעלות משחר, עד בא השמש, להוציא את תבואת ארץ המערב ואת כל חוסן יגיעה ויבולה אל נויארק ומבואות הים האטלאנטי, ואם נאבה לכונן לחקר דבר גבורות הקאנאל הזה ומה גדלו מעשיו, אז נמצא חשבון כי מן עשרת מילליאן טאנן תבואת הארץ אשר יביאו שנה בשנה אל שערי נויארק, יביאו דרך הקאנאל הזה עצמו עד שלשה מילליאן. ובכל יום ויום עת אשר שערי הנהרות נפתחו, תבאנה מן הקאנאל הזה אל ההודסאן עד מאה וחמשים ציים אדירים, וכל אחד מהם יביא בחיקו, בר ולחם ומזון כמשא שלשים או ארבעים עגלות מסלות הברזל, ואם כי עין רואה את האניות האלה המתנהגות בכבדות ובעצלתים לא תנכר אותותן, וכמוהן כאין בעיניו נגד מסעות הברזל אשר בסופה ושערה דרכן, בכל זאת עת יבקש חשבונות ולא למראה עיניו ישפוט, ימצא כי אם יום אחד יחדלו ארחות הקאנאל הזה והאניות תעצרנה בלכתן, אז יתאסף אספה אל מקום אחד בר ולחם ומזון, אשר יהיה די לנהל בלחם אלפי רבבות עם ימים רבים, ואשר אין ערוך אל ערכם אשר רב מספור הערים בופאללא, ראשעסטער סיראקאזה, אוטיקא, רומא, ואלבאני, ערים חדשות מקרב באו אשר קראו בשמותן עלי אדמות כשמות הערים אשר אבד עליהן כלח, כלן שוכנות ליד מעגל הקאנאל הזה וממנו פרין נמצא, ראשעסטער תשלח על הקאנאל הזה את מכונתיה אשר עשו להן שם בארץ והליכות עולם להן, סיראקאזה תפיץ מעינות משחה חוצה, וככל הערים אשר היה ראשיתן מצער, כפרים בני בלי שם בלא תאר, ולא הדר בטרם פלסו נתיבות התעלה הזאת, כן עלתה גם נויארק מאה מעלות עד הראש לרגל התעלה אשר הרבתה את כבוד עשרה על אחת שבע. דרומית מערבית מהעיר בופאללא תשכון כבוד העיר העריע היושבת על טבור ארץ רוכלת עמים והיא לחוף אניות ושם ינוחו בחורף אניות צי אדיר אשר לארצות הברית על נהרי נחלי קאנאדי. לשפת יתר נחשוב פה לתאר באומר את נפלאות אשר ניאגארא הנודע למשגב בין פלאי אמעריקא, ולכן מפה נכין לנו הדרך אל ארץ פענסילוואניען ואל העיר פהילא- דעלפיא העיר רבתי בגוים, אשר בה נקבצו באו כל חרושת המעשה אשר בהם תתפאר ארץ אמעריקא הצפונית; שתי הערים הגדולות אשר בארץ, עיר רוכלת העמים אשר על נחל הודסאן, ועיר חרושת הגוים אשר על נחל דעלאווארע, קרובות הנה אשה אל אחותה כי אך תשעים פרסאות אנגליות יפרידו בין העצומים האלה, ובמשך שעות יעבור הנוסע במרכבת הברזל את חצי האי אשר יתאר גבולות פלך נייא יערזי ואשר יפריד בין הדבקים האלה; וחבל הארץ ההוא כגן אלהים הוא בקרב הארץ, ובמלא רחבי תבל לא ימצא יפה גוף כזה; בכל מקום תראה עין רואה עקבות סחר גוים וחרושת מעשה, ערים גדולות ובצורות ומלאות יקר כל כבוד וסגולות המדינות, ואין קצה לרוב עשרן ולהמון בתי מלאכתן אשר יאספו אליהם כחול עפרות זהב. כרשת פרושה היא מסלת הברזל על פני הארץ, תעלות ואפיקים ילכו במלא רחבה בשתי ובערב, וסחרה ואתננה ירוץ אל כנפות הארץ כעל כנפי רוח... (סוף יבוא)"
021-HZF-1880-08-24-001-070249_toc_7,גולי ספרד ופורטוגאל," גולי ספרד ופורטוגאל (המשך מגליון 31) רע ומר מגורל דון דוד ז״ל היה גורל שארו הקרוב דון יוסף אבן יהייא אשר ברח גם הוא מפארטוגאל בהיותו בן שבעים שנה. הוא ברח מארץ אוכלת היהודים ההיא עם שלשה בניו וכלותיו ועוד אנשים רבים מבני משפחתו, ובידו היה הון רב, רביעית מילליאן שקלי כסף, וה׳ הטיל רוח מערה בים אשר עברה אניתו, והאניה הוטלה בתגרת יד הסער אל חוף ארץ ספרד, ושופטי הארץ לא שמו רחמים עליו ועל יתר היהודים האובדים ההם, אשר נמלטו ממשברי ים סוער וכל עוד נפשם בם, ובאכזריות רצח חרצו עליהם משפט דמים, לשרוף אותם באש על אשר נועזו לבוא אל גבול ספרד אחרי אשר נגרשו כל היהודים מתוכה, אך שר נכבד מראש שרי המלך ושמו דן אלפארא די בראגאנצא, היה עליהם למלאך מליץ, ובידו החזקה וישרת נפשו הציל אותם מיד להבה, השר הזה היה לפנים אחד שרים הגדולים בפארטוגאל ונרדו נתן ריחו עד שהמלך במסבו, אך אחרי כן קצף עליו המלך יואן השני ויבקש להמיתו, ויברח מפניו ויבוא לארץ ספרד וימצא חן בעיני המלך וינשאהו וישימהו לשר ולשופט בארץ, והוא היה אוהב נאמן לדון יוסף גם לדון יצחק אברבנאל. ובהודע לו כי נגזרה על דון יוסף, גזרה רעה לשרוף אותו ואת בניו וכלותיו וכל היקום אשר ברגלו. חלה את פני מלך ספרד לבטל את הגזרה ההיא והמלך נשא פניו לדבר הזה, ויתן רשיון לדון יוסף לנסוע לדרכו, והזקן הנכבד והאומלל הזה התנודד חמשה חדשים רצופים באניה סוערה ורוח סועה וסער טלטלהו טלטלה גבר מתהום אל תהום עד אשר הצליח לבוא לעיר פיזא. אך בעת ההיא רבצו שם גדודי המלך קארל השביעי וחמס ידיהם בארץ פלסו כנמרים צמאים לדם נפלו על היהודים המתגוררים בפיזא, ויבוזו כספם וזהבם ויציגום ככלי ריק, וגם את שמלותיהם לעורם הפשיטו מעליהם וירעצום וירוצצום ויגירום על ידי הרבי גם את בני האיש הנעלה ר׳ יחיאל מפיזא אשר היה מלאך מושיע לגולי ספרד, בזזו העריצים ההם, עד כי רשו ורעבו ויהיו נודדים ללחם איה. ובראותם את דון יוסף ואת האנשים אשר אתו, השתערו עליהם כסער קטב ויאסרוס בכבלי ברזל וישליכום אל בית האסורים ויקדישום ליום הרגה אם לא ימירו את דתם רון יוסף ובניו וכל בני משפחתו אשר עמו בבית האסורים, עמדו הכן להסגיר למות נפשם על קדושת שם ה׳ ותורת קדשו ואחת מכלותיו, צעירה לימים יפת תואר וטובת מראה, אשר התחפשה בשמלת גבר לבל ישאו אנשי הרמים את עיניהם עליה, הרה אז ללת, ובהודע לה כי שוביהם ושולליהם המרצחים מתעתדים להציק להם בכל מצוקי המות לבעבור ימירו את דתם, התנפלה מתועפות מגדל גבוה ארצה, כי יקר בעיניה המותה מהמיר את דתה. אך באורח פלא לא נפזרו עצמותיה לפי שאול, וגם אחת מהנה לא נשברה, ולא היה אסון לה גם לפרי בטנה. ימים רבים ישבו האובדים ההם במחשכי בור השבי כמתי עולם ולא האמינו עוד בחייהם, עד כי לאחרונה נאותו שוביהם לקחת מידם כופר נפשם ויפתחו למוסרם, ויריצום מן הבור וישלחום לחפשי ויסעו משם ויבואו בשערי פלארענץ בתקותם כי שם ימצאו מנוח לנפשם העיפה, אך לא כאשר קוו כן היתה, כי בעיר ההיא התעשקו שתי פלגות שונות אודות משפטי המדינה ומהומות רבות היו בתוכה ויט דון יוסף מעליה ויבוא לפירארא. בעיר ההיא האמין למצוא מרגוע מסערות הזמן וצוק העתים, כי ההערצאג אדוני הארץ האיר פניו אליו, ויבטיחהו להטיב עמו ולהסתירהו בצל כנפיו כל הימים. אך עד מהרה נהפך לו ההערצאג מאוהב לאויב, כי אנשי לשון הלשינו עליו לפני ההערצאג כי הוא תומך ידי האנוסים ועוזר להם לשוב לדת משה וישראל . והדבר הזה העלה אף ההערצאג עד להשחית, ויאסור את דון יוסף ואת בניו ונשי בניו וכל בני ביתו בנחושתים, ויטילם לבית האסורים, וישבו שם ימים רבים וחייהם לשאול הגיעו, עד כי לאחרונה נתנו לו כסף רב כופר נפשם ויוציאם לחפשי - אך דון יוסף הזקן לא יכל נשוא עוד כובד צרותיו ומצוקותיו ויגוע וימת אחרי ימים מעטים (בשנת 1498) גם על בני בית אברבנאל עברו המים הזדונים בעת צרה ההיא, רעמים אדירים מחצו והלמו ראשיהם ותנודות ומבוסות רבות ושונות דכאו לעפר את חייהם, דון יצחק אברבנאל אשר היה שר גדול בהיכל המלך החכם פֿירדינאנד הראשון מלך נעאפעל ובהיכל אלפונסו בנו, גם מנוסת מות מעיר נעאפאל מפני הצרפתים אשר השתערו על העיר בסערת מלחמה, והוא עם המלך אלפונסו יחד חשו מפלט למו באי סיציליא, וגדודי הצרפתים בלכדם את נעאפאל שסו ויבזו את ביתו ולא השאירו עוללות, גם קרעו ויפזרו את ספריו היקרים אשר אסף בכסף מלא ובעמל רב ואשר היו מחמדי נפשו וחיי רוחו, אחרי מות המלך אלפונסו הלך ר׳ יצחק אברבנאל לאי קורפו וישב שם ימים רבים, וינזר מתשואות התבל וישקוד על דלתות התורה והחכמה, גם כתב שם את רובי חכמתו על ספר, אחרי צאת הצרפתים מנעאפאל, יצא מאי קורפו ויבוא לעיר מונופולי (אפוליען) אשר אוה למושב לו ושם תקן את ספריו אש כתב עד הימים ההם גם חבר עוד ספרים חדשים. מכל הונו ועשרו אשר אסף בהיכל מלך פורטוגאל ומלך ספרד לא דבק בידו מאומה, כי היו לבו ולמשסה בידי עריצי אדם אשתו ובניו היו רחוקים ממנו ולא ידע אפוא הם, ולולא תורתו שעשועיו כי אז אבד בעניו, בנו בכורו דון יהודה המכונה בשם לעאן מידיגו אברבנאל, התגורר אז בעיר גענוא, ואף כי היה שבע נדודים ושבע רוגז ונפשו תאבל על בנו מחמד עיניו אשר שדד מלך פורטוגאל מידו ובחזקת היד היה אומן אותו על ברכי דת הנוצרית, בכל זאת העמיק מחשבותיו במחקרי חכמה ודעת, עד כי העביר בחכמתו הגדולה גם את אביו החכם הנעלה, ויהי מופת הדור ואין ערוך אליו בכל חכמי הימים ההם. גם בחכמת הרפואה עשה חיל (ועל כן כנוהו חכמי הדור בשם מידיגו, (רופא) וממנה הביא לחם חוקו ורק בגלל זאת שקד על דלתותה ולא מאהבתו אותה, אך בחכמת הספירות ובחכמת התכונה וחכמת מה שאחר הטבע, דבקה נפשו באהבה עזה ונאמנה בלי כל תוחלת גמול ברוחב לבבו ושכלו החרוץ המציא כלי חפץ הדרוש לחכמת התכונה, וכל חכמי איטאליא התפלאו על ההמצאה היקרה ההיא. הוא התודע אל החכם הנפלא והשר הנאור פיקו די מיראנדולו אשר הרעיש את חכמי התבל בחכמתו הנשגבה, ויהיו אוהבים נאמנים ויחדו המתיקו סוד בכל דבר חכמת בינה, עד כי עלה המות ויקטוף את השר החכם ההוא בלא עתו ונתפרדה החבילה. תהלת דון יהודה אברבנאל הגיע גם באזני השר הגדול והגבור המשכיל, הנודע בשם גאנסאלווא די קארדאווא משנה למלך ספרד בממלכת נעאפאל, ויקראהו אל היכל כבודו ויהי לו לרופא ויפק ממנו רצון ויגדלהו וינשאהו כיאות לאיש מופת כמוהו, ויתר דברי הימים להשר החכם והצדיק דון יצחק אברבנאל ודון יהודה בנו ויתר בניו וניניו ונכדיו, הלא הנ כתובים על ספרי תולדות חכמי ישראל חלק רביעי אחד מראשי גולי ספרד אשר נשגב שמו לגאון ולתפארת ישראל, היה ר׳ יעקב בירבי (נולד בשנת 1474 ונפטו Ma- )בשנת 1541) עיר מולדתו בספרד היא עיר מקדה *) הרב בעל אבן שמואל (ווילנא תרל״ד) יאמר כי עיר מקדה בלתי נודעת עתה בספרי הגעאגראפיט, והיותר קרוב בעיניו היא עיר תולדה (טולעדא) ונתחלפה לשם מקדה השוה מעט בכתיבתה בכתיבת אנשי ספרד. אך באמת נמצאת העיר הזאת בכל ספרי הגעאגראפיא בשם Madueda ובני עמנו בספרד קראו לה בשם עיר מקדה אשר בא״י בנחלת יהודה (יהושע ט""ו מ״א) כאשר קראו לסאראגאזא בשם „שער הגזית״. לעיר גראנאדא בשה ובהיותו עוד עלם רך וצעיר הגלה עם כל גלות ספרד ויהי גע ונד בארץ עד אשר בא לאפריקא הדרומית לעיר תלמסאן (בשנת רנ״ג) וכל גדולי העיר קדמו פניו בכבוד והדר, כי אף בהיותו אז עוד עול ימים, היה כבר מופת הדור בהליכות התלמוד, ובעל שכל נעלה מאין כמוהו, והרב ר׳ אברהם גבישון ידו את השיר הזה: שר אז לכבו אל תאמרו כי אבדה או נסתרה חכמת חכמינו ונבונינו, אחרי אשר קם יעקב בירב ובא לדור בארצנו ובינותינו (המשך יבוא)"
021-HZF-1880-08-24-001-070249_toc_8,חדשות שונות," חדשות שונות בימי הקיץ הזה נהרו אל קרית מלך אשכנז חוקרי הטבע מכל אפסי ארץ, לראות ולהתבונן על אספת מיני הדגים מן כל הימים והנהרות, אשר בתבל ארצה?) רבות כתבו דורשי תכונת הדגים למיניהם (איכטהאלאגיע) ע״ד החדשות והנצורות אשר נגלו לעיניהם בטבעי יצורי המים, ואחד מגדולי האיכטהא- לאגים בזמננו רילארד לעססער כתב חוברת מיוחדת ע״ד אבי הדעת הזאת ויוצרה אחינו העברי החכם הרופא ר׳ מרדכי אליעזר בלאך ז״ל, האיש הזה העשיר את חכמת הטבע עושר רב ויקדיש את כל ימיו לעבודת החקירה ע״ד תכונת הדגים ר׳ מרדכי אליעזר בלאך נולד בשנת 1723 בעיר אנספאך באשכנז התיכונה על ברכי אבות עניים, בכל ימי ילדותו ועלומיו הנה בספרי קדש ותלמוד, לא ידע דבר מחכמות חיצוניות ושפת אשכנז היתה מוזרה לו מכל וכל. בשנת העשרים ושתים לימי חייו בא אל בית אחד הרופאים מאחב״י בעיר האמבורג, ללמד את בניו תורת הדת, ושם למד לראשונה קרוא וכתוב בשפת הארץ. אז נתעוררה בקרבו תשוקה עזה למדעים, וביחוד דבקה נפשו לאהבה את חכמת הנתוח ותורת החיים ופעולותיהם (פהיזאלאגיע) קרוביו ובני משפחתו תמכו בידו ויעזרוהו להקדיש עתותיו לעבודת החכמה, ובשנים אחדות יצא מוכתר בכתר שם דאקטאר מאת בית המדרש לחכמת הרפואה בפראנקפורט ע״נ אדר, ויבוא לגור ולהשתקע בברלין בתור רופא מומחה, אז יצא לו שם טוב בחכמתו ותכונת רוחו הטובה, ורבים דרשו לעצתו, אך גם בתוך עבודתו הגדולה לא חדל לחקור ולתור בטבע יצורי המים אשר אהב, ומשנת 1782 עד 1795 הוציא לאור את ספרו הגדול המכונה „תולדות טבע הדגים"" בשנים עשר חלקים עם ארבע מאות ושלשים פתוחי חותם צורות ותמונות ראשי מיני הדגים למשפחותיהם. בספר הגדול הזה בכמותו ואיכותו, הניח הדר׳ בלאך יסוד מוסד אל הידיעה החדשה המכונה היום בשם „איכטהאלאגיע״. את הספר הזה הוציא לאור בימי זקנותו כי לא השיגה ידו כלכך מרבית ההוצאות הנחוצות אל מלאכה רבה כזאת, ובבקשו עוד ותמיכה מאת המלך פריעדריך השני השיב פניו ריקם, כי נודע המלך הזה, הנשגב בפי מחניפיו בשם הפילוסוף, לשונא חכמת האשכנזים בכלל והכשר דעת היהודים בפרט, כנודע למדי מיחוסו אל חכם עמנו הרמבמ״ן ז״ל, אשר לא אבה להרימהו אל מעלת יושב בשבת תחכמוני (אקאדעמיקער), ורק אחרי מות הזה מצא לו הדר׳ בלאך תומכים בימינו במלכת פרוססיא, הנסיכים בני המלך, מלכי דאניא, שוועדען ופולין, אז נמצאו לבקשתו גם הכהנים הגדולים עם האפיפיור בראשם, יושבי בשבת תחכמוני בוויען וברלין, וחברת הבונים החפשים בשלשת חלקי התבל, כולם היו לעזר להחוקר בלאך במסעותיו אשר נסע על פני הימים והנהרות, מקום אשר דבר אנשי מופת הנזכרים מגיע, ונסיונותיו הרבים היו לאבן פנת חכמי הפהיזאלאגים, כל ספריו נכתבו דמון, כשם העיר רמון אשר נפלה בגורל למטה, יהודה (יהושע ט״ו, ל""ב) (ומה גם כי גראנאט פתרונו בל״ע „רמון״), לעיר טאלדעא קראו תולד בשם עיר תולד אשר בנחלת יהודה (דהי״א, ד׳, כ״ט), כי שמות א״י היו יקרים בעיניהם עד כי הסבו את שמות ערי גלותם לשמות הדומים מעט עלי ארץ קדשם. 3) עיין הצפירה (1879 צד 222). על טהרת שפת אשכנז, וכבן דורו הרמבמ״ן היה אחד מן הסופרים המופלאים בשפה ההיא, ר׳ מרדכי אליעזר בלאך מת בשנת 1799 בהעיר קארלסבאד, ואספת הדגים אשר לו נקנה מאת ממלכת פרוססיא לטובת בית האוסף (מוזעעאום) לחכמת דעת מיני בעלי חיים (צאאלאגיע) אשר בברלין, ושם הציבו את פסלו חקוק מאבן שיש, לזכר עולם שם אבי דעת האיכ- טהאלאגיע. ר. אלמנת הבאנקיר הנודע ר׳ אברהם אפענהיימער מסרה שש מאות אלף מארק מעזבון אישה המנוח, אל בית מועצת העיר קאלען אשר בנגב פרוססיא. כאמור בספר הצואה אשר הניח להקדיש סך כזה לבנין וכלכלת בית החולים לעניי העיר הנזכרת באין הבדל דת ועם. ועד בית המחסה ליתומים של עדת ישראל ברומא, הוציא קול קורא אל נדיבי עם לתמוך את ידי החברה אשר מטה ידה ולא תוכל להחזיק מספר היתומים אשר נתרבו בשנים האחרונות, ובעצם היום אשר נשמעו הדברים האלה ברומא מהר איש בריטאני אשר העלים שמו לשלוח נדבתו סך חמשת אלפים פראנק. בכל הרעות הגדולות והריסות הרבות אשר עברו על הארץ בימים האלה ע״י זרמות גשם, שטף מים, ברקים וסערות גדולות בערים וכפרים רבים בארצנו ובחו״ל אשר השחיתו יבול הארץ יתבואת השדה, כמעט בכל מדינות אייראפא, הנה יספרו מ״ע מן שטף מים רבים בעבי שחקים אשר הגיע ליושבי כינא במחוז קאנטאן נורא מאד, כי היה כמו מבול מים לשחת כל בשר, עד כי לערך ד׳ אלפים נפשות נאבדו וימחו מן הארץ במי המבול ההם. האדון יוריסט אשר מת בפאריז לפני שנים אחדות כתב. בצואתו, כי אין המשפט לאחיו יורשו רק ליהנות מפירות העזבון אשר הניח, העולה לסך 200,000 פראנק כל ימי חייו, והקרן היה קיימת לטובת הקאנסיסטאריום לב״י בפאריז ומעטץ, ועתה במות אחיו נמסר חצי הסך הנזכר להקאנסיסטאריום הישראלי בפאריז. ה׳ קרויס הודיע ברבים את חפצו לפתח מטבעת זכרון עם צורת אחינו המנוח ר׳ יצחק קרעמיא ז״ל, לזכר עולם להאיש הנעלה הזה. בימים האלה מת בפעסט בירת אונגארין, אחינו הדר׳ מאריץ מאסקאוויטץ, הראשון מיהודי אונגאריא אשר הורם למעלת אציל (עדעלמאנן) ואחד ממיסדי השיטה ההעמאפאטית בחכמת הרפואה. בוויען מתה אשה נוצרית, אשר הניחה אחריה סך 200,000 פלארין לטובת מעשה הצדקה בלי הבדל עם ודת, בתוכם הגבילה 10,000 פלארין לטובת בית מחסה לעורים אשר לבנ״י, העומד תחת פקודת המשורר הנודע לודוויג אויגוסט פראנקל נ""י."
021-HZF-1880-08-24-001-070249_toc_9,הודעות," הודעות אודיע כי נכון הנני לאסוף מערים אחרות בביתי, שני נערים מבן עשר שנים ומעלה, ללמדם שפת עבר ושפות החיות כי אספתי בביתי מורים אשר להם יד וידיעה לתת לנערים בינה, ולפלס להם מסלה בדרכי הלימודים, ולאבות הבנים מפה, אודיע כי באתי בברית השותפות בעניני הלימודים עם המשכיל החכם וכו׳ מוה׳ „שלום טארלאווסקי״. הנודע לספר ומליץ, ואנחנו יחד נשים עין על כל הלמודים, עלי ועל לימודי ישאלו את פי הגביר והמפורסם וכו׳ מוה׳ יוסף פרומקין, ואת הג׳ הנודע איזידאר ווייסברעם מפה וימצאו חפץ, כי גם בניהם חוסים בצלי והשיבו לי קבל עם תודתם אדרעססע אלי: Синошy Кабачишку Гродно."
021-HZF-1880-08-24-001-070249_toc_10,,"  (מודעה), יצא מבית הדפוס שלי:  א) ספר שו״ת נודע ביהודה מהדורא קמא ומהדורא תנינא, כמו שנדפסו ראשונה בפראג, לא נחסר דבר, בשמונה כרכים, כלול בהדרו, בתיקון מחדש כל המראה מקום. בהוספות הגהות הגאון המפורסם מרנא ברוך פרענקיל זצ""ל בעל המחבר ספר ברוך טעם, והגהות הגאון המפורסם מרנא יוסף שאול נאטאנזאה צ״ל אבד״ק לבוב. כל רואיו יאשרוהו, כי עוד לא נדפס כמוהו בטובו הדרו ויפיו מחירו בווארשא ארבעה 1 רו""כ. ב) ספר הכוזרי, עם שני ביאוריו המפורסמים. האחד קול יהודה מהרב מוהר״ר יהודה מוסקאטו זצ״ל. והשני אוצר נחמד מהרב מוהר״ר ישראל הלוי זצ״ל בחמשה כרכים. בהוספות רבות כלול בחדרו. מחירו בווארשא 1,50 רו״כ No. 25 נמצאים להמכר בבית מסחר הספרים של ר״א יעב""ץ נ״י נאלעווקי בבית מסחר הספרים של ר׳ מאטיל קאלינבערג נ״י, נאלעווקי No. 23 בווארשא. ובקרוב יצאו לאור שלשה ספרים המפורסמים, מאת הגאון מוהר״י לנדא זצ״ל. בעל נודע ביהודה, ובנו הרב הגאון מוהר״ש לנדא זצ״ל (א) ספר דורש לציון, פלפול עמוק וחריפות בסוגיות הש״ס, ובתוכם יע״ל קנ״ם (ב) ספר אהבת ציון, דרושים נעימים ומוסר השכל (ג) ספר שיבת ציון, שו״ת. מחיר כל שלשת הספרים יחד 1,50 ונדפסים כתבנית ספרי נודע ביהודה, ויחדיו יהיו תמים אחד עשר כרכים, כלם אהובים וחביבים על לומדיהם, ושמם נודע ביהודה וגדול בישראל ג) עוד נמצא אתי להמכר מספר מועט מן ספר הלכות גדולות (בה״ג). נדפס עוד בשנת תרל״ה, עם הוספות הגהות ומראה מקומות וחדושים קצרים מהרב הגאון המפורסם מרנא אברהם שמעון טרויב זצ״ל אבדק״ק קידאן, וכל הקונה יהיה זריז ונשכר, כי לא יודפס עוד מחדש עד עבור שנים ושמיטות. המדפיס יצחק גאלדמאן בווארשא"
021-HZF-1880-08-24-001-070249_toc_11,," מודעה ע״ד אתרוגים   הנני להודיע ללוקחי פרי עץ הדר, כי גם בשנה זאת תאחז ידי במסחר אתרונים קארפורער כשרים מובחרים ומהודרים עד למאד מפארני ממש מהמקומות המוחזקים זה מאלפי שנים לכשרים, ולא יהיה עליהם שום חשש הרכבה חלילה, הן בתיבות שלמות אשר יהיו חתומים בחתימתי, הן לאחדים, גם לולבים ירוקים יפים ומהודרים, גם הרסים טריעסטער, הכל במקח הזול, בית מסחר שלי מהאתרונים הוא פה ווארשא ברחוב נאלעווקעס N. 17 בחצר ה׳ אריש גלאס. בבית מסחר היין של ר׳ איטשע מרגליות מקראקא אשר בחצר הנ״ל, ואני סמוך לבי ובטוח כי כל יודעי שמי אך אלי יפנו לקנות, בידעם כי יש על מי לבטוח שמעון לעווי, ווארשא דזיקא נומר 29"
021-HZF-1880-08-24-001-070249_toc_12,," האספו אלי ידידי כורתי בריתי על מסחר האתרונים משנים העברו וגם חדשים מקרוב יבואו נא אלי, למסור לי הקאמיסיות שלהם לקנות בעדם אתרונים מכל המינים קארפורער, יוניווער ארץ ישראל מאראקער. גם לולבים והדסים ע״פ המקחים בטריעסט, בהוספת שכר הפראכט ושכר קאמיסיא, ומקנת הסחורה בטריעסט תהיה ע""י שותפי ב״א הרב הגאון מוה׳ אברהם יצחק נ״י משכיל לאיתן אבד״ק סמאלעוויץ כשנה בשנה, וכל החפץ במסחרנו יפנה אלי הח״מ ע״פ האדרעססע דלמטה, ולבבו יהי סמוך ובטוח כי יהיה מלא רצון נפתלי משכיל לאיתן Паттолио Маскилленсоцу въ г. Минскъ губ."
021-HZF-1880-08-24-001-070249_toc_13,," דאקטאר א׳ גרינבוים משכנו כעת ברחוב נאלעווקעס במכפלה השניה בבית תחת מספר ח׳ מהמספר החדש (No. 8) יקבל חולים אשר יבואו אליו לשאול בעצת במשכנו הנ״ל, בכל יום משעה רביעית עד שעה ששית, והעניים חנם משעה ששית עד שעה שביעית הכל אחר הצהרים"
021-HZF-1880-08-24-001-070249_toc_14,," זה יותר משנה אשר האשה חיה שומא בר׳ עזר יאל משה אווריטאוו מוויטעבסק עזבה בעלה שמואל בר׳ זלמן באדנעצקי עם ילד שמו אברהם יעקב ועקבותיו לא נודעו, מקום מגורתם היה בעיר נעוועל. ואלה סמניו שנותיו כבן שלשים הולך וראשו נטוי תמיד לצד כתף הימיני, מתחת עינו השמאלית יבלת קטנה כעדשה, כל אשר ידע ממנו יודיע במכ״ע הצפירה או על האדרעססע שלי נאום יוסף ישראל היילפערין חופ״ק אדעססע"
021-HZF-1880-08-24-001-070249_toc_15,," הודעות מחברת „קרוא מקרא״. ללמד לילדים הקריאה הנכונה בשפת עבר על פי כללי הדקדוק מחירה בעד 15 עקסעמפ׳ 1 רו״כ, להשיגה חפשי בבית מסחר הספרים של ר׳ מרדכי קאלינבערג נאלעווקי 22. בחצר ווילדער"
021-HZF-1880-08-24-001-070249_toc_16,," יש לשכור בית מלון (גאסטהויז) עם מטות מצעות שלחנות, ושארי כלי בית השייכים לעסק כזה, החפץ בו יפנה לסוכן הבית ברחוב גענשע N. 3 וידע כל פרטי העסק הזה לנכון."
021-HZF-1880-08-24-001-070249_toc_17,," דאקטאר סלאנימסקי, וואהנט אין ווארשא אויף דיא נאלעווקעס גומר 41 (הויזע ווינקעלהאקען), נימט אויף קראָנקע יעדען טאג מארגענס פאן 9 ביז 11, אונד פאן 5 ביז 7 אוהר נאך מיטטאג, בעזאנדערס עמפפֿיהלט ער זיך פיר איננערע אונד געהיימע קראנקהייטען, אונד בירורגי- שע. פיר ליידענדע ארמע אונענטגעלטליך."
021-HZF-1880-08-24-001-070249_toc_18,," בהרעדאקציא נמצא למכור הצפירה מראשית צאתה 1874 עד סוף 1875 עם כמה ציורים יפים, רק יחסר בה שני נומערין מקחם 2 רובל עם פורטא, והקונה שנת 1875 לבד, ישלם 1.35 רו""כ.  "
021-HZF-1880-08-24-001-070249_toc_19,," הדאקטאר וואלנער מוויען, שפעציאליסט במחלות חלשת העצבים ומחלות נשים (גערווענשוועכע אונד פרויענקראנקהייטען), יתעכב במשך ימות הקיץ הזה במקום המרחץ דובבעלן סמוך לריגא, ואלה החפצים לדרוש עצתו, יפנו אליו ע״פ האדרעססא שלמטה וימצאו מזור ותרופה. אדרעססע Доктору И. Воллнеру въ Дуббельенъ Слизъ ригн. Hotel Petersburg, Karlsbader- Strasse 11."
021-HZF-1880-08-24-001-070249_toc_20,," שאלות ותשובות לה׳ משה פי׳ מן צ""מ לא קבלנו ומאמרו לא יודפס, לה׳ צ״מ טיק׳ הקדימו אחר ונשפוט עליו. אל ממע״ל בדבר הערתו כבר קדמהו אחר לק""ש, לה׳.. בטעלו, הענין ארוך וכבר בא בהלבנון, לדוד קארד' במעז' ישלח דבריו בקצרה ונראה, לה׳ יעקב ראז׳ אין בידינו"
021-HZF-1880-08-24-001-070249_toc_21,, הרוצה לכתוב אלי יכתוב ע״פ אדרעססע S. Sionimski in Warschau Dzika No 25a. З. Сонинскiй г. Варшава Дзикая № 259.
