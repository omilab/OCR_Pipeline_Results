article_id,headline,text
021-HZF-1878-07-09-001-50178A27_toc_1,,"  ברוסיא ופולין. 5  השולח במוקדם לשנה 5 רו״כ. לחצי שנה, 2,75 רו""כ.   לרבע שנה 1.50 רו״כ.  ביתר הארצות 20 פראנק. 8 באמעריקא 5 דאללאר  A"
021-HZF-1878-07-09-001-50178A27_toc_2,, מחירו באשכנז:  14 ריכם מארק לשנה  בעסטרייך 8 פל׳ לשנה וכן לרבע שנה. שכר מודעות:  מכל שורה קצרה 3 קאפ'.  ומשורה רחבה 10 קאפ׳  S
021-HZF-1878-07-09-001-50178A27_toc_3,"מכתב עתי משמיע חדשות בקרב עם ישהן,מכל הד..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, מה   דברי חכמה ומדע. ידיעות עם והטבע. יוצא לאור אחת בשבוע, מאת חיים זעליג סלאנימסקי."
021-HZF-1878-07-09-001-50178A27_toc_4,תוכן הענינים.," תוכן הענינים. דברי הימים... ווארשא. בארות בארץ ישראל. שאט קאפוליע. יאקובשטאדט, ידיעות העולם והטבע. האלאנד החדשה מאת מ' מירלינסקי, חדשות שונות. הודעות. שאלות ותשובות ."
021-HZF-1878-07-09-001-50178A27_toc_5,דברי הימים," דברי הימים הקאנגרעסס בברלין אשר בראשית ימי האספו עשה דרכו לאט לאט ובעצלתים, יחיש עתה את מרוצתו עוד מעט ויכלה את מלאכתו, ובימים אחדים תמצא מקום נעילת שער האסיפה והנאספים ישובו איש איש אל עמו ואל ארצו ממאמרנו בשבוע העבר יראו הקוראים, כי כמעט הצליח בידי ראשי הממלכות למצוא דרך סלולה, איך לשום למישור את כל מעקשי השאלה הראשית אשר היתה לסלע המחלוקת בין אדירי אייראפא, היא שאלת בולגאריא; והנה נראה כי שבה נחה רוח האחדות והשלום על ראשי הממלכות, ומני אז ועד היום נראה כי עלתה בידם למצוא פתרון אל רובי השאלות אשר בגללן נתאסף הקאנגרעסס, וגם במשך ימי השבוע העבר היו חמש אסיפות אשר בהנה הוציא הקאנגרעסס לאור את משפט הנסיכות: רומאניא, סערביא ומאנטענעגרא, דן דין החוקים והסדרים החדשים בדבר האניות העוברות מנהר דאנוי אל הים השחור וימלא את ידי אוסטריא להבקיע אל המחוזות באסניא והערצעגאווינא, אשר משם יצאה רוח המרידה על פני כל ארצות ממשלת תוגרמא, ותהי למבת כל המלחמות והמהומות האיומות אשר הכו הרם ארצות רבות ויושביהן. ואלה הם פרטי הענינים אשר עלימו סבב הקאנגרעסס את מלתו ויחרוץ את משפטו: בדבר הסכסוך בין רוססיא ורומאניא ע״ד חבל ארץ בעססעראביא, באה הסכמת הקאנגרעס להפיס דעת שתיהן, ויחרוץ את משפטו לאמר: רומאניא תשיב לרוססיא את חבל הארץ אשר נקרע ממנה בשלום פאריז, אך גבולות רוססיא החדשים לא ישתרעו רק עד זרוע נהר דאנוי הנודעת בשם קיליא, אך יתר זרועות הנהר וביחוד התיכונה והגדולה מכולן הנודעת בשם זרוע סולינא. הוא מקום אשדות הנהר אשר על פי רחבו ומימיו הרבים הוא מסוגל מאד לחוף אניות מלחמה וצי אדיר, תשארנה בידי רומאניא. ולעומת חבל הארץ הנקרע היום מעל רוסאניא נמנו גמרו בעלי הקאנגרעסס להרחיב את גבולותיה ולספח אל ארץ ממשלתה חלק גדול מבולגאריא הצפונית, על חוף הימיני של הנהר דאנוי עד הערים מאנגאליא וסיליסטריא; ולא מאהבת אדירי אייראפא את רומאניא ולא בגלל החפץ להאדיר את ממלכתה עשו זאת, כי אם להשיג את חפצם אשר שמו להם למטרה בברית פאריז, לשום ריוח כברת ארץ בין רוססיא ותוגרמא, ולהפריד בין העצומים האלה המתגרים איש ברעהו זה מאות בשנים; והנה עתה בצאת רומאניא מתחת שעבוד תוגרמא, הנה הדבר הזה נושא בכנפיו גדולות ונצורות עוד יותר באשר כי יהיה החוק והמשפט לרומאויא לחסום את הדרך אל צבאות הרוססים ברצותם להבקיע אל בולגאריא החדשה, אם במשך הזמן תפרוץ שנית מלחמה בין רוססיא ותוגרמא כל אדירי אייראפא הכירו היום את ממשלת רומאניא לממלכה מיוחדת העומדת ברשות עצמה, אך בתנאי מפורש, כי תתן חוק ומשפט אחד אל כל יושבי ארצה מבעלי הדתות השונות, ומהיום והלאה יקחו כל תושבי הממלכה חלק בהנהגת המדינה ותורת האזרחים, מבלי להפליא בין עם לעם ודת לדת. בהתנאי הזה הראה הקאנגרעסס לדעת כי יחפוץ לשום קץ ואחרית אל רדיפות היהודים בארץ הזאת, להושיע את עם ישראל מן העשק והמרוצה אשר כתומן באו עליו ברומאניא; וגם הרומאנים בעצמם יודעים ומרגישים, כי עוד לא יהיה בידם להבדיל לרעה את היהודים היושבים בקרבם, ובשמעם את דברי התנאי הזה ויתעצבו אל לבם, עד כי גם  המכה״ע הדובר בשם הממשלה Romanuel יצעק מרה על משפט הקאנגרעסס ומנהמת לבו יקרא כדברים האלה: „עתה נראה כי רומאניא הוציאה להורג את בניה רק למען המציא פרות, ורוחה להיהודים המתגוררים בארצה"". אמנם מדברים האלה בעצמם נראה, כי יודעים ומכירים המה הרומאנים כי כבר עברה העת אשר היהודים היו נתונים שם לבז ולמשיסה ואין אומר השב; וכשם שלא הועילו להם כל דברי מחאותיהם והרעש הגדול אשר הביאו בשערי אייראפא להחזיק בידם את בעססעראביא, כן יהיה לריק כל עמלם להאריך את ימי כמשפט הזה חרצו בעלי הקאנגרעסס גם על סערביא; גם אותה הכירו אדירי אייראפא לממלכה חפשה ועומדת ברשות עצמה עם התנאי המפורש, לתת חוקי חיים ומשפט אזרחים אל כל יושבי הארץ באין פדות והבדל בין בני האמונות השונות; גם את גבולות הנסיכות הזאת הרחיב הקאנגרעסס לעומת גבולותיה אשר היו לה טרם פרצה המלחמה בינה ובין תוגרמא, אך עם כל זה הנה אבדה עתה הרבה מארץ ממשלתה על פי הגבולים אשר נתנו לה בברית סאן סטעפאנא, מן כל הנסיכות הקטנות היתה עין הקאנגרעסס לטובה על מאנטענעגרא, וגבולותיה לפאת נגבה מזרחה רחבו ונסבו למעלה ראש אך לפאת מזרחה צפונה וצערו גבולותיה לעומת שטח הארץ אשר נפל לה לנחלה על פי ברית סאן סטעפאנא, ומעתה לא ותקרבו גבולות שתי הנסיכות הסלאוויות סערביא ומאנטענעגרא בקרוב מקום, עד כי תוכלנה להושיט יד אשה לרעותה ולחסום אל צבאות התוגרמא את הדרך אל המחוזות באסניא והערצעגאווינא, אשר זאת היתה כל מגמת הברית בסאן סטעפאנא, עיר החוף אנטיווארי על יד הים האדריאטי אשר אליה נשאו המאנטענענדינים את נפשם ותהי ראשית חפצם ומאוים, תהי מסורה בידם להשתמש בה אך לצרכי מסחרם, ולעומת זה נתן הזכות לאוסטריא להחזיק בהחוף את אניות מלחמתה, ובידיה יהיו נתונים כל סדרי ההשגחה על יושבי המקום. ממוצא הדברים האלה נראה, כי אף אם לא צרה עין ראשי הממלכות לראות את גדולת הסלאווים הדרומים. אך עם כל זה הנה ראשית חפצם הוא לבל יהיו העמים האלה לבלי חפץ בידי אחת הממשלות האדירות להרחיב את גבול שלטונה יתר על המדה הדרושה לטובת שאר ממלכות אייראפא. אמנם מכל עניני המשא ומתן באסיפות הקאנגרעסס בימי השבוע העבר, הכי נכבד בתוצאותיו ופעולותיו הוא הכח והרשות אשר נתנו ראשי אדירי הממלכות אל אוסטריא להבקיע עם צבאותיה אל המחוזות באסניא והערצעגאווינא. ויהי אך נודע הדבר בוויען מהסכמת בעלי הקאנגרעסס. והנה יצאה הפקודה אל שר הצבא המצביא צבאות אוסטריא הגענעראל פיליפאוויטש להגיח מול המחוזות הנזכרים בראש צבאותיו, שמונים אלף איש חיל במספר עם כל הכבודה והמון רב מבעלי הפקודות הנועדים לשום חוקים ומשטרים חדשים בהארץ אשר יבואו שמה. ההצעה הזאת לתת לאוסטריא לאחוזה מחוזות שלמים מבלי כל עמל ויגיעה מצדה, יצאה מאת הנסיך ביסמארק, ואחריו ההרו החזיקו מרבית הנאספים, מלבד צירי איטאליא, אשר הראו לדעת כי אין דעתם נוחה ממעשי אוסטריא, באשר כי צרה עיניהם לראות את אוסטריא מתחזקת על הים האדריאטי; ויש ידים להשמועה האומרת, כי גם לב האיטאלקים הולך עתה להתמלאות מחורבנה של תוגרמא ולרשת את המחוז אלבאניא אשר ממול איטאליא והשמועה כי בעוד ימים אחדים וצבאות אוסטריא יעמדו על אדמת באסניא ארץ מושב הסערבים, הגיעה עד הסלאווים הדרומים ותכעיסם תמרורים, כי היטב חרה להם לראות את אוסטריא מתאמצת להפריד בין הדבקים בין סערביא ומאנטע- נגעגרא למען לא יתחברו ברבות הימים יושבי הארצות האלה לממלכה סלאווית אחת, לתת בזה אות גם להסלאווים הנתונים תחת שרביט ממשלת אוסטריא ואונגאריא לפרוק מעליהם עול מלכות האונגארים המתעמדים בם זה שנות מאות. מובן הדבר כי גם צירי תוגרמא היושבים בסוד הקאנגרעסס לא נתנו את הסכמתם אל החפץ, לקרוע מעל תוגרמא שני מחוזות גדולים לא בחרב מלחמה וקשת גבורים כי אם בגזירת הקאנגרעסס אשר ידו הדה אל ארצות תוגרמא להוסיף ולגרוע לשנות ולהחליף כטוב וכישר בעיניו, וגם אם תדבר אוסטריא כל היום כי כל חפצה ומגמתה לעשות סדרים בהמחוזות הנזכרים, הנה תדע תוגרמא נאמנה, כי אם אך יתיצבו צבאות אוסטריא על אדמת באסניא, תתקע הממשלה הזאת שם את יתדה לארך ימים ולנצח נצחים, ולא תשקוט עד אם הביאה את הארץ תחת כנפי ממשלתה. על כן אין להתפלא אם במושב האסיפה התעוררו צירי תוגרמא לדבר רתת ולקרוא תגר על מעשי אוסטריא אלה, והתלהבות הלבבות גדלה מאד, עד כי הנסיך ביסמארק ברצותו להטיל אימה יתירה על צירי הפארטא נמלטו מפיו דברים שאינם מהוגנים על ממשלת תוגרמא, אך גם המה לא נחתו מדבריו ויענוהו דברי חדודין הנכנסים אל הלב, עוד לא נודע הדבר מה בדעת הפארטא לעשות, ואם תשוב אחור ותפנה מקום להעסטרייכים הבאים בגבולה, בראותה כי לא תוכל לדון עם מי שתקיף ממנה, או תתיצב נגדם בזרוע השופה לחסום להם את הדרך בחרב אשר בידה, ואז תפרוץ מלחמה כבדה בין אוסטריא ותוגרמא, מלחמה אשר לא פללו לראות כל יודעי העתים וחוזי קורות הימים. אחרי כל הדברים האלה הנה לא יפלא בעינינו. אם השמועה כי הצליח בידי הקאנגרעסס לישר הדורים, להשיב את השלום על תלו ואת חרב המלחמה אשר עופפה על פני אייראפא אל נדנה, לא נתנה שמחה בלב יושבי הארצות אשר פתרון שאלת המזרח נוגע אל עצמם ואל בשרם. העמים האלה יודעים ומכירים על פי אותות הזמן אשר לא יכזבו, כי השלום הבא היום בעקבות הקאנגרעסס איננו שלום אמת עוד יעברו עשיריות בשנים טרם יתנצלו עמי אייראפא את נשקם וטרם יבוא הקץ אל מעמד המלחמה בשלום אשר היה כאבן מעמסה על כל גויי הארץ וישכן לעפר את כל כבוד המסחר והעבודה; על כן נראה כי דעת כל הקהל בארצות רוססיא ואנגליא, תוגרמא ואוסטריא, כי לא עשה הקאנגרעסס את רצון שולחיו לעקר משרש את פרה ראש השנאה וקנאת איש מרעהו בין ממלכות אייראפא; שבטי הסלאווים אשר התנשאו לצאת לחירות מתחת סבלות תוגרמא, לא השיגו את כל חפצם אשר אליו נשאו את נפשם, וכהיום מרבית בני הבולגארים השוכנים מנגב להבאלקאן ישארו תחת שבט ממשלת תוגרמא כמקדם, ותוגרמא אשר היתה ממלכה אדירה תתהלך עתה כצל וצפויה אלי המקרים הנכונים לשום קץ אל הי הממלכה כולה; לרגלי הדבר הזה הנה לא נתקררה דעת שואפי השלום תאבי המנוחה, לראות כי כל הדברים אשר היו בעוכרי השלום עד היום נשארו עומדים על תלם. וביותר גדלה התרגשות הלבבות באנגליא, ולב כל גדולי הפארלאמענט כים נגרש ונפשם מרה להם על ה׳ ביקאנספיעלד בתלונתם עליו. כי הפריז על מדת הוותרונות מצד בריטאניא כאשר נאות לתת את העיר סופיא עם הגליל ביד הבולגארים, עד כי רבים הנוכחי משאתו; כן נשמע כי גם האונגארים מתאוננים בסתר אהליהם על ממשלת אוסטריא המתאמצת להכניס סלאווים חדשים תחת כנפי ממשלתם. בעוד אשר הסלאווים השוכנים עתה תחת שבט ממשלתה לא יחדלו להתנקש אל חיי הממלכה להגדיל עליה עקב, וכמראה הזה נראה גם בתוגרמא, לב התוגרמים עתה הולך וסוער, לראות כי מאהביהם בגדו בם, ישישו לאידם ויחד עם אויביהם בנפש יחלקו שלל. ואם נטה אזנינו לשמוע את אשר ידובר בכל מכה״ע הרוססים, הנה נראה כי שפה אחת ודברים אחדים להמה. כי עות הקאנגרעסס את משפט רוססיא בריבה, ואהבת השלום אשר היתה לעינים אל צירי רוססיא בברלין, נתנה יד אל שונאיה לבטל את דעתה ולשלול ממנה את כל פרי נצחונותיה. עד כי אחרי אשר בגבורת ישע ימין צבאותיה כבירי הכח ואמיצי הרוח הצליח בידה להראות נפלאות ולנצח את אויביה על שדה הקרב, הנה יצאה עתה במנוצחת מאת מערכת הדיפלא- מאטיא, ולא השיגה את מטרתה אשר הציבה לה בראשית ימי המלחמה. ולמלא את סאת הדאגה אשר תמלא את לבות אוהבי שלום אמת וקיים, הנה באו עתה ידיעות חדשות המראות לדעת, כי ברגע האחרון נראו עננים חדשים עולים מן הארץ להקדיר את שמי הקאנגרעסס ולהחשיך את יפעתו, כמעט מצאו הדיפלאמאטים משעול צר איך לצאת למרהב מן המון השאלות אשר סביב שתו עליהם, והנה מכשולים חדשים צומחים עולים מבטן הנשיה, מכשולים אשר יש בכחם לסכל את כל עצתם ולהכזיב את תוחלתם. הדבר אשר נתן ביותר את חתיתו על אוהבי השלום הם הדברים אשר דבר הנסיך ביסמארק אל סופר המכה״ע Times. ביום 3 לחדש הואיל הנסיך ביסמארק לקבל בהיכלו את סופר המה״ע הנזכר, וידבר עמו ארוכות וקצרות ע״ד מצב עניני המדינות לעת כזאת, וכה דבריו: „השלום הוא ראש חפצי וכל מאויי, ומחפצי זאת שמתי ידי את בריטאניא לעומת רוססיא בשאלת גבול, הבולגאריא, אמנם אחרי אשר השיגה בריטאניא את חפצה זה הנה עצתי אל שרי ממלכתה להיות זהירים ברוחם מבלי לבקש מרוססיא עוד דברים אשר לא תוכל עמוד בהנה, כי יודעת גם היא לשום גבול אל אהבתה את השלום, ולא תוסיף עוד לוותר על דעתה אף כחוט השערה; ממשלת אשכנז עשתה את כל המוטל עליה להחזיק במעוז השלום אמנם אם למורת רוחנו תפרוץ עתה מלחמה הנה געמוד אנחנו מנגד ולא נתערב בריב״.. ויוסף ה׳ ביסמארק לדבר „הסכסוך ע״ד באטום הוא היום המכשול היותר גדול המונח על דרך השלום, אך במה שנוגע לאוסטריא, הנה דעתי כי תבטל הפארטא את דעתה מפני דעת הקאנגרעסס ולעומת זה נראה כי תעמוד על דעתה בחזקה בכל דברי הסכסוכים אשר בינה ובין ממלכת יון״. הדברים המעטים האלה אשר דבר הנסיך ביסמארק אל סופר מכה״ע, היו דים להביא פחד בלב באי הבירזא בברלין, באשר כי מהם נראה אשר גם ה׳ ביסמארק יחשוב את המלחמה לדבר אשר איננו עומד מחוץ לגבול האפשרות, ותגדל עוד חרדתם כאשר נשמע לאמר, כי עוד לא שמו למישור גם את מעקשי הסכסוכים אשר בין אוסטריא והנסיכות הקטנה מאנטענעגרא אשר תתהלך בגדולות ותחפוץ להרחיב את גבול ארצה עד הנחל באיאנא; והאחרון הגדיל הוא דבר פרוד הדעות אשר פרץ עתה עוד הפעם בין רוססיא ואנגליא על דבר באטום רוססיא תחפוץ לקחת את עיר החוף באטום לאחוזה, כאמור בדברי ספר הזכרון המובא במה״ע והבריטאנים עומדים על דעתם בחזקה להשאיר את העיר והמבצר בידי תוגרמא. וגם ע״ד גבולות בולגאריא החדשה נפלגו עתה שתי הממשלות בדעותיהן, ובעוד אשר רוססיא תחפוץ כי כל גליל העיר סופיא תחשב על בולגאריא, הנה מתאמץ ה׳ ביקאנספיעלד לתת להבולגארים רק את העיר לבדה, בעוד אשר כל המקומות הבצורים הנכבדים מאד ממצב הראות של חכמת תכסיסי מלחמה, יהיו ביד התוגרמים הנה כן נראה כי אף אם קרב קץ הקאנגרעסס לבא, אך רחוקים המה ימי השלום והמנוחה אל עמי אייראפא, ועוד יעברו זמן וזמנים טרם יבא הקץ אל כל המהומות והמבוכות אשר רבו בארץ לרגלי השאלה המזרחית, אשר פתרונים לא היו לה גם היום. ואם נסוד להתבונן על שרש הדבר הזה ולמצוא תשובה על השאלה המתרוצצת היום על פי כל יודעי בינה לעתים, לאמר: מה ראו הדיפלאמאטים למהר במעשיהם, ולשנות את דרכם מאז להיות מתונים בדין ולצרף וללבן את כל השאלות הנוגעות לעצם חיי עמים שלמים וארצות רבות? הנה נראה כי מידי הנסיך ביסמארק היתה זאת להם, באשר הוא האיש בהקאנגרעסס לכלות את מועצותיו ולסגור את דלתותיו ועל כן נכנס גם בעובי הקורה ויתאמץ כי תעבור רוססיא על מדתה, בפחדו פחד לבל תפרוץ מלחמה לעת כזאת, אשר ידי אשכנז אמורות מן העבותים אשר שמו עליה הסאציאליסטים מפריעי המנוחה, ועל כן נפלאות תראינה עינינו היום, כי הנסיך הקשה כברזל אשר בכל עת היו קסמים בידו לקרוא מלחמה על פני כל הארץ, נהיה עתה למלאך השלום ואוהב מנוחה, והיטב אשר דבר המכה""ע .Herepб. Bл באמרו: הנסיך ביסמארק דורש היום את השלום, בידעו נאמנה את גודל הסכנה המרחפת על אשכנז אם תפרוץ עתה מלחמה בשערי אייראפא, גם הוא יודע ומכור את המחסור והעניית השולטים בכל מרחבי הארץ, ובכל מקומות בתי המלאכה אשר לפנים נשמע שם קול פטיש וסדן, קול גלגלי מכונות ואלפי אנשים העובדים במלאכה, ריקים היום מאין אדם, וגם המסחר ירד עשר מעלות אחורנית, בעוד אשר המסים והארנוניות הולכים ומתרבים מיום אל יום, ובני העם העניים מתאוננים בסתר אהלם ומטים אזניהם לקול התורה החדשה אשר יטיפו להם הסאציאליסטים; המעמד המעציב הזה היה הנסבה, כי ישחר הנסיך ביסמארק את השלום לא לבד מרוצה לארץ אשכנז, כי אם גם בפנים הארץ יתאמץ להחזיק במעוז השלום עם אויביו מימי קדם, המה הקלעריקאלים ברוכי האפיפיור וכל קדושיו. הן מודעת זאת, כי נפתולי אלהים נפתל הנסיך ביסמארק עם כהני הקטולים, אך לא יכול להם. זה חמש שנים אשר הנסיך יתאזר כה ללחום בם במלחמת תנופה וזרוע חשופה ויחוקק למולם את חוקי חדש מאי שנת 1874, הנכונים לבצור רוח היעזואיטים החפצים ללמד את הכהנים אלופים לראש העם האשכנזי; אך בכל הימים האלה אשר מלחמת הדת והדעת (קולטורקאמפף). היתה נפוצה בכל ארץ אשכנז, החזיקו הכהנים מעמד ולא נסו מן המערכה עד היום, והנה עתה נראה כי באמת בא היום שקווהו עת רצון ותור הזהב הגיע עתה אל כל מורדי האור, והנוהים אחרי האפיפיור ברומא (אולטראמאנטנים) הנסיך ביסמארק יודע עתה נאמנה כי נשתה אמונת אוהבי החירות בדבריו, ומדאגה מדבר לבל תצא הממשלה וידיה על ראשה מאת בחירות הפארלאמענט ביום 30 יולי הבא, ראה כי אין טוב לו כי אם להשלים עם אנשי ריבו לפנים, ולמשוך בחבלי אהבה את בעלי ברית הכהנים למען תוכל הממשלה להשען עליהם ביום הבחירה קול האות הראשון מהשינוי הגדול בהליכות הפאליטיק של ממשלת Staatsanzeiger אשכנז, נשמע מאת מכה״ע אשר להממשלה ששם באו נדפסים שני מכתבים כתובים בעצם יד הוד הקיסר ובנו יורש העצר אל האפיפיור ברומא לעאן השלשה עשר במכתבים האלה ידברו דברי שלום ואהבה עם תודה רבה אל האפיפיור אשר קדם פני הקיסר בברכה ויודיע את צערו על האסון אשר קרהו כנודע, והפרינץ יורש העצר יאמר בפירוש, כי כל חפץ ממשלת הקיסר הוא למצוא דרך סלולה אשר בה יוכלו הקטולים שוכני פרוססיא לצאת ידי חובת ראש הממשלה ואבי האמונה גם יחד, ויהי בהשמע דבר המכתבים האלה במחנה מורדי האור הקלעריקאלים וידיעו תרועת שמחה, וינבאו לאמר: כי קרוב היום, אשר בו ישובו אל כבודם הראשון, וחוקי חדש מאיי המעיקים עליהם כליל יחלופו מן הארץ; ולעומת זה יוסיפו בעלי הכתות מאוהבי החירות להתנפל עוד יותר על מעשי הממשלה בכלל ועל הנסיך ביסמארק בפרט, אחרי אשר גם הוא לא יכסה עוד את שנאתו אל הליבעראלים במשאון, ויצו על אחד מבניו להתיצב בתור קאנדידאט לנבחר בית הפארלאמענט באחד המחוזות, אשר זה ימים ושנים בחרו התושבים תמיד באחינו העברי ה׳ לאסקער, בין כה וכה והממשלה עושה את שלה לרדוף באף את הסאציאליסטים והנלוים עליהם, ותתן עתה דת בברלין לדרוש מכתבי תעודה (פאספארטען) מאת כל הגרים והעוברים ושבים דרך העיר, דבר אשר לא נשמע עוד בארץ אשכנז למיום אשר דבר חירות הנסיעה ממקום למקום נתקבל לחוק תמידי בשנת 1867. בשבוע העבר חגג עם צרפת את החג הלאומי לכבוד הרעפובליק ממשלת הארץ, כאשר הזכרנו בשבוע העבר, כל מכה״ע מרבים עתה לספר מן ההוד וההדר אשר חזו עיניהם בבירת צרפת ביום 30 יוני; את שמחת העם אשר מלא פני כל חוצות פאריז במשך יום תמים. בעצם היום הזה נהרו יותר מאלף אלפים אנשים ונשים וטף כולם לבושים מכלול ונושאים בידיהם דגלי שלשת הצבעים, אל שדה מארס, ששם הופיעו רבי הלמשלה וגדולי האזרחים להסיר את המסך מעל מצבת אבן סמל דמות הרעפובליק. דממה ושקט שררה על פני כל הכבר, וכל אנשי המחנה הכבדה הטו את אזניהם להקשיב רב קשב את דברי המיניסטער שעל עניני פנים המדינה, ה׳ מארסער, אשר עלה הבמתה וישא את מדברותיו בקול גדול לאמר: „עדה המצבה הזאת, כי ממשלת הרעפובליק תכון לעד בארץ צרפת. זה כמאה שנה, אשר העם הצרפתי מתאמץ למצוא מנוחה תחת צל חוקים ומשפטים הנוסדים על פי רוח הדרור, אך כל סדרי הממלכה השונים לא הרגיעו את רוחו ולא נתנו לנפשו את המנוחה אשר הוא מבקש, עד אשר יגע ומצא את ממשלת הרעפובליק הנשענת על עמודי העבודה והחריצות, אהבת הלאום והסדרים הישרים; אוהבי הרעפובליק היו מתי מספר בראשית ימי המאה הזאת, וכהיום רבו ועצמו, עד כי עתה רוח כל בני העם הצרפתי אמונה אל הממשלה הזאת; ומעתה לא יקרא להרעפובליקאנים בני בתה מיוחדת, יען כי שם כל עם צרפת נקרא עליהם, ותקותנו כי מהיום הזה יבקע כשחר אור השלום והאחדות, ושבתה מלחמת הכתות השונות, והמנצחים והמנוצחים יושיטו יד אהבה ואחוה איש אל רעהו, לעבוד שכם אחד לטובת ארצם ועמם; הרעפובליק הצרפתית תפרוש את כנפי חסדה על כל בניה מאין פנות אל דעותיהם השונות בעניני מדינה ודת אם אך מעשיהם יהיו רצוים ונכונים להגדיל כבוד העם והממלכה״ הדברים הנמרצים האלה הראו את פעולתם על פני כל הקהל, וקול גדול ולא יסף יוצא מפי אלף אלפי פיפיות, הידד! תחי הרעפובליק! נשמע עד למרחוק. בעצם היום ההוא הודיעה הממשלה את דבר הדת ואת מכתב מחילה וסליחה אל אלף ושתי מאות איש אשר שולחו ביד פשעם במרידת הקאמונא אל ארץ גזירה, להשיבם היום מארץ שבים אל ארץ מולדתם ובני משפחתם; ולעת ערב היה אור לכל בני פאריז במושבותם, וגם רבבות אנשים מכל קצוי ארץ בני כל עמי התבל אשר באו לחזות בנועם המצבה הכללית, ששו משוש עם הפאריזים, כי לא היה יום טוב לארץ צרפת בכל משך ימי המאה האחרונה כיום החג הלאומי הזה, ולהצרפתים היתה אורה ושמחה ששון ויקר ביום 8 לחדש תהיינה הבחירות בצרפת אל חמשה ועשרים נבחרים, ובלי ספק תהיה גם הפעם יד הרעפובליקאנים על העליונה, ואחרי כן דעת הממשלה להגביל גם את היום אל בחירות הסענאט כנודע. ווארשא. ע״ד האסון אשר קרה את היהודים יושבי העיר קאליש ביום 11 (23) לחדש יוני והמהומות והפרעות אשר מצאו שם מקום יספרו כל מכה״ע פרטי המקרה המעציב הזה בפנים שונים, השמועות רבו מספור וכל אחד ואחד ממה״ע יבאר את שרשי הדברים לפי דרכו ונטיותיו זה בכה וזה בכה. גם סופרנו הנכבדים מעיר הזאת הרבו לכתוב ולבאר הדברים ברוב ענין, אך שלא בסגנון אחד, בגלל הדבר הזה נוטל עלינו לשום לפני קוראינו אך תוכן הדברים כאשר באו במכה״ע של הממשלה Bapman. e וכה דבריו: ביום 11 (23) יוני ביום ראשון לשבוע בבקר, התאספו כל יושבי העיר קאליש הקתולים אל בית תפלתם הנקרא סט׳ ניקאלאוים להתפלל תפלת השחר, ויהי ברגע אשר החל העם לעזוב את בית התפלה לעבור בסך ובהמון חוגג עם ראש הכהנים וכל הכבודה דרך רחובות העיר, והנה נשמע קול אחד מהנאספים לאמר: היהודים מהרסים את הבמות אשר הוקמו על פנות הרחובות. הדברים האלה הסבו מהומה רבה ויפיחו אש הקנאה בין בני ההמון, אשר עטרו את בית התפלה ויקומו כאיש אחד להתנפל במקלות ואבנים על משכנות היהודים אשר ברבע העיר הסמוך אל מקום המהומה. העם החל להכות ביהודים אשר התחבאו הדר בהדר, מפלגה גדולה התפרדה ותרץ אל בית הכנסת ובית המדרש אשר ליהודים, שם התנפלו בהמה שפוכה על כלי הקדש וספרי התורות, שברו וקרעו ויהרסו בזעם אף את כל הבא בידם. והשמועה הגיעה עד האכרים יושבי הכפרים אשר במסבי העיר, ויבואו גם המה חוצץ כולמו על העיר חמושים במקלות ומגלות בכלי עץ ברזל ואבן, ויתחברו עם מפריעי המנוחה ויגדילו את המהומה עד לבלי הכיל, וחתת ההמון נפלה גם על תושבי העיר הקתולים, אשר מהרו להציב בחלונות בתיהם את תמונות קדושיהם, למען יכירו בני ההמון כי מבני בריתם המה, כה התהוללו משביתי הסדרים בשעות אחדות עד אשר בשעה השלישית אחר חצות היום עלתה בידי משגיחי הסדרים במדינה  עם אחדים מגדודי הצבא החונים במסבי  העיר להשיב לאט לאט את המנוחה לקדמותה, ולעת ערב נחה שקטה העיר והסערה קמה לדממה. אין אמת בפי הידיעות האומרות כי בני ההמון התגרו באנשי הצבא, אף לא כנים הדברים כי אנשים אחדים הומתו בידי הקנאים, כפי הנודע עד היום נחלו ונפלו למשכב אחדים מן המכות אשר הוכו ביום המהומה, ומלבד הנזק אשר הסבו מפריעי המנוחה בבתי מקדש היהודים לא נודע דבר אסון אחר עד היום תוצאות המקרים המעציבים Губернаторъ האלה, ולדברת הטעלעגראממים של שר הפלך לא היו עוד פרעות בעיר, ושקט ומנוחה שוררים בהעיר קאליש וכל סביבותיה עד היום, זה הוא תוכן המעשה לפי דבר המכ״ע אשר להממשלה. לדאבון לבנו עלינו לאמר, כי רבות שמענו ע״ד סבות המקרים האלה, המעוררים עצב ותוגה בלב כל חובבי אדם ודורשי השלום בין כל אזרחי הארץ בני האמונות השונות, ובנו׳ הבא נקוה להפיץ אור על פני הדברים אשר הפריעו את המנוחה בין תושבי ארצנו הנודעים עד היום ברוח הסבלנות ויראת הכבוד אל כל דת ואמונה בארות (ארץ ישראל) יום ד׳ י״ט אייר תרל״ח יד המקרה והזמן על כל נצחת! זה לי ימים רבים שבתי פה העיר בארות הבנויה על שארית בעריטוס הנושנת, ואשר כשני תנינים רמי הקומה ועצומים כענקים רובצים הים המדבר מסביב לעיר הזאת. הים ברעש דביו, המדבר כזוחל בלאט — עדי אולי לאלף דור האחד מהתנינים ינצח את רעהו, או גם שנימו יחד יפערו פיהם לבלי חוק לבלוע את העיר — ויושבת היא לרגלי ההר הטוב הזה הלבנון, אשר ארזי אל הרמים נטעו גם שרשו בארץ גזעם זה שנות אלף, ומשוררי הערביאים הפליאו לתאר את ההר הזה באמרם. „ההר הזה ועמים אל ראשו את החורף — כי ראשו ספון בקרה ושלג עולמים — ובחיקו ישא את הבציר — כי בחיקו ישנשגו פרי תבואה למכביר — ולרגליו ינוס הקיץ בצבי עדיו״ — כי לרגלי ההר ישנם עשבות אחו ופרחי נועם. העיר הלזאת רבתי בסוריא ויושבת לחוף הים התיכון. ואם כי דמשק העיר הנה בירת מחוז סוריא, בכל זה העיר בארות מהוללה וכלולה בהדרה ויפיה יותר מאחותה דמשק, בה רבי היועצים (גענעראל קאנזאלען) לממשלות אייראפא ישכונו, בה ובסביבה גדלים אלני התותים והבכאים אשר עליהם למאכל לתולעת המשי, ואשר רבו בה בתי העבודה לעשות המשי הנשלח מהנה לצרפת ולבריטאניא, ובהיות העיר הזאת קרובה לערי ארה״ק, ובכל יום ויום יבואו לפה מערי ארה״ק, הן מאלה השולחים ידם למסחר (אף כי מספרם מצער הוא ונער יכתבם) והן מאלה הבאים לפה לקבץ מתן על יד מאת נדיבי עם, או אלה אשר יבואו לידד פה באניות ולגדוד לארצות קרובות גם רחוקות למען בקש עזר מנדיבי עם, גם השמועות מהנעשה בארה״ק חדשות לבקרים או לרגעים ימהרו לתקוע יתדו בעירנו פה וע״כ רבות נשאלתי מאת אהובים ומיודעים היודעים אותי — ואהבתם לעמם ולארצם תכרה להם אזנים להקשיב ולשמוע מכל הנעשה והנשמע בארה״ק — כי אהיה מן המודיעים ולפנים את כל הנחוץ לדעת. אולם לדאבון לבבי לא יכולתי למלא משאלות אהובי ומיודעי. יען הטרדות הרבות אשר יתקפוני בדור, ומצדי צדדים יאסרוני בעבותות השתיקה אל קרנות בית מלאכתי „מלאכת הכריכה"", אם כי פעמים רבות לי, אמר לבי מדוע אתה מחשה? אולי יהיה ה׳ עמך ויתן את דבריך לחן ולרצון בעיני מיודעיך, כי יתעוררו לצאת לעזרת ישראל לבנות הנהרסות, לנטוע הנשמות, לגדור הפרצות ולתקן את המעותות"". אולם בעודני חושב לעשות דבר מה, והמקרה אוחזת בערפי ומגבי ותטלטלני טלטלה גבר אוהבי ואהובי! הלא נפשיכם יודעת עד מאד כי מיום שבתי פה זה שלש ועשרים שנה עמלתי ביגיעת בשר לכלכל אותי ואת ב״ב, וגם לרבות להטיב עם כל באי בצל קורתי, כאשר השיגה ידי, ומתי יכולתי לישב לכסא ולעוף בחללה של רשות? או כי אעשה כנפים לעטי הדלה והרזה כי תבקיע את מבצרי „הפראות"" אשר בצרו אותם מאשרי מתעים ויהדרום עוז ולהמליך בתוכם את בן טב-לאל ולבריות? ומה גם בימים האלה אשר דללו וחרבו יאורי המחיה והכלכלה מסיבות המהומות והמבוכות השוררות בעולם המדיני. ולא בנקל ירויח איש די מחיתו ומחית ב״ב. אולם הפעם גברו עלי המקרים אשר הסבו פראות ופרעות בארה״ק באופן איום ונורא מאד, ויניסו ממני כל טרדותי באשר הנים בן אבי העזרי את החטים מפני מדין. גם השיבוני לכסא לערוך המעט מאלף על הגליון. למען תדע אחים אהובים את עזוז שוט שוטף העובר בחרבות ערי קדשינו ותפארתנו, אשר בעוה״ר רבו השועלים בחרבות האלה. העושים עצמם ראשים לאריות טורפי טרף; ולאשר ידעתיך אדוני המו״ל לאיש אוהב אחיו בכל לבו נפשו ומאדו, ומיום ראיתיך לפני ארבע שנים בברלין, וזכיתי לדבר עמך הנה תמונתך מרחפת לנגדי בהדרת קודש, עודני מרגיש האצלת רוח האמת והתמימות אשר האצלת עלי בחזות נועם פניך, וע״כ בחרתי במכתב עתך לדבר מעל במותיו ולהגיד במקהלות את אשר ידעתי ואדע, וכבודך יודע! — כאשר יודעים כל אוהבי — כי מעודי ועד היום לא טבלתי אצבעותי בהמים השופעים ממרזבי הצדקות השוטפות ובאות לארה״ק, וכי אינני נוטה לצד אחד מהשבעה ושבעים צדדים אשר שמה, כי אם אשר שם רוח האמת בפי אותו אשמור לדבר, איתן מבטחי באהבתך לעמך ולארצך, כי תתן מקום לדברי אלה. גם אם לא אשביעך באהבת רבבות אלפי ישראל אשר דמיהם יגרו בראש כל חוצות, אף לא בריב יתומים ובדיני אלמנות. כן גם אם לא אהללך בשפתי רגנות, כי אם רוחך העולה אל על בארחות חיים למעלה למשכיל. הוא הוא אשר יעטוף דברי אלה בגליוני מכ״ע. והנני קורא את שם מאמרי זה: „זבח משפחה"", כי זבח הימים שם לכל המשפחה, וספרה הארץ הקדושה משפחות משפחות על השאת והשבר אשר מצאה ותמצא אותם ע״י אלופי המנהלים אשר הנם ככיור אש בעצים. בית ההתמנות וההשתררות"" בארה״ק כאש, ובית יעקב לקש, ובעברתם כי עז נעתם הארץ, ויושביה היה ויהיה לשרפה ולמאכולת אש הקנאות,  כאשר תשמעו קוראים יקרים והנה בבואי עתה לגלות טפה מהמכוסה אמתים על אמתים, אמרתי טוב לי לכונן לחקר תכלית „ישוב אחינו בארה״ק"" בימים האלה ובזמן הזה, ולתת ג״כ ציור נכון ומושג אמתי להקוראים מאת אשר העליתי במצודת נסיוני ובקיאותי בענינים האלה. אחרי כן אתחקה על שרשי המחלות הנאחזות בהיושבים בארץ, והמארה אשר בה הם נארים, גם אכתוב איזו תרופות וסממני רפאות תעלה, אשר לפי דעתי יש בכחם לנהות מזור השנויים הגדולים והנמרצים אשר באו בעולם. לרגלי התפתחות החכמות והמדעים, תקעו יתדיהן גם בראש מרומי עניני ישראל. רוח השנוי הזה נגע גם בישיבת ארה״ק. תחת אשר בימים עברו עלו לארה״ק רק אלה אשר רוח אהבת ה' ותוה״ק נשאם אל מקום בו יוכלו שבת בצל המרגוע והמנוחה, לעבוד את ה׳ בכל לבבם ולא יעכבם שאור שבעיסה, נשתנה פני הרעיון הלזה בימים האלה, רבו אלה אשר הסירו מחלצות הקדושה מישיבת ארה״ק וילבישוה מדי בד אהבה עצמית, יש עולה יען צר לו המקום לשבת ברוססיא המדינה, עבור מעלו אשר מעל בדברים שבין אדם לחבירו. יש מי שיבוא בגלגול מחילות, כי מחל את ישיבתו בירכתי בור עבור מאנו באכילת דגים וחזרת""! וכן יש ויש תשעה ותשעים מיני נוסעים אשר אין ישיבתם באדה״ק שוה בהנזק אשר ינזקוה. רק חלק אחד אחוז ממאה ימצא בין הבאים האלה אשר רוח ה׳ תפעמם לעלות ולראות בערי הקדש למען חבק את אבניה ולשפוך שיח לפני ה׳ אשר עיניו בה מראשית ועד אחרית השנה והנה אם כי ע״פ הדין „בריה אפי׳ באלף לא בטל"", והסברה מחייבת אשר החלק הטוב לשמים ולבריות לא יעורב ולא יבוטל במציאת הצ""ט חלקים. אבל לאשר גם הצט״ח גם הם בריות ובריות אשר לא נבטלו—ולא יבוטלו — בהתתקצ״ט דורות אשר נשתלו בכל דור ודור! ע״כ לא יוכר כח הטוב בין הכחות הרעות בעוה״ר כל אחד מהבאים האלה יבוא ואלילי תאותיו בידו, ובבואם לאויר המחכים, יחכמו בהתעטפם באדרת הצביעות למען כחש, וישימו אפר האמונה על עיניהם למען יסתירו את התבלול אשר עיניהם מעיני רואיהם. הרוחות השונות והטבעיות המשונות הנטועות בלבב הבאים מצפון ומים, אשר אין תכונת האחד דומה להשני, יכו בים השנאות גלי עברה, והמו גליהם ברעש גדול אדיר וחזק, מימיהם יגרשו רפש וטיט המעלים בשנה וצהנה, וכה סובב סובב הרוח הלזה ועל סביבותיו ישובו רוחות מלאות מכל המדות הרעות והמנונות, אשר בידם להכות שמה ושאיה גוי ואדם יחד. והנה לא לי להרבות דברים במקצוע הענין הלזה, כי כל מבין יבין על מה אדני ישוב ארה״ק בעת הזאת הטבעו, אחרי אשר קרעתי להם חלונ השמש, ואבוא אל הדר המטות אשר עליהם שוכבים רבבות מטי למות להתחקות על שרשי מחלתם... (המשך יבוא) שאט. במחוז ווילקאמיר בגובערניא קאוונא, י״ד ה׳ היתה בעיר הזאת ותקם פעמים צרתה, זה כמה פעמים שולח בעיר הזאת אש, אבל בעמל רב נבנתה העיר הזאת מחדש, ועתה ביום ד׳ פ׳ שלח כ״ה לחדש סיון, נפקדה עוד הפעם כלבת אש בוערה אשר יצאה מבית איש נוצרי ביום השוק, ורוח ים סועה וסער נשא את הלהבה ויעבירה בכל העיר ובמשך שתי שעות הלכה הלוך וסבוב על שלשה רבעי חלקי העיר ההיא, ואכלה את העיר, מאה ושלשים בתים נשרפו עד היסוד, ורק נשארו בה כ״ד בתים לפליטה מהמאכולת אשר נמלטו מיד הלהבה, גם הבית הכנסת ובית המדרש וספרי תורות נשרפו ולא נשארו מהם שריד ופליט, ועתה נפשות האומללים יבשות אין כל, ותתמוגגנה ברעה, כי נשבר מטה לחמם, אין שמלה ואין כסות לכסות מערומיהם, אין בית מחסה לנוס שמה מזרם וממטר, וקול יללת האומללים נגועי יד אלהים עולה השמימה ואין מושיע להם בצר, על כן אליכם את העיר שאטט, הריקו להם מברכות נדבות לבבכם, ואלהי החסד יריק לכם מברכתו הרבה וכל רעה ויגון אל אהליכם לא יגשו. דברי המעתיר בעד העיר הזאת והמצער, כי אתנו אוזן קשבת לקול הנאנחים והאומללים ההם, אני עבדכם משה אהרן הלוי המכונה שקארולסקי איש קאוונא. קאפוליע, גליל סלוצק, כל האיש אשר לב בשר לו תרדנה עיניו מים על שבר עירנו, כי שפך ה׳ עליה אש חמתו וכרגע הפך את בתיה לערמות עפר, מי יצייר המבוכה הרבה בה? עוד גם אחד לא ידה אבן פינה לבנין ביתו, עוללים ויונקי שדים מתגוללים בחוצות באין מחסה ממטר ומחרבוני קיץ, נדיבי הערים אשר תמכו את עניינו בלחם כבר קפצו ידיהם, האומללים צעקו לעזרה לקציני וגבירי עמנו (גליון 20 העבר) וקולם היה כקורא במדבר ואין מושיע למו היאומן כי ראשי ונכבדי ישראל אשר כבוד כל העם נשען עליהם, יפשטו את מעיל הצדקה מעליהם? אין זאת כ״א מהמון עסקיהם ומתשואות מסחריהם אולי לא תגיע עוד עדיהם קול המיחלים לחסדם, ולו עודרום אוהבי מעשה הצדקה, כי עתה כה נמצאו לדורשיהם, לכן נושאים עוד הפעם עניי עירנו הנשרפים את קולם לנגידי ונדיבי העם — שלוחי ההשגחה — שיחוסו עלימו בצרתה להם ויכמרו רחמיהם להחיש ולהושיעם בנדבת כפיהם, לבל יפלו חלילה שדודים תחת תגרת יד הזמן האכזר, וברכות האובדים תבואנה על ראשם ולישרים נאוה תהלה, וטוב עין הוא יבורך ה״ה הרב הגביר המפורסם ברוב צדקותיו מוהר״ר קלמן זאב נ״י וויסאצקע מעיר מאסקווא, שיצא הראשון לעזרת עירנו וישלח נדבתו סך חמשה ועשרים רו""כ, וידענו כי לא ישקוט עד אשר יעורר עוד את רעיו ומכיריו בעירו לעשות כמוהו, כי כן ראינו דרכו בקדש ושמו מהולל בשערי מכה״ע לב״י, והוא יהיה לאות כי לא אלמן ישראל מנדיבי לב עד שמש יגון שמו, ואחריו יחרו יחזיקו גם שארי גבירנו ויעשו כמוהו, האיש אשר רוח נדיבה תפעמהו ישלח נדבתו כפי האדרעססע אשר לפניו: въ г. Суцкъ Минской губ. Духовному гаввину Менеру Пелмеру. יאקובשטאדט, העיר יאקובשטאדט תהיפה תפרוש כפיה לבקש עזרה ולהודיע צערה לרבים מהאסון הנורא אשר קרה לה יום א׳ לסדר ותצא אש מאת ה׳ שעה 10 בבקר, ותאכל בחמש שעות שלשה חלקי העיר, וכל רכושם שש מאות בתים והחנויות וכל הכבודה אשר בהם עלו על מוקד התבערה, כמה אלפים נפשות נשארו בעירום וחוסר כל תחת כפת השמים מבלי מחסה ומסחור מזרם וממטר, ולולא הרב הנאב״ד דק""ק קריזבארג הסמוכה ונראות אצלנו, אשר מיהר להודיע ע״י דלוג רב לעיירות הקרובות, כבר תמו ח״ו הרבה לגוע, כי מיהרו מכל המקומות לשלוח מזון להחיות עם רב. ועתה נפילה תחנתנו לפני כל אחינו בכל מקום שהם, להתעורר ולעשות כל מה שביכולתם ולהחזיק אש ידי אחיו למען היות פליטה לעירנו כמעט, וה׳ ברחמיו יברך את העושים והמעשים להיות ברכה שלום בחילם כל הימים. דברי הבא עה״ח נחמן יהודא יודל בהרב מוהר״ר ליפמאן ז״ל מרגליות חופ״ק יאקובשטאט."
021-HZF-1878-07-09-001-50178A27_toc_6,"ר
-
 ידיעות העולם והטבע"," ר   ידיעות העולם והטבע  האלאנד החדשה (המשך מגליון 24) בהתחולל רוח המרד בארצות אמעריקא לרגלי חקי ממשלת ענגלאנד המעיקים, ויד המורדים הושיעה להם להפקיע את ארצם מתחת עול ממשלת האנגלים, לא היה עוד לממלכת ענגלאנד מקום מקלט להפושעים והמורדים אשר עד כה שלחה אותם תמיד שמה, אז נועצו ברוחם בשנת 1786 לכונן מוצא בארץ „נייא-דיד-וואַלעס״, להיות למקלט בעד כל חוטא ופושע; למטרת החפץ ההוא שלחו שמה את רב החובל „פהיליפ״ בתשעה אניות עם שתי מאות אנשי חיל ושבע מאות חמשים ושבעה חוטאים, ויגיעו אל חוף באטאָניבאיי ביום העשרים לחדש מאי שנת 1788. הארץ החדשה ההיא עם פניה השוממים לא הפיקה חן בעיני רב החובל אשר דמה כי לא יצלח בידי איש לכונן פה ארץ מושב, וע״כ נסע הלאה למען חפש אחרי מקום יותר ראוי ונכון למטרת חפצו; פתאום נגלה לעיניו החוף היפה „פארט יאקזאן"" הנקרא על שם אחד מהמלחים הנלוים להנוסע „קאָאק"", אשר ראה בראשונה את מפרץ ים הזה מראש תורן האניה; החוף הנחמד הזה משך עליו את עיני רב החובל ביפעת חמדתו, ויבחר בו למקום מושב, וביום העשרים וששה לחדש מאי שנת 1788 ירו אבן פנה למוסדות העיר זידנייא ויקראו אותה על שם הלארד הראשון מצבא אניות המלחמה. בראשית התיסדות המוצא לא הצליחה שם עבודת האדמה, וגורל התושבים היה דע ומר מאד, רבים מהם המיתו הפראים ילידי הארץ מעולם, ורבים מהם נתעו בלי אוכל ביערים וימותו שם ברעב ובצמא. אז יסדו מוצא חדש בקרבת „פאראמאטטא"", והוצאות אדמת המקום ההוא היה למחיה גם ליושבי העיר זידנייא, גם נועצו לכונן מוצא חדש על האי „גארפאָלק"". האי ההוא הוציא רב הנובה, אך לא הספיק לתושביו הרבים ורק באורח פלא נצלו מחרפת רעב, כי צפרים רבים נסעו מחנות מחנות על האי ההוא והתושבים אספו בכל לילה מהם חמרים, רב החובל „פהיליפ"" שב בשנת 1792 לארצו ונציב אחר מלא מקומו. בימי הנציב השני החלו לנסוע לשם גם מבלעדי פושעים ומורדים אנשים רבים מאייראפא; אך מצב הארץ היה אז ברע מאד. חברת אנשי חיל עריצים ובעלי זרוע קמה ותשפוך ממשלתה על הארץ ותשם מועקה במתני התושבים ובימי הנציבים האחרים אשר היו אחריו רבתה עוד העזובה בקרב הארץ, בתגרת שודדים רבים אשר רבו ויפרצו בה מאד ויפרעו פרעות בכל קצה ופנה, עד אשר שלחה ממלכת ענגלאנד לשם את שר הצבא „מאקוואריע״ ואתו החלה תקופה חדשה בקורות ארץ אוסטראליען, הוא עשה סדרים נכונים בקרב הארץ, תקן דרכים ובנה גשרים אף נטע בה שדרות אלונים וגני חמד, ויפה רוח חיים בקרב הארץ השוממה אשר נדמתה בתחלה כמו גויה מתה בקרב התולדה, את מחנות השודדים פזר לכל רוח, גם גדע את זרוע גבורי החיל אשר בארץ ויעש שלום אמת בין תושביה. לו היה רוח עדינה ולבו היה מלא מרגשי אהבת אדם, וע״כ התאמץ לדבר על לב כל איש מצוק ומר נפש אשר קשי יומו הדפו בחלק התבל הזה, וזכרונות הימים החולפים העיקו עוד על לבו כאבן מעמסה, לשכוח את עתות הרעה אשר עברו עליו ולשות לנפשו כמו יצא לאור באור חיים חדשים, ויורם לדעת כי אם אך יצעדו במעגלי יושר ויעבדו בידים חרוצות, יהיה לאל ידם להמתיק למו פה את מרורות החיים ולשבוע משנה שמחות, בדרך הזה צלחה בידו להביא את תושבי הארץ על גפי מרומי ההצלחה, באמצו את רוחם לעבודה ומלאכה ולכל מפעל טוב הדרוש לאושר הארץ. בימיו ובימי הנציב אשר היה אחריו תרו נוסעים רבים את פנימית הארץ ויגלו עוד מדינות רבות, והחוקרים המהוללים: „עוואנס, אקסליי, שטוארט, אללאן, טיערס דיקסאן, האירו עיני חוקרי ידיעת גלילת הארץ בידיעותיהם הרבות אשר הביאו אתם מגלילות חלק התבל החדש הזה, אך הנוסע האחרון החכם המהולל דר׳ „לייכהארד"" אשר חפץ לחקור את ארץ סוואן דיווער בקצה נגב אוסטראליען, לא שב עוד לארצו ויעלם מארץ החיים; לשוא שלחו אניות רבות לבקשו כי עקבותיו נעלמו, והנוסעים החליטו כי בטח נפל שדוד עם כל מחנהו תחת ודי השחורים ילידי הארץ. ארץ האלאנד החדשה נועדה בתחלה למקום מקלט לכל חוטא ופושע כאשר הגדנו מכבר, לא לבד מחפץ ממשלת ענגלאנד להרחיק מארצה את האנשים החטאים בנפשותם והמוני אנשים הולכי בטל, אשר רבו ויפרצו במאד בקרב הארץ אחרי כלות מלחמתה באמעריקא, כי אם גם למען לתת ידים לכל נדכה וקשה יום להטיב מצבו וגודלו בארץ החיים, כי בהכינו את ביתו בארץ חדשה, יבחר בחיים חדשים ויפלס נתיב לו להטיב מצעדיו, למען שוב באחרונה אל חיק ארץ מולדתו בלב תמים ונקי מכל מזמה ומחשבות און; אולם באמת החטיאה ממשלת ענגלאנד את המטרה, וחפצה זה לא הצליח בידה, כי כאשר אך הגיעה השמיעה בארצה מטוב הארץ החדשה ההיא, מנעימות אוירה ויבולה הכביר אשר יעשיר את תושביו עושר רב, התנכלו עושי עול רבים במזמותיהם לסלף דרכם בצדיה, באופן כזה אשר יביאו על נפשם עון גלות למען הגלות אל ארץ החדשה ההיא, ובבואם אל מחוז חפצם זה שחתו דרכם עוד יותר ויעשו כל תועבה ועול עד כי מלאה הארץ המס מפניהם, והתושבים התאוננו באזני הממשלה ויחלו את פניה כי לא תוסיף עוד לשלוח אליהם את מפריע שלום הארץ ההם, אשר בחמס ידיהם יהפכו את גן העדנים למדבר שממה; ימים רבים לא מצאו אוזן קשבת מאת הממשלה, עד כי באחרונה נעתרה לבקשתם, ומשנת 1846 חדלה לשלוח לשם את החוטאים, ויבחרו לזה את האי „נארפאָלק"" וארץ קאלעראניען החדשה. מהעת ההיא והלאה עלתה כפורחת הצלחת הארץ ותושביה עלו תמיד במעלות האושר, כי אחרי אשר חדלו החוטאים להרגיז את שלום הארץ ויושביה מצאו מנוחה ומרגוע, למדו ידיהם לכל עבודה ומלאכה ויחלו לחשוף שפוני טמוני טבע הארץ וסגלותיה, אז מצאו כי לבד אשר אדמתה פוריה ומבורכת במגד פרי הלולים ובכל צמחי ברכה ונטעי נעמנים, עוד ימצאו בחיקה סגולות כל הארצות בשפע רב מאד מכרי נחשת, בדיל ועופרת, גם מוצאי כסף ומקום לזהב יזקו דבר התגלות הזהב משך את עיני כל יושבי תבל על הארץ החדשה ההיא, אשר שמחו לקראת הבשורה המשמחת לב, כי נפתח להם פתח תקוה למלא אוצרותיהם זהב ולצבור כסף תועפות, ואנשים רבים מכל קצות הארץ נהרו לשם לחפור את הזהב ממעמקי האדמה ולגלות גנזי מכמניו והנה המקרה ההיא נכבדה היא מאד בקורות התפתחות הארץ הזאת ובקורות העולם בכלל, וע״כ שוה היא לשומה לפני הקורא ולספר איך נקרו ויאתיו הדברים: עוד שנים רבות מקודם בא לעיר זירנייא איש זקן אחד שמו „באטהורט"" מעיר אחת אשר מעבר להרי התכלת במערב הארץ, ויביא אתו נתחי זהב קטנים, אך את מקום המצאם העלים ויכחד תחת לשונו בשנת 1841 הוכיח הגעאלאג הגדול „קלארקע"" כי כמעט בכל אבן מאבני הקווארץ ימצאו חלקי זהב, ואחרי נסיונות ובחינות רבות נוכחו לדעת כי צדק במשפטו, אז הציע סיר מורישאן לפני הממשלה בענגלאנד לשלוח לארץ אוסטראליען איש יודע במלאכת התכת הזהב ונקיונו ולבחון עפר אדמתה ואבניה בעת ההיא פשטה השמועה מדבר התגלות הזהב בארץ „קא- לעפארניען"" (שנת 1848), ותביא תמהון ושממון בלבות כל שואפי בצע, כי עזבו את הונם ועזבונם בארצות מכורתם וינהרו לשם, בתקותם לצבור כסף תועפות, ובשנת 1851 עשתה לה השמועה כנפים, כי גם באוסטראליען ימצאו עפרות זהב, וחמדת הכסף הציתה אש לוהט בלב כל אנשי התבל מקציה, ותשא המוני אנשים כעל כנפי נשרים שמה; כי בעוד אשר על דרך הנוסעים לקאלעפארניען היו עוד מכשולים אחדים, רוחק הדרך, טבע הארץ, דעת המזג, וגם חיות טורפות עמדו לשטן להם, נמצאו פה מכרי הזהב במחוז יפה ונעים, לא הרחק מאדם העיר, ורק דרך שני ימים מעיר הבירה. ממשלת ענגלאנד נסתה לעצור מעט בעד רוח תאותם, כי אסרה אסר על כל איש לחפור את הזהב בלי רשיונה אשר תתן בעד שילום כסף סך ידוע בכל חדש, אך כל תחבולות הממשלה לעצור בעד כוסף הכסף וחמדת הממון עלה בתהו, מעת לעת נגלו מכרי זהב חדשים והחופרים מצאו שכר רב בעבודתם, לרוב הפר איש אחד יותר מאונצע אחת בכל יום וארבעה חופרים ביחד מצאו כשלשים אונצען בכל יום. במשך שלשה שבועות מצא איש אחד זהב במחיר אלף ושש מאות לירא שטערלינג. אצל מכרה הזהב „טוראן"" הסיע רועה צאן אחד בקרדומו נתה אבן קווארץ וימסרו לאדונו ובהחישו פעמיו אל המקום מצא שלשה נתחים גדולים אשר עובי האחד מהם היה כרגל ומשקלו שבעים וחמשה ליטרות, מזה הוציא מאה וששה מארק זהב טהור אשר מחירם 4240 לירא שטער"", והון עתק כזה לא מצא עוד איש בפעם אחת. בעת ההיא נגלו מוצאי זהב גם במחוז וויקטאריא ברוחק חמשים פרסאות אנגליות מהעיר מעלבורנע, ושמועות רבות עפו בכל יום מכל קצות הארץ מדבר התגלות מוצאי זהב חדשים, וישימו את כל הערים כמרקחה, כשלשים אלף איש מתושבי עיר הבירה עזבו את מעונותיהם וישימו פניהם שמה, והעיר נשארה כמעט עזובה ושוממה מאין אדם. הממשלה חגרה שארית אונים להניח מכשולים על דרכם, אך כל עמלה לא הועיל להות החופרים רק להרבות כסף אוצרה. בראשונה חפצה לאסור אסר על אנשים פרטים מחפור את הזהב, באותה להעמיד שם את אסיריה החוטאים לחפור ולעבוד בזהב על חשבונה, אך על דרכה זה נצבו לה לשטן מונעים ומפריעים רבים וע״כ נאלצה לחדש את פקודתה בדבר שילום המס, וחפצה זה הצליח בידה ותמצא און לה לצבור עי״ז כסף תועפות, מיום העשרים ואחד לחדש אקטאבר שנת 1851 עד יום החמשה עשר לחדש יוני שנת 1852 הביאו לאייראפא מארץ „ניי-זיד-וואלעס"" לבדה 384,116 אונצ׳ זהב, אשר מחירם עלה 1,248,377 לירות שטער׳. במשך הזמן הקצר הזה הוציאו גם ממחוז וויקטאריא כסך הזה, והממשלה קבלה 16479 ליר׳ שטער"" רק בעד כתבי רשיון. מעת לעת נגלו שם מוצאי זהב חדשים, ואין קצה לאוצרות הזהב הספונים עוד בחיק אדמתה במקומות אשר לא עדה עליהם עוד רגל אדם, כי בכל מקום אשר חפרו במעמקי האדמה אף ברוחק מאות פרסאות ממכרי הזהב הנודעים מכבר. מצאו עפרות זהב, ובטח יכלו עוד אלפי רבבות אנשים למלא אמתחותיהם זהב ולמצוא כל הון יקר בבטן האדמה ההיא האוצרת בקרבה אוצרות ומכמנים. אולם אין דבר טוב בתבל אשר לא יהיה ממנו לרעה תוצאות, וכן היה גם דבר התגלות הזהב בארץ החדשה ההיא, כי האנשים אשר חמרת ההון משכה אותם אל מכרי הזהב, היו צפוים שם לאסונות הרבה אשר תקצר כל לשון אנוש מתאר אותם באומר ודברים פעם נתך עליהם גשם ומטר סוחף וימלא את כל הבורות מים ועבודתם נשבתה, ופעם היה חרב ויבשת נוראה אשר הובישה כל מקור מחיתם, מקניהם מתו בזלעפות אש לוהט, והמה תעו בישימון דרך לבקש להם מכרי זהב חדשים, ויכלו בהבל כחם ושארית הונם אשר צברו בעמל נפש ועת אפים; אך כל הרעות האלה כאין עוד המה נגד הרעה האחת הרבה אשר הביאה התגלות הזהב לישוב הארץ. הערים הגדולות נתרוקנו הסוחר אשר בהם היו עזובים ונטושים על פני הים באין אנשים מחזיקי בדקן וחובליהן. הרועה עזב את עדרו, האכר את אדמתו, עובדי העבודה בבתי המלאכה את עבודתם, וינהרו אל מוצאי הזהב ובארץ נשארה שמה ושאיה, תאות הכסף וחמדת ההון מלאה את לב כל תושביה, השקתם כוס שכרון ותישנם על ברכיה ותשלול מאתם כל רגש לאומי וחפץ לכל מלאכה ועבודה אחרת. אז רבתה העזובה והאי-סדרים בקרב הארץ, עזיבת החקים והתפתחות אגודת החברה רבו למעלה ראש, חרשת המעשה ועבודת האדמה ירדו עשר מעלות אחורנית, ויד המחסור נראתה בכל קצה ופנה, היוקר גדל בצרכי אוכל ובכל צרכי החיים, כל איש לבצעו וכל נפש עמל עמלה רק בעד זהב ומכמנים. החזיון הנפלא הזה בקורות העולם יורנו לדעת כי אין אושר הארץ האמתי ברבות בה אוצרות זהב סגולות כל הון יקר ואבני חפץ, כ״א ברבות בה כל הדברים הנחוצים לחפצי החיים, ויתרון ארץ בכל היא, אם אנשיה יעמלו בחריצות ידים להרחיב גבולות המסחר, עבודת האדמה וחרשת המעשה, לעבוד ולעשות בכל ענפי המלאכות הנחוצות לישוב הארץ, לא במלאכה ועבודה אחת המעשרת אותם עושר רב והחומסת מאתם עתותיהם וכשרונותיהם לכל עבודה ומלאכה אחרת הדרושה לאושר הארץ. מנחם מענדיל מירלינסקי."
021-HZF-1878-07-09-001-50178A27_toc_7, חדשות שונות.,"  חדשות שונות. כאשר נפתח שער המצבה לעין הרואים בפאריז בחודש העבר בכל אותות הכבוד ובהמון חוגג, עמדו אז במערכה אנשי חיל מזויינים מכל מיני הצבא אשר בחיל ממשלת צרפת, והשר הראשון המפקד עליהם היה הגענעראל Sce איש יהודי, וע״ז העיר המה״ע ארכיוו איזר׳ בטוב טעם לאמר הבאים כעת לראות בשער המצבה בארצנו, יראו ג״כ דברים בלתי נמצאים עוד בארצות אחרות, והם גענעראלים יהודים, סינאגאגען בנויים, אשר על הוצאות בנינם התנדבו הנוצרים, ורבנים אשר פרס שכרם הקצוב יקבלו מן הממשלה"
021-HZF-1878-07-09-001-50178A27_toc_8,," — 208 — אלה המה שמות האנשים בעריהם הלוקחים מאתנו הצפירה, ומידם יוכל להשיג כל החפץ בה מדי שבוע בשבוע. ה׳ אליהו סלאנימסקי בביאליסטאק, הר׳ ישראל דוד מיללער בהוראדנא, ה׳ ליב גערמייזא בווילנא, ה׳ דוד ארינבורג בקאוונא, ה׳ ברוך קאפילאוויץ בדינאבורג, ה׳ משכיל לאיתן במינסק, ה׳ וואהרהאפטיג בבריסק, ה׳ יונתן נהימאוויץ בלאדז ה׳ שלמה אלטער כ״ץ בלאמזע, ה׳ עזריאל צעלניקער בלובלין, ה׳ משה ווייסמא בבאלטע, ה׳ משה כהן פיינעלסאהן בפינסק, ה׳ משה קרייסבערג באדעסא, ה׳ משה סמילייאנסקי בצערקאסי, ה' אלעזר היימאן בברדיטשוב, ה׳ פ׳ ד׳ ענגלשטיין בוויניצא. ה׳ אהרן פֿויסט בקראקא, ה׳ עקיבא השמל בבוקארעסט"
021-HZF-1878-07-09-001-50178A27_toc_9,," הנני להודיע כי בית מסחר הספרים שלי בביאליסטאק נעתק עתה לרחוב נאוואליפיע Daniel Liischitz, Bialystok. בחנות הג׳ ר׳ יעקב שלמה זאבלודאווסקי, אדרעססע"
021-HZF-1878-07-09-001-50178A27_toc_10,," שנעלל דרוקער״יא להודיע כי העתקתי את משכני עד היום לרחוב גראניצנא No. 9 הויז וואבע. שם ימצא בית דפוסי אל כל מיני נייר קאווערטס עם פירמא, צירקולערע H. Stonimski, Warszawa Graniczna N. 9. אדרעססען עט רעכנונגען וכו׳"
021-HZF-1878-07-09-001-50178A27_toc_11,," דראזשנע (מחוז פאדאליע). אור ליום וא״ו ד׳ תמוז. נגנבה בפה, מביהמ״ד של הג' המפ׳ הר׳ יצחק נ״י היילפערין (הנקראת בשם „הר׳ איציעס קלויז״) שני ספרי תורות, האחת מדתה שמונה טפחים, והשניה מדתה ששה טפחים על קלף צבי שניהם ווי עמודים, העצי חיים מצופים כסף טהור ( 84) ועליהם שני כתרים כסף טהור, על הגדול פתוחי חותם „עשרת הדברות"" ועל הקטון נכתב רק „כתר תורה״ לימין דמות „צבי"" ולשמאול דמות „ארי״, כל אשר ישמע דבר מזה ימהר להודיע תיכף לפה על שם הגבאי דביהכ״נ הנ״ל, כפי האדרעססע הרשום מטה, ומלבד מצות „השבת אבידה"" יבוא גם על שכרו עבור טרחתו כהוגן. דברי המעתיר העשיל גרינבאנד אדרעססע להגבאי Абраму губуиштениу въ м. Леразиня Iол. губ."
021-HZF-1878-07-09-001-50178A27_toc_12,," זה כארבע שנים הדפסתי בעלי הלבנון הודעה בקיום ב״ד דפה כי ממרום חלק לי בינה ותורה ללמד חרש-אלם מבטא שפתים ודבור פה, וע״פ ההודעה ההיא שלחו לי גם מרחוק ילדים אלמים, ממאהליב שלח לי הנגיד ר׳ אהרן ראבינאוויץ את בנו הילד, וכן הרב ד״ק קרוצע וכן מבריסק, ובמשך שתי שנים הצליח בידי ללמדם ניב שפתים ומבטאים שונים בעל פה. וכן בכתב, להתפלל סדר התפלה, וברכת הנהגין, וגם לכתוב כתב עברי, וכבר שבו הילדים לביתם ואבותיהם ראו כי לא לריק יפרשו לי שכר עמלי, עתה הנני להודיע זאת שנית למען שכל איש שיש לו בן אלם יוכל לבוא עמו ויראה סימן יפה בהילדים אשר עמדי, ואז ימסור לידי גם את בנו הכ״ד המלמד להועיל. קלמן פוזנאק. כנים הדברים הנאמרים לעיל ע״י ר׳ קלמן פוזנאק. ובעה״ח ו׳ טבת תרל״ח לפ״ק קאברין. נאום יעקב במוה׳ ישעיה יפה. נאום פינחס בא״א מו״ר הרב הגאון הצדיק האמתי מוה״ר אלי׳ זלה״ה שי״ק, ונאום נח חיים בר׳ משה זללה״ה ."
021-HZF-1878-07-09-001-50178A27_toc_13,," כמאז כן עתה הנני סוכן להצפירה, ואנשי ווארשא החפצים להביא ברכה זאת לביתם, יפנו בטובם אלי ואבטיח להביאה אליהם תיכף בצאתה ממכבש הדפוס גם מעדי המדינה כל אשר יפנה אלי אודות הצפירה אמלא חפצו כדרכי תמיד נחמיה צבי יכונה חיים טשערגאוויץ סוכן הצפירה המגיד העברי והלבנון . Лерновичъ дликая ул. № 3. ומוכר ספרים בווארשא, אדרעססע"
021-HZF-1878-07-09-001-50178A27_toc_14,," להודיע כי הסקלאד ספרים שלי בווארשא נעתק אל רחוב גענשי בחצר הגביר ר' יודל טאקאר No. 2 נ״י הנודע בשם האטעל האמבורגסקי, אצל הסקלאד של הג׳ ר׳ יודל טאקאר, גענשי בהסקלאד שלי ימצאו כל מיני ספרים, ובפרט הספרים מדפוסי (פעדלאג שלי), והכל במקח קצוב כבכל הסקלאדין. מו״ס ינוכה ראבאט כנהוג, ואם ישלח לי מי כסף קדימה אנדגעלד) אוכל לשלוח הס רים ע""י הבאהן בנאכנאהמע, או ע״י קאנטאָר בטוח. ומיחידים אבקש לבל ידרשו ממנו איזה ספר פרטי, כי רב הטורח בזה. יצחק גאלדמאן מדפיס בווארשא. Въ Гипограсiя М. гольдмана, въ Варшавѣ zask Goldman, Buchdrukereibesitzer in Warschau. Редакторъ-Пздатель съ. СонинскIM."
021-HZF-1878-07-09-001-50178A27_toc_15,," ספר כשרון המעשה (וויען הוצאה שניה) כולל בקרבו ארבעה שירים גדולים מאת יהל״ל. שם הסופר והמשורר המהולל הזה נודע למשגב זה מכבר בשערי הליטעראטור העברית, ועתה הגדיל לעשות, בנשאו את משלו על מחזות עולם העשיה, וארבעת שיריו אלה תוכן רצוף רעיונות נשגבים ואמתים על שאלות העומדות ברום עולם החיים ההוים, מקחו 20 קאפעקען, להשיגו אצל המחבר על פי האדרעססע. . Левину, въ Конторъ Паровон Мельнины въ Кiевѣ."
021-HZF-1878-07-09-001-50178A27_toc_16,," הודעה לסוחרי אתרוגים הנני מודיע לכל בעלי משאי ומתני מכבר, ולכל החפץ לכנום עמי במסחר האחרונים מחדש, כי מסחר הקאמיסיאן שלי יהיה אי""ה בשנה זו כשגה בשנה, וכל איש שיעשה חוזה עמי ישיג על ידי כל  מיני אתרונים קאראפירער פארנא עצמה ארץ ישראל, יוניווער. מאראקער, קארסיקאנער גם לולבים והרסים. על פי המקחים מטריעסט, רק בהוספת שכר קאמיסיאן ויהיה מלא רצון מכל פרטי המסחר נפתלי משכיל לאיתן ממינסק אדרעסס Паталю Маскиленсону въ губ. г. Минскъ."
021-HZF-1878-07-09-001-50178A27_toc_17,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד נערווענשועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור, ותרופה בכתב, אחרי אשר יודיעוני מחלתם וכל אשר חסר להם בכתב, אשיב לאיש ואיש ככתבו וכלשונו (ר״ל בלשון עבר, אשכנז או צרפת) . אדרעססע N. Wollner, Doctor der Medicin u. Chirurgie. Accoucheur in Wien. Wien, Stadt, Adler-gasse № 8."
021-HZF-1878-07-09-001-50178A27_toc_18,," שאלות ותשובות לה' מ' ד׳ ראז' בהערתנו השבנו מה שיש בו די ולהרבות עוד דברים אינו כדאי לה׳ י' מ' פייפ׳ ע״ד שריפות נבקש חתימות הרב, לה׳ איי' יארוס׳ לא הדפסנו אז מטעם נכון בעינינו ועתה כבר שכחנו מה היה ענינו, אל א׳ איש קאלנע לא נוכל להדפיס"
021-HZF-1878-07-09-001-50178A27_toc_19,, הרוצה לכתוב אלי יכתוב ע״פ אדרעססע S. Slonimski in Warschau Muranowska  24. . Сонинскiй г. Варшава Мурановская № 24.
