article_id,headline,text
021-HZF-1882-09-05-001-09263_toc_1,," K ברוסיא ופולין. כל השולח במוקדם לשנה 5 רו״כ. לחצי שנה, 2.75 רו״כ.  אל לרבע שנה 1.50 רו""כ.  ביתר הארצות 20 פראנק. באמעריקא 5 דאללאר. A"
021-HZF-1882-09-05-001-09263_toc_2,, K מחירו באשכנז: 14 רייכם מארק לשנה.  בעסטרייך 8 פל׳ לשנה. וכן לרבע שנה. שכר מודעות:  מכל שורה קצרה 5 קאפ׳.  ל ומשורה רחבה 10 קאפ׳. אל נ
021-HZF-1882-09-05-001-09263_toc_3,מכתב עתי משמיע חדשות בכךבעמישרון' מכל הד...," מכתב עתי משמיע חדשות בקרב עם ישרון, מכל הדברים הנוגעים בעניני המדינות.  דברי חכמה ומדע, ידיעות העולם והטבע יוצא לאור אחת בשבוע, מאת חיים זעליג סלאנימסקי."
021-HZF-1882-09-05-001-09263_toc_4,תוכן המגינים דברי הימים .תלאות חיחודיס ב...," תוכן הענינים דברי הימים. תלאות היהודים במצרים. הצופה לבית ישראל. מאת נ""ס. וולאזין. הודעות שאלות ותשובות."
021-HZF-1882-09-05-001-09263_toc_5,".
דברי הימים"," . דברי הימים חליפות וצבא להשאלה המזרחית, וכמראה הבזק יעברו לעינינו בארצות הקדם המון מקרים נכבדים וכבירים אשר אין חקר לפעולותיהם. הן הסדרים החדשים אשר כונן הקאנגרעסס הבערליני בתוגרמא למרבה המשרה ולמען הקים שלום אמת הסדרים האלה אף בל נטעו עוד, אף בל זורעו אף כל שורש בארץ גזעם, והנה פתאום מנגב נפתחה הרעה, וסכסוכי מצרים הגדילו על אחת שבע את המבוכה והמהפכה. עוד במערכות המלחמה בארץ מצרים לא הכריעה כף הנצחון לא אל האנגלים ולא אל המצרים וגם במערכות הדיפלומאטים שאלת מצרים ערוכה עוד כעוגה בלי הפוכה, והנה ניצוץ מרד המתלקח זה כביר היה לבער בכח נמרץ בארץ סוריא. רוח פרצים ומרד וקנאת הדת אשר פרצו בסוריא, יתנו פתחון פה ותואנה לצרפת לפרוש את חרמה על ארץ חמדה זאת ולקרעה מתוגרמא; וכמו לא די עוד בפצע וחבורה אלה לתוגרמא הרעועה והגרעשה, והנה פשה הנגע גם על גבול יון. הסכסוכים הנושנים בין תוגרמא ובין ממלכת יון שבו לקדמותם, ושני בעלי הריב יצאו איש לקראת אחיו בזרוע חשופה ובחרב שלופה; וגם משלשת הנפות: בולגאריא ורומעליא באייראפא, וארמעניא באזיא נכונו לתוגרמא ימים אשר אין לה חפץ בהם, ימי שואה ועמל אשר אין לאל יד דיפלומאטי תוגרמא לגדור גדר בעדם לבל יגיעו. פור יתפורד בנין ארץ תוגרמא, נוע ינועו אמות הספים וירעשו המוסדות, ומפני הרעש הזה נחבא קול הדיפלומאטים בארצות אייראפא, כל ממלכה וממלכה עומדת הכן ושולחת את ידה לחתוף נתה טוב, עוד בימי הקאנגרעסס הברליני נשא ביסמארק את משלו על מצב עניני המדינות, ובמעט מלים )Beatus ""השכיל לתארו בפתנם הנודע: אשרי „האוחז ביד והנה באמת עינינו הרואות כי את הפתגם הזה שמו להן הממלכות לקו, ולאנגליא יתר שאת ויתר עז, כי היא התנשאה על גפי מרומי העולם המדיני, היא הרימה חלב תוגרמא ארץ מצרים, ובידה החזקה תאחז את הזועץ, על כן לה העוז והמשרה, ולמוצא פיה יחלו כל העמים והממלכות לשמוע פתרון השאלה המזרחית, והטבעת הקבועה בשלשלת זאת, היא שאלת מצרים המלחמה בארץ מצרים רחבה ונסבה עד מאד, והמקום הראשי למערכות הצבא לעת הזאת, היא המסלה המובילה מעיר איזמאילא לעיר זאגאזיג. בכל ארך המסלה הזאת נמשכת תעלת מים מתוקים אשר מוצאה בקרבת תעלת הזועץ, ומשם תסוב ומה עד העיר זאגאזיג ותספיק מים טובים לכל יושבי הכבר ההוא. לימין התעלה הזאת הולכת מסלת הברזל עד זאגאזיג ותחבר מקומות רבים ונכבדים מאד, לקצה התעלה בקרבת העיר רעמוא יעמוד על תלו נד גדול העשוי לעצור בו את המים הנובעים בתעלה או לפלג להם שטף אחר. הגד הזה היה לכלי חפץ ביד צבאות ערבי פחה, ויחפצו לכלוא את המים מן התעלה מזרחה לעבר הזועץ מקום שם צבאות האנגלים יכונו ללכת קדימה לחדור לפנים הארץ, אך האנגלים התאזרו עוז לקדם את פני הרעה, והגענעראל וואהלסלייא בעצמו בראש עשרת אלפים אנשי צבא רגלים מלבד חיל פרשים, הרימו את פעמיהם אל המקום ההוא, ופניהם היו מועדות אל הגד אשר לקצה התעלה, לנתשו ולנתצו למען תלך התעלה בזרם מרוצתה ולא יושם לה מעצור, בבוא האנגלים אל המקום ההוא פגעו שם בגדוד קטן של צבאות המצרים, אך הגדוד החיש מפלט לו אל מקום המחנה הראשי, ויתקעו שם האנגלים את יתדם ויטעו אהלם אך עד ארגיעה הונה להם שמה, וערבי פחה הניח עליהם בחיל גדול ועצום וישפוך עליהם כובד מלחמה, וגם את כלי התותח הביאו אתם אל המערכה, וכלי משחית אלה עשו שמות בצבאות האנגלים, אך האנגלים לא משו ממקומם ובגבורה נפלאה הדפו את אויביהם אחור, הם נלחמו שם יום תמים עד נטות צללי ערב והמונים המונים נהרו אל צבאות המצרים ויגדל מספרם עד מאד. אחרי רבות מספר חיל האויב נאלצו האנגלים לסוג אחור מן המקום אשר לכדו בתחלה. הגענעראל וואהלסלייא לא גם מנוסת חפזון עם צבאותיו אך בסדרים ובמערכה נסוג אחורנית, ויתיצב בקרבת המקום אשר עמד שם בראשונה ויצפה לעזרת צבאות הנועדים לבוא, ויהי כאשר באו חיל המאסף, ויעלו האנגלים כשואה על חיל ערבי פחה, חיל הרוכבים האנגלים הקיפום מכל עבר ויאלצום לעזוב את המקום, וירדפו אחריהם צבאות האנגלים ויגיעו במרוצתם עד מחמזה, ויבוזו שם בלי נשק וכלי תותח כחול הים, ויבואו משם עד אשדות התעלה ויתפשו את השכר ותקם תעלת המים המתוקים בידי האנגלים, הם המה מי מריבה אשר רבו עליהם. צבאות האנגלים נצבים כעת אצל אשרות התעלה לא הרחק ממחמש העיר, והמצרים עומדים ממולם בתל אל כפיר, ונפלא הדבר כי בעוד אשר האנגלים הסיעו את המחנה הראשי מאלכסנדריא והעתיקו משם את היסוד והבסיס לתכסיסי מלחמה, ויטעום בהזועץ ולשני עבריו, הנה ערבי פחה עוד יפתח וישדד אדמתו יבנה צריחים, ישפוך דיק ויקים סוללות בקרבת העיר אלכסנדריא. לנגד דעת כל מביני דבר אשר הגידו כי נחוץ הדבר לערבי פחה להעתיק את מחנהו מכפר אל דביר אל חופי התעלה איזמאילא, לא כן יעשה הוא, אך יגדיל ויאדיר ויבצר את מצודותיו בסביבות אלכסנדריא. מערכת כל המצודות האלה תפרד לשני ראשים: למצודות כפר אל דביר ולמצודות עבוכיר, בתחלה היו שת הפלגות האלה נפרדות, אך עתה חבר אתהן ערבי, ורוכסי מצודות אלה ישתרעו ממערב עד המקומות מעקס וגאבארי וממזרח עד מריות וכפר אל דביר, לחסום את הדרך לפני האנגלים מבוא לקאהירא. באמת מן העיר אלכסנדריא סוגרת ומסוגרת הדרך מפני האנגלים, ולו נסו שם את כחם אזי שבו בפחי נפש. לכן יחנה הגענעראל האנגלי האמלייא עם מחנהו באלכסנדריא ויחבק את ידיו, יען ידעו כי לריק ייגע לגדוע זרוע ערבי, הגבור המצרי הזה שוקד על בנין מצודות, שמונת אלפים אכרים מצרים עסוקים בצבירת גלי אבנים ותלי גבעות, ואת כל ההרים אשר במקומות מצב מחנהו הם מבצר לו אך לשקר עשו עט סופרים במכ״ע האנגלים, בהקטינם ערך ערבי פחה וצבאותיו, ובתארם אותם כמו אספסוף אנשים פראים ופרועים לשמצה. עינינו הרואות עתה כי צבאות המצרים הם מלומדי מלחמה וכבירי כה, וערבי פחה הוא מצביא נבון אשר ידיו רב לו בכל התחבולות החדשות אשר הורו והוגו מלב חכמי תכסיסי מלחמה בדור האחרון. אמנם ברור הוא כי לא לאורך ימים יעמדו המצרים נגד גבורי אנגליא, אבל לא תקל כבישת מצרים להאנגלים כאשר חשבו מראש. בימים האלה התחוללה סערת מלחמה בין האנגלים והמצרים בהמקום המכונה קאסאסין, ואלה קורות המלחמה כאשר יספרו האנגלים. הם עמדו מוקפים במצודות ובסוללות בתוך מעזמא, ולבם לא נבא כי יחינו המצרים לגשת אליהם, והנה פתאום נשמע קול רעש בדורי קלע ומפץ כלי תותח ממחנה המצרים ממול המקום ההוא. שרי הצבא האנגלים מהרו ויזעיקו את העם, ויצאו גדודי הצבא חוצץ והפרשים חבשו את סוסיהם וישבו לרכוב. השמועה עשתה לה כנפים במחנה האנגלים כי רעה נגד פני הפרשים העומדים תחת פקודת הגענעראל גראהאם, וימהר המצביא הראשי וואהלסלייא וישלח להם לעזר המון גדול גדודי צבא הרגלים, אך עוד גדודי הצבא האלה לא הגיעו אל מחוז חפצם ובין כה וכה הגיחו צבאות המצרים מסתר רעם כלי התותח, יצאו ממצודותיהם וישימו פניהם אל האנגלים. כראות זאת האנגלים ויצאו הפרשים גם המה ויקרבו אל מקום המערכה המצרים צעדו צעדי און לגשת אל האנגלים. והגענעראל גראהאם מצביא הפרשים צוה לפתוח נגדם את פיות כלי התותח הגדולים, כלי החובלים ההם נתנו מחי קבלם בהאויב, ויסודו המצרים ממקום מטחוי הכדורים ויעמדו במערכה וכלי התותח של האנגלים לא נגעו בהם לרעה, ככה עמדו המצרים שעות מספר, והאנגלים לא הבינו מה מטרתם, נורא היה המצב הזה להאנגלים, השמש להטה בחום עוזה על כל המישור עד אפס מקום קטן או גדול אשר יסך עליו צל, ונוסף ללהט השמש נשבה שם רוח קדים עזה וכחול אשר על שפת הים כן נמלא כל האויר בחול בוער אשר האפיל אור עיני האנגלים וכמעט שם מחנק לנפשם. פלפתע פתאום נסוגו המצרים אחור, וישמחו צבאות האנגלים, הפרשים ירדו מעל סוסיהם וכל אנשי הצבא ישבו לאכל לחם, עוד לחמם בפיהם ורעם כלי התותח נשמע עוד הפעם ממחנה המצרים, האנגלים מהרו וישבו על סוסיהם ויצאו לקראת המצרים. הפרשים יצאו מבוהלים ודחופים במצות שר צבאם להקיף את המצרים משמאל, בעוד אשר חיל הרגלים עמדו בקשרי מלחמה במערכה בשדה. החום הלוהט עלה עד מרום קצו וענני החול כסו בעלטה את אור השמש, אך הפרשים לא נלאו וילכו קדימה. הם הרסו לעלות עד מצודות האויב אך בלי התותח פערו פיהם נגדם והמטירו על ראשיהם אש וגפרית הם פנו לימין להשמר מפני זרם הכדורים, ויכוננו המצרים לימין, פנו לשמאל וישמאילו גם המצרים, כליון חרוץ עשו כלי משחית אלה בתוך צבאות פרשים, כאכול קש לשון אש כן נפלו חללים ונפצעים, וכפשע היה בין האנגלים ובין מפלה ונחרצה. לולא חשו לעזרת הפרשים גם חיל הרגלים. הם השתערו בתגרת ידב על המצרים ותהי חרב איש ברעהו, וילחצו האנגלים את המצרים לעזוב את עמדתם ולהניח את כלי התותח. ביום ההוא נשבר גאון עוז ערבי פחה בראשונה, אך נכזבה גם תקות האנגלים אשר קוו כי לקול דהרות אביריהם ושעטות פרסות סוסיהם ינוסו המצרים כעורקי ציה. המלחמה הגדולה הזאת הוכיחה בעליל כי ערבי עשוי לבלי חת, ומלחמות רבות במלחמת קאסאסין צרורות בחיק העתיד, על כן כל עמל האנגלים בעת הזאת הוא, לסקל דרכם לקאהירא מבלי לנגוע במחנה הראשי אשר בזאגאזיג, ועי״ז יקוו אחרי כן להשכין לבדד את ערבי עם חילו להפריד בינו ובין אלכסנדריא וקאהירא ולהקיפהו במשעול צר הדרך הזאת אשר בחרו האנגלים לעלות בה לקאהירא היא ארוכה עד מאד. מלאה אבני נגף וצורי מכשול, ועוברת בתוך ארץ ציה. לפי השמועה כבר הרימו צבאות אנגליא בני הודו את פעמיהם מן הזועץ לקאהירא בדרך הזאת, אך גם המצרים מצדם ממלאים ידי צבאותיהם עבודה לבצר את העיר קאהירא ואת בנותיה: בעלבעית והעליאפאליס. הציים האדירים של האנגלים שבו גם הם אל עבודתם, ובימים האלה המטירו את כדוריהם על המצודות אשר בקרבת עבוכיר, הכדורים נחתו בחומת המצודות ויבעירו שם תבערה גדולה, והנה לעומת אשר תקיפה יד האנגלים על הזועץ, הנה זרוע ערבי פחה נטויה על הגילוס ועל התעלות הרבות המסתעפות ממנו, ונכון הוא לעת צר לפתור את כל ארובות התעלות ולהוציא שטף מים רבים על כל הככר ותתך חמתו על האדם ועל הבהמה ועל כל יגיע כפים בעת אשר להט החרב מתהפכת בכח נמרץ, תשח אמרת הדיפלומאטים ולא ימצאו כח להשמיע במרום קולם. אחת היא ממשלת רוסיא אשר שלחה דברים נמרצים אל אנגליא ע״י צירה היושב בקאנסטאנטינאפאל. ותדרוש ממנה בחזקה לקיים ולקבל עליה לעיני כל ממשלות אייראפא שאין חפצה במצרים אל הבצע ולא לתועלת עצמה מגמת פניה. הציר הרוססי ה׳ געלידאוו ערך את הדברים האלה לפני הציר האנגלי דיפפערין ויקבל ממנו תשובה ברורה הלא הם הדברים אשר קרא גלאדסטאן בגרו ולא חשך בבית הפארלאמענט, שלא לטובתה הפרטית הקדישה אנגליא מלחמה על ערבי פחה אך לטובת הכלל, ובהגיע תור קאנגרעסס חדש אז תניח אנגליא את הדבר לכל ממלכות אייראפא לתקן סדרים טובים במצרים. ככה נפטרה אנגליא מן הסכסוך המדיני הזה, ולא קימה וקבלה עליה בכל תקף ועוז, אך שנתה ושלשה את הדברים אשר מרוב השנותם תמה האמונה באמיתתם. כן גם שאלת כריתת הברית בין תוגרמא ואנגליא עודנה תלויה באויר, כראות תוגרמא כי באו עד נפש המים הזירונים, הטיבה את טעמה, ותודיע חפצה להתאחד עם האנגלים, אם ישונו תנאי הברית ממטבע שטבעו להם האנגלים, הציר האנגלי ריפפערין מעמיד את פניו לדון בכובד ראש ובמתינות על דברים אשר בדמיון יסודתם, ובאותה שעה אשר הריפלומאטים מתחדדים בפלפוליהם, צבאות האנגלים הולכים מחיל אל חיל. ממשלת צרפת כנראה עתה היא מבטח עוז ועמוד ברזל לאנגליא, ועד צדק ישוב משפט צופי העתים, כי דבר לאט לצרפת עם אנגליא ועל פי דבר סתר זה מנויה וגמורה בסודם להיות אנגליא הפועלת במצרים, וצרפת תשקוט במכונה למען החזיק במתג ורסן את כל הממשלות לבל תצאנה נגד אנגליא, ובזה שמה לאל את תקות ביסמארק אשר קוה כי יעלה בידו להביא גם את צרפת בסבך שאלת ארצות הקדם, אבל הפעם שגה ביסמארק ברואה, הפח נשבר ויד צרפת ועמה גם אנגליא היתה על העליונה. ההשערה הזאת מצאה מקום במכ״ע רבים זה כביר, אך בתחלה לא מצאה קן לה בלב יודעי דברי המדינות, אולם הפעם גלוי וברור הדבר, כי יש קנוניא בין צרפת ובין אנגליא. מכ״ע העומדים בסוד ממשלת צרפת לא בסתר יגידו ולא יכחדו זאת, ומכ״ע רעפוב׳ פראנס׳ הפיץ קרן אורה על הדבר הנעלם הזה, ולפי דבריו גמול צרפת בעד תמורתה ועזרה הדיפלומאטי, תהיה שמירת טונים ואלזיר המוטלת כעת על אנגליא —, כי שת הממשלות האלה כאחת תחרדנה מפני קנאת דת מאהאמעט, על כן במאזנים ישאו יחד חפציהם והשתדלותם לשאת ברמה גם ההשכלה והחופש בארצות החשך, במצרים והודו. באלזיר וטונים, ובכל הארצות החוסות תחת צל הממשלות האלה. עוד עיני כל באי עולם נשואות אל ארץ מצרים והנה לפתע פתאום התנגשו צבאות התוגרים והיונים על הגבול אשר בין שתי הארצות, ויצאו למלחמה גלויה איש נגד רעהו, ומשני הצדדים נפצעו ונפלו חללים. שרש. דבר הריב הוא חילוק דעות בין שתי הממשלות ע״ד כברת ארץ קטנה אשר חציה בתוך התחום של יון והציה מחוץ לתחום. אחרי התגרה הקטנה הזאת התפרצו עוד איזה תגרות. ממשלת תוגרמא שלחה שמה המון צבאותיה וגם ממשלת יון תאסוף צבאותיה, ומי יודע אם לא הסכסוך הקטן הזה גדול יהיה באחריתו? שתי הממשלות באו בדברים ע״ד הריב, אך לא באו לכלל דעה אחת וכ״א עומדת על דעתה, על כן יש פחד, פן העלתה ממשלת יון בערמה את השאלה הזאת שכבר נשתקעה, למען מצוא פתחון פה לצאת למלחמה על תוגרמא, ענין חדש נתן הזמן להדיפלומאטים לענות בו, והממשלות כבר התערבו בריב זה וישתדלו להטות לב שני הצדדים לשלום ולמנעם מבוא בדמים האירלאנדים התנכלו נכלים וימצאו חפץ במקרה הבא לידם, בהיות אנגליא סבוכה ומסוכסכת במלחמת מצרים, ויגברו חילים לשפוך רוח מרד על פני הארץ. כל שוטרי הממשלה באירלאנד התקשרו קשר נגד הממשלה, ותואנה בפיהם שהממשלה תגרע משכורתם ויבקשו ממנה להוסיף על שכרם. אבל באמת נודע הדבר, כי רוח המרד צרר אותם בכנפיו ועם המתקוממים תכון ידם, נקל להבין כי בסור משגיחי הסדרים לפתע פתאום ממשמרתם, ובהסתפחם גם הם אל פורעי הפרעות, עלתה המהומה למעלה ראש, והמרידה יצאה מסתר מחבואה לראשי הומיות. אנשי הצבא החונים בעיר דובלין בירת אירלאנד באו על מקום השוטרים הבוגדים, אך השוטרים לא ינוחו ולא ישקטו, ובעזר ההמון ילחמו בגלוי באנשי הצבא. בימים האלה התנגשו בני ההמון באנשי הצבא, והתגרה התחוללה בזעף אף ובשצף קצף כי נלחצו אנשי הצבא לירות מקני הרובה על העם. הכדורים לא החטיאו את מטרתם ורבים מאנשי ההמון נפצעו עוד פעם אחרת התנגשו אנשי הצבא עם ההמון ויצאו איש נגד אחיו בחרבות שלופות, ודם רב נשפך שם ידי הממשלה האנגלית מלאות עבודה לשים קץ להמרידה בעודה בראשיתה. אך קשה לה הדבר הזה בהיותה אחוזה בסבך ענינים מדיניים בחו״ל, אשר לא יתנו לה מנוח עד אשר תבצע את פעליה אשר החלה. הידיעות האחרונות ממצרים מבשרות צבא וחליפות חדשות לבקרים. האנגלים פורצים קדימה, וערבי פחה החליט לנתוש ולהרוס את תעלת המים המתוקים ההולכת מקאסאסין עד איזמאילא. לפי השמועה, לא היו המפלות האחרונות אשר נגפו צבאות ערבי, תוצאות רפיון ידיהם, אך בגד ומעל פרשו את שחת רשתם על ראשי המצביאים בחיל ערבי פחה. המצביא במקום המרכז של מחנה ערבי, בתל אל כפיר, נתן כתף סוררת אל ערבי, ונגד רצונו גזר אומר לסוג אחור מן המבצר הזה, לפ הנראה התחכמו האנגלים להשתמש בכלי נשק משחית ומחבל הרבה יתר מכלי התותח, וכלי הנשק הזה הלא הוא הכסף אשר יענה את הכל . מ״ע „פרעססע"" היו״ל בעיר וויען ערך מאמר ע״ד התנועה האנטיסעמיטית אשר שבה לתחיה לדאבון לבנו בארץ אשכנז ההדיוט אשר קפץ בפעם הזאת בראש בעלי הפרעות (לע״ע רק בדבר שפתים) הוא הענריצצי, אשר כבר דברנו עליו ועל דרשותיו בגליון העבר, כראות שטעקקער, כי האיש הזה לקח עטרה לעצמו ויתיצב בראש, ואחריו רב אדם ימשוך, ותעבור עליו רוח קנאה, והנה הוא יוצא בלשון מדברת גדולות נגד הענריצצי, ויחרימהו ויגדהו וימוט עליו און ומרי במכ״ע היו״ל על ידו. כן הננו רואים, שע״י קנאת איש בעמיתו נפלגו האנטיסעמיטים לשתי מחנות. מחנה הענריצצי החפץ בהתגלות לבו והמגלה את כל זממיו ותחבולותיו קבל עם, ומחנה שטעקקער הערום המגלה טפח ומכסה טפחים. בכל זאת אף כי פרצה מריבה בין הרועה שטעקקער ובין הרועה הענריצצי. הצד השוה שבהם שדרכם לילך ולחזיק, ובא האות על זה, כי באסיפת צוררי היהודים העתידה להתאסף בעיר דרעזדען, יקהלו יחד ישבו בכפיפה אחת כל הנחשים המסיתים, וביניהם ראש בעלי האגרוף איסטאצצי האונגארי, ראש המסיתים בפה מלא הענריצצי ראש המסיתים בערמה ובלב ולב שטעקקער, מכה״ע הנ״ל חותם את דבריו לאמר: לדעתנו ייטיבו אשר יעשו פקידי פרוסיא, בעמדם מרחוק להתנועה הפרועה הזאת, אשר היא רק אולת הומיה, כי אם יושם לה מעצור בבריח ודלתים אזי תתגעש ותשתובב ביתר שאת, אך אם יתנו לה להתחולל ולהסתער בתוך אסיפות כאסיפה האחרונה של הענריצצי, אזי יש תקוה שלא לאורך ימים תפריע את המנוחה, עוד מעט תהמה בשאונה אך אחרי כן תשוב לתהו „כמשחל ביניתא מחלבא״, זאת היא דעת מכ״ע הנ״ל. אבל הדעה הזאת אין לה יסוד וסמך כלל ואוי לשים לב אל הדבר, עד כמה מוטעת השקפת סופרי הנוצרים, אפילו הטובים שבהם, עד כי בנוגע לשאלת היהודים מסתלק שכלם והגיונם הרגיל אצלם. ובמקומו בא שכל אחר הגיון אחר ומוליכים אותם שולל. ככה נראה, כי בגליון ההוא דבר מכ״ע הנ״ל ע״ד פרעות הקאממוניסטים בצרפת הדרומית ומוכיח שמזה תצא תורה לממשלת צרפת, אשר עד היום האמינה לתומה כי ע״י החופש הבלתי מוגבל, ע״י חירות הדעה והדבור הנתונה לכל האזרחים, יעלה בידה „לקרוע שטן"", לבטל לגמרי את כת הקאממוניסטים ביטול היש, וע״כ נתנה להם רשור להתאסף ולהטיף דבריהם בקהל עם ולהפיצם במכה״ע — אול  עתה אנה הזמן לידה מקרה, אשר יוכיח לדעת כי את בעלי הפרעות אי אפשר להשיב מדרכם הרעה ע״י החופש, אך נחוץ הוא לגדור גדר בעדם, והנה הכלל הזה הלא יוכל להיות גם לבנין אב. להורות דרך הראוי לכל ממשלה ללכת בו נגד האנטיסעמיטים, שגם הם דומים מכל צד אל הקאממוניסטים בנוגע אל היהודים זעומי נפשם, ואת זאת לא הבין מכ״ע הנ״ל. זה פעמים ושלש הודיעה הממשלה הרוממה את חפצה להשיב שבות נדחי ישראל אשר סערת הפגעים טלטלתם טלטלה גבר להיות למעמסה על החברות אשר בחו״ל ולהרחיק נדוד לאמעריקא. לתכלית זה נשלח ג״כ ציר נאמן לבראדי לפקח שם על הדבר הזה, אך למרות כל משטרי עוז אלה עוד ירט הדרך לפני הנדחים. לכן שפרה עלינו מאד הידיעה אשר באה במכ״ע בבירת המלוכה (בקור"" ווארש׳ No. 191) כי שר הפנים שלח עוד הפעם צו ופקודה נמרצה אל הציר הרוססי היושב בבראדי ובה יצוה בשפה ברורה, לסקל הדרך לפני היהודים השבים לארץ מולדתם, לבלי לדרוש מהם תנאים שאינם יכולים לעמוד בהם, ולהשתדל להשכיח זכר תנועת היציאה ולהשבית כל עקבותיה, והנדחים על מקומם יבואו בשלום. מכה״ע (ראזסוויעט No. 32) מודיע, כי במקום גבוה מנויה וגמורה לגדור גדרים בעד היהודים לבל יהיה לאל ידם לפרוץ נדר החוקים החדשים אשר יצאו נגדם, כי לפי כשרונם הנודע להמתיק לעצמם את הדינים הקשים, ולפי שיש רגלים לדבר ממעשים שהיו שכבר נסו כחם ללכת סחור סחור להחוקים, הוסכם הדבר שנחוץ היא לעשות גדרים וסיינים מפניהם להרחיקם מן העבירה. כקרן אורה בין עלטה ואפלה, הננו רואים כי לפעמים תנצח הסבלנות על יצר הרע של הרדיפות ושנאת חנם, ולא תמיד תלך דעת הקהל שולל בארחות עקלקלות אחרי דברי מסיתים וחרשי משחית. בימים האלה ימי תלאות ופרעות, נבחר לגזבר ולמשגיח על בית המחפה לזקנים ועניים בעיר קיוב, אחינו היהודי הגביר המרומם ה׳ אברהם קופערניק. האיש היקר הזה כבר זכה לשתי משרות אזרחים כבודות, הוא יושב בסוד בית מועצות העיר, ונמנה ג״כ בין המשגיחים לטובת אסירי בתי הסוחר, אך הכי נכבד הוא דבר הבחירה השלישית הזאת ביחוסה אל מצב היהודים בקיוב בכלל . מכה״ע הרוססים מודיעים כי בהיות שר העיר קווב ה׳ דרענטעלן הנודע בעיר באלטא, סר שם לבית ראש העיר הנודע ה׳ לאפין, ושמה באו ראשי אזרחי העיר לקדם את פניו ולברכו, וישתמש השר במקרה הבא לידו, ויטיף דרשה ארוכה אשר תחלתה היו דברים קשים בגידין נגד האזרחים הנוצרים, מפני אשר לא מיחו כראוי ביד בעלי הפרעות, וסופה היו דברים קשים ומרים נגד היהודים, ובתוכם על חטא גדול ערוך ברוח האנטיסעמיטים. הדברים האלה הכאיבו עד מאד את לבות )No. 32 השומעים ויזרו מלח וגפרית על פצעיהם, (המליץ לפי השמועה אשר באה במכה״ע הרוססים נכון לצאת לאור איסור מוחלט לבל ישנו היהודים את שמותיהם בתוך התעודות וספרי אמנה, כנודע שינוי השם נתפשט עד מאד בין משכילי הדור החדש החפצים בהתבוללות, ולהם לא ינעם החק החדש )No. 34 הזה אם יצא לפעולות, (איזראעליטא כניצוצות קטנים האצולים מתבערה גדולה, עוד יקרו פה ושם מקרים רעים נגד היהודים. גם בעירנו ווארשא קרה מקרה כזה, ואנחנו נעתיקהו לפי המסופר במכ״ע קוריער ווארשאווסקי. 194 №). בשבוע העבר באו בעלי מלאכה נוצרים צעירים לימים אל מחזיק בית משקה קאפפע ברחוב זעלאזנא, ומיד אחרי בואם החלו להתקוטט ולהתנגה ובקצפם הרסו ויפוצצו את כל הנמצא בבית, וגם את לוחות החלונות וכלי הבית וכל אשר בהם נתצו ויכו לרסיסים, ואשה אחת הנמצאה בבית הכו מכה נמרצה. השוטרים חשו מהרו אל מקום המעשה וינסו כחם לתפוש את בעלי הפרעות, אך לעזרתם באו נערים שובבים בגילם ולא נתנו להשוטרים לתפשם, ורק כאשר באו עוד שוטרים אחרים במספר רב ואחרי עמל רב ומכות חדרי בטן משני הצדדים לסוף הצליח חפצם בידם לתפוש אחדים מעושי השערוריה והשאר נמלטו ולא נודעו עקבותיהם. בלילה ההוא דפקו שני בע״מ צעירים על דלתי בית משקה של איש יהודי ברחוב סאלנא. האיש מאן לפתוח את הדלת לפניהם וירם קולו בצעקה גדולה להחיש לו עזר ואז ירה אליו אחד השובבים מקנה רובה ויפצעהו בזרועו, לשמע הרעש הזה מהרו שמה השוטרים ויתפשו את האחד, והשני גמלט. מכ״ע קוריער ווארשאווסקי (No. 195) מודיע, כי הבקשה אשר הושיטו אל שר הפנים ראשי עדת הסוחרים מעירנו ווארשא, ע״ד הוראת היתר והקלה ליהודים לבוא לרגלי מסחרם למאסקווא, הבקשה הזאת נשאה פרי, ודבר יצא מאת הממשלה אל השוטרים לבלי לעמוד לשטנה להיהודים הבאים לגור שם ימים מספר ורק תעודות יבקשו מידיהם כמשפט כל יושבי הארץ העוברים ושבים, מבלי שום הבדל"
021-HZF-1882-09-05-001-09263_toc_6,תלאות היהודים במצרים," תלאות היהודים במצרים בכל המקומות אשר משם יצאו אבותינו ביד רמה, אחב״י היום נחפזים לנוס בחרדה ובבהלה. איום ונורא מצב יוצאי מצרים החדשים, אשר לא לקחו מן המצרים כלי כסף וכלי זהב ושמלות, אך המצרים לקחו מהם ויצינום כלי ריק ולפעמים שלחו יד גם בנפשם. מעיר ליוואדנא אשר באיטאליא מודיעים, כי באו שמה המונים המונים מאחב״י פליטי מצרים, רובם ערומים ויחפים ורעבים וחסרי כל. ביניהם נמצאים יהודים ילידי מצרים וילידי חו״ל אשר חסו בצל צירי הממשלות. רוח נדיבה וחסד לבשה את טובי העיר ההיא והם מריקים מעליהם את הזהב לטובת האומללים. כזאת יודיעו גם כן מעיר נעאפאל. מאלכסנדריא מודיעים, כי ארמון הגביר היהודי באראן יעקב פאן מנשה והיכלי שני בניו, אשר אחד מהם הוא משנה לציר אמעריקא, נפלו ביד הפראים בימי המהומה וישוסו את כל אשר בהם, החומסים ההם עשו כלה בסגולות יקרות אשר לא רק באבדן כספם צר לבעליהם אך באבדן עצמם, כי בתוכם היו חפצים עתיקים וכבירי התועלת לאנשי מדע אשר לא יסולא בזהב ערכם, והם אבידות שאינן חוזרות. איש יהודי אחד, ושמו יוסף גוהר, עזב את העיר אלכסנדריא לפני הרעש וינס לקאהירא ושם מנוס לו בבית איש מצרי, הוא ואחוזת מרעיו במשך חמשה ימים, אך גם שם לא מצאו מנוח וירימו פעמיהם בהחבא לעיר פארט סעיד, ובארח פלא דרכו על כל המכשולים והחתחתים ויבואו בשלום לאלכסנדריא, אך לא הכירו את העיר ההרוסה וההפוכה והם תועים ברחובות מבלי מחסה ומפלט. גם למאלטא באו המוני יהודים שדורים, והממשלה תתמכם במשען כסף ותכלכל את כל מחסוריהם, האיש בלום פחה יהודי אשכנזי, אשר נשא משרת סופר ומזכיר בלשכת שר האוצרות במצרים נמלט ויבוא לעיר לאנדאן ביראו מחמת אנשי הפרעות באלכסנדריא. אמנם הפרעות האלה כמעשה ילדות נחשבות לנגד השערורוות והתועבות אשר נעשו בעיר טענטעה בנפשות הנוצרים והיהודים. שם חובלו האומללים לטבה ברחוב העיר לעיני הממשלה המקומית והנשים התענו לעין השמש בטרם הוצעו חלל, בהרג רב ובנבלות האלה לקחו חלק גם אנשי הצבא גם האזרחים המושלמנים. סיגיור יום טוב ישראל. הרב הכולל לקהלת קאהירא, האהוב חביב בין הבריות עד אשר קנה לו שם „אב לעניים״. הצליח בחכמתו להטות לבות פקידי הממשלה ושרי הצבא לטובת בני עמו ועדתו, זה מקרוב הבטיח ערבי פחה את הרב, כי יגן על בני ישראל שהם אחיו בני אברהם וישמרם מכל רעה, וכאשר פנו אל ערבי יהודי פולין גרי מצרים בבקשתם לעזרם ולפלטם מענים הנורא ולתת להם יד לעזוב את הארץ כאשר יעשו כל בני אייראפא, נעתר ערבי לבקשתם ויתן להם צידה לדרך וסך 700 פראנק, ובפה מלא הגיד, כי את החסד הזה הוא עושה עמהם מפני כבוד הרב, היקר ונעלה בעיניו מפני רום ערכו ופעליו הטובים. גם לעיר לאנדאן באו המוני בני ישראל יוצאי מצרים ויהיו למעמסה על חברות גומלי חסדים אשר בעיר במכ״ע „יידישע פרעססע"" נדפס מכתב מאת סופרו אשר ראה פני ערבי פחה, ובו נראה כבראי מוצק את תלאות היהודים ענותם במצרים, כי מה שאירע לאיש היחיד הזה אירע גם כן למאות ולאלפים אחב״י הנה אלה דברי המכתב הכתוב בקאנ- סטאנטינאפאל: „חלצתי נפשי ממות ונמלטתי בעור שני ובין פליטי מצרים באתי גם אנכי הלום, מהולל אקרא שם ה׳ כי מצאתי את נפשות ביתי, והם צפו לקראתי זה שני שבועות נשקתים וחבקתים בזרועותי, ידידי הנאמן ה׳ ב. בא לקראתי ויקדם פני באהבה רבה, גם הראני את גליון מכ״ע היו״ל על ידך אשר שם גלית את חפצך, אדוני המו״ל, להציל מפי דבר אמת על דבר שלום אחינו בני ישראל בעיר קאהירא, והנה כל ימי שבתי בעיר קאהירא לא יכולתי להפוק חפצך זה למרות רצוני, כי נתקו המוסרות, נקרעו קוי הטעלעגראף וגם בי דואר שבתו ויהי רוח בין הדבקים, אך עתה חשתי ולא התמהמהתי למלא חפצך, אבל לא איש בשורה אנכי, אין אמר ודברים טובים בפי על דבר מצב אחב״י בין הערביים. לא אאריך למעניתי ברוב מלים כי עיפה נפשי לעמל ותלאה, אך בקצרה אגידה לך: לא הנוצרים לבדם אך גם בני שם היו למשסה ולמבוסה בארץ בני שם (כנודע יתיחשו גם הישמעאלים על שם בן נח וכמוהם גם הערביים, ואת היחש הזה יפרוש הסופר גם על הבעדו אינים בעלי הפרעות שהם באמת בני הם). זאת היא אשר הציקתנו לנוס מנוסת קלון מן הארץ המבולקה, ואף כי כהנתי בתור פקיד להממשלה, אך לא הועילה כהונתי ביום עברה, כי איש יהודי אנכי וכל מוצאי יהרגני. בתחלה חפצתי לשבת על מקומי ואמרתי אני עם לבי הן לב התוגרים טוב אלינו וגם הערביים לא ישנאונו תכלית שנאה כעמי אייראפא, וכבר נתנו אותותם אותות בימים אשר מצאונו רעות ותלאות, הם אספונו בחסדיהם ויתנו מנוח לכף רגלנו הנודדת והבצקה מעמל הדרך, וגם הפעם לא יבגדו בנו ולא יסגירונו בידי לוהטים בני אדם אשר קנאת הדת תאכלם. הרעיון הזה התגבר בלבי, ומאושר אני כי לא נלכדתי בחבלי שוא אלה והצלתי נפשי מפה יוקשים אשר אשר כל באיו לא ישובון. אולם בכל זאת לא חפצתי להמנות בין הבורחים, יגעתי וחתרתי בכל עז לקבל חופשה מאת הממשלה לעזוב את כהונתי לימים מספר, אך לתהו כליתי כחי לקבל את התעודה הדרושה לחפצי ולעזוב את הארץ בעוד עת בטרם התחוללה סערת מרד וגפרית ואש מפיות כלי התותח, חפצי זה לא הצליח בידי עד יום העשירי לחודש יולי (יום אחד לפני הרעש הגדול באלכסנדריא). אז נתנה לי התעודה ואקום ואסע לאלכסנדריא, באתי שמה ביום 11 יולי בבקר, ולא מצאתי אניה בחוף, בין כה וכה הרעישו כלי התותח וימטירו על העיר אש וגפרית, ואני מצאתי מפלט לי בבית איש יהודי בחלק העיר הנקרא „מחמודיה״. ביום המחרת נמוג לבי מפחד ומתני מלאו חלחלה, לבי נבא לי כי רעה גדולה נכונה לבוא על העיר ההפוכה, ואתאמץ ואדור נדר לשוב לקאהירא, וגם אחד ממיודעי נלוה עלי ויחד אחזנו דרכנו יגענו ומצאנו מקום במרכבת הברזל במחלקה הראשונה, והיא מלאה פליטים ככלוב מלא עוף בשעה 11 לעת ערב באנו לכפר אל דביר, ושם נודע הדבר שאין אנחנו בני ברית מאהאמעט, ויאלצונו בחזקת היד לעזוב את המרכבה, סבונו גם סבבונו וירדפו אחרינו כרדוף אחרי חיתו טרף, אנכי חשתי מפלט לי אל השדה, ואיש עמיתי אחז דרך אחרת ולא הוספתי ראות פניו, ומי יודע אם עוד בחיים היתו, תעיתי כשה אובד כל הלילה, וביום המחרת נפלת בידי איש צבא אחד וישלול ממני את כספי ואת כל חפצי, אז מהרתי וארוץ אל מקום המחנה, פגעתי באחד משרי מאות ואתחנן אליו לרחם עלי והוא הציגני לפני ערבי פחה, והוא יושב עלי גבעה גבוהה בתוך המחנה, זה היה ישעי ואשרי, אשר באתי להראות פני ערבי פחה, דברתי אליו תחנוגים בשפר תוגרית צחה, הצגתי לפניו את מצבי כהויתו, גליתי את אזנו כי פקיד הממשלה אנכי, ויצו ערבי לבדוק ולדרוש אחרי כל הנמצא בידי, ויקראו את התעודות ויראו כי כנים דברי, ויפקיד ערבי את הפחה מחמד זעמי להובילני לקאהירא. באתי לעיר קאהירא ביום 14, וביום המחרת נצמדתי אל אורחת הפליטים שלש מאות איש ועל צבאם ציר אשכנז ונסע כולנו דרך איזמאילא לפארט סעיד ומשם לאלכסנדריא, ונפגע בצבאות האנגלים שמה, אני טרם עזבתי את קאהירא ראיתי את פני הרב הכולל, ועיני זלגו דמעות למראה הישיש הנכבד הנדכה והמחולל מצרות עמו, זה שני שבועות ערך מכתב אל הכי״ח בפאריז ויאמר עם הספר, כי חובה היא עליו ועל כל היהודים ילידי הארץ לשבת על מקומם ולבלי לנוס מן הארץ אף כי רעה נגד פניהם (מה יענו ע״ז המאשימים את היהודים בחסרון פאטריאטיזמוס?) הן אמנם הזקן הזה חביב הוא גם להממשלה, ובעיני ראיתי עשרים אנשי הצבא מסביב לביתו. אולם אם יגן בזכותו גם על כל העדה, לא נוכל להגיד בבירור. לע״ע בעיר טענטעה נפצעו ונהרגו אנשים יהודים באלכסנדריא עוד במהומה הראשונה נהרג לעין השמש נכד היהודי העשיר „קאטטאווי"" ובן קרובו הד״ר ראססי, ועתה הוגד לי מפי אנשים נאמנים, שנפקדו מספר חמשים משפחות יהודים ביום הרעש הגדול, על כן גם לשלום היהודים בקאהירא אין לנו מבטח עוז. מדי דברי ע״ד התלאות והתועבות, לא אוכל לחשוך את פי מהגיד ג״כ תהלת אצילי הערביים המגינים על אחינו האומללים. בעיני ראיתי בכפר אל דביר, כי הפחה מחמוד זעמי, הנודע לדבק בהדת, הציל שני אנשים יהודים מכף הפראים, זאת יעשו השרידים היחידים, אך ההמון כלי חמס מכרותיו ואיננו מבחין בין יהודי לנוצרי, ישראל גוי אומלל הנהו, מימין ומשמאל מלאכי חבלה עוטרים אותו, ואלמלי ניתנה רשות למשחית אין כל אדם מישראל יכול לעמוד מן המזיקין"". אלה דברי המכתב ועה״ח שם בעליו „גוסטאוו ליכטענשטערן״ לשקר עשו בעלי הדמיון עט סופרים ע״ד האהבה והאחוה בין הישמעאלים והיהודים, במצרים ראינו ההפך, ואם יקום מליץ יושר לבעלי ברית מאהאמעט ויאמר שאין אדם נתפס על צערו, והחמה אשר נתכה על היהודים לא פרי השנאה היא אך פרי משובה והוללות אשר התגעשה בכח נגד כל בני הנכר אם כזאת יענה לנו, אז נעלהו על המצפה ונראהו ערמות דשן ואפר בעיר איזמיר (סמירנא). כבר הודענו כי מדור היהודים בעיר ההיא היה למאכולת אש — ובאמת האש הזאת לא היתה אש נשמית, הרכבת יסוד החומצי עם הגופים הבוערים, לבד אך גם אש זרה, אש קנאות, אשר הגדילה והחריבה את המדורה, ולולא זאת אזי לא נשפטו אחב״י באסון נורא כזה. מכה״ע יספרו, כי בעת אשר החלה התבערה ברחוב היהודים, התהלכו המושלמנים והיונים ברחובותיהם איש לעברו ויתענגו למראה התבערה ויעלצו לשמע היללות והצעקות הגדולות והמרות. הם פסקו הלכה מורידין ולא מעלין, צוברים גל ואינם מפקחים אותו, ולא נתנו להציל מן הדליקה, מפני זה עשתה התבערה פרעור וראות אשר לא נשמעו כמוהן, אך רחמנים בני רחמנים התגברו חילים במעשה הצדקה, חברת גמילות חסדים מהרה לחלק לחם בין האומללים. החברה הוציאה מכספה עשרת אלפים פיאסטער ואיש עשיר אחד, ה׳ אלכסנדר סידי, נדב מהונו חמשת אלפים פיאסטער, עד מהרה נאספו גם כן בעלי חברת כי״ח ויבקשו מאת שר העיר לתת להם רשות ליסד ועד קבוע לאסיפת נדבות. הועד עושה מלאכתו בחריצות נפלאה וכבר אסף תועפות כסף, אך כמר מדלי נחשב הכסף הנאסף לעומת צרכי האומללים המרובים. האחים ראטהשילד שלחו אל הועד נדבתם חמשים אלף פר׳, הכי״ח שני אלפים פר׳, השר נתנאל ראטהשילד וה׳ אלבערט ששון, איש איש מאה לירא ד״ר סאללאטיני מסאלוניקי אלף פר׳. החברה הקימה אהלים לפי שעה והשכינה בתוכם את האומללים, והנותרים אשר לא יכילום האהלים מסתופפים בבתי הכנסיות. עדת איזמיר נוכחה לדעת אמיתת המשל הקדמוני „אחות לכל צרה תולד"", כי מלבד משא האומללים האלה העמוס עליה. הן ירבץ על שכמם גם כן משא יוצאי רוסיא יוצאי מצרים ויוצאי טהעססאליא אשר חשו מפלט להם לאיזמיר, להפך בחררה של רבבות עניים רצוצים ולחוצים. צרת אחב״י יושבי איזמיר נגעה עד לב אצילי לאנדאן ועל שפת יושבי לאנדאן עלתה הצעה לתקן „מענשען הויז"" חדש עבור האומללים האלה, ויש תקוה כי ההצעה הזאת תצא אל הפועל יען אם השתתפו האנגלים כ״כ בצרות יהודי רוסיא, עאבו״כ בצרות יהודי ארץ הקדם, הקרובים אל לבם מצד הדמיון ומצד הפאליטיק. גדולים חקרי לב באנגליא למלחמתם האחרונה אשר ילחמו במצרים, ובאותה שעה אשר כל באי עולם כועסים וחושבים את המלחמה הזאת למלחמת שפעקולאציאן, הנה נפש האנגלים גחלים תלהט, ויביעו חידות מני קדם ויחזו עתידות. אחד מחוברי חברים ומצרפי צורופים אלה, הנוצרי ה׳ מאנק כתב זה מקרוב במכה״ע „דזוז אוארלד"" כדברים האלה לאמר: הנביא זכריה אמר ברוח קדשו „כי דרכתי לי יהודה קשת מלאתי אפרים וגו׳"". ובמקום אחר הוא אומר וגברתי את בית יהודה ואת בית יוסף אושיע, ואח״כ: „והיו כגבור אפרים וגו״"", ומזה נראה כי הבטחת הבורא לאאע״ה והתברכו בזרעך כל גויי הארץ, תצא לאור ע״י ישראל וע״י אפרים. זה הוא יסוד הדרשה של ה׳ מאנק, ולהלן הוא הולך ומסביר סברות ומוליד היקשים המוכיחים, שיהודה הוא עם ישראל הפרטי, ואפרים הוא עם ישראל הכללי, הם האנגלים יוצאי חלצי עשרת השבטים, ורק אם שני אלה מלאכי גוים המוכתרים בכתר תעודות נעלות אחוזי יד יתהלכו וכל חפציהם יתאימו וישאו בד בבד, אז יגיעו אל המטרה הנשגבה אשר הוצנה להם, יהודה הוא הקשת ואפרים הם החצים (לפי דברי הנביא זכריה), והחצים יפוצו עלי ארץ רבה ויקלעו אל המטרה, הדברים האלה לא יצאו מפי אחד מחכמי הרזים אך מפי איש אנגלי הנודע לחכם שנון, ושפה אחת ודברים אחדים כאלה נשמע מפי חכמים ונבונים רבים באנגליא, ואך נועז בימים האלה שופט אחד באנגליא להקל בכבוד איש יהודי בבקשו ממנו להסיר את כובעו בעת נשאו באלה נפשו, ויקומו כאיש אחד חברים נגדו כל סופרי מכה״ע וירעצוהו וירוצצוהו במדקרות עטם השנונה, כי כל הנוגע ביהודים בנוגע בבבת עינם — הם כתבי הקדש, חיי רוחם וכל ישעם וחפצם. הצופה לבות ישראל (ראה הצופה בגליון הקודם) (זכר לקדמוניות מצרים במקומות: עבוכיר ראזעטטא כפר אל דביר. משא נביאי ישראל על העיר סין (סאים). היכל האלילה אנך. „אנך ואנכי"". מה בין מקדישי „אנכי"" למעריצי „אנך״. חליפות העתים אשר עברו על מצרים עד היום הזה. תעלת הזועץ, איזמאילא. אל קנתרה. איש יהודי לפני ערבי פחה. יציאת מצרים. המושלכנים והיהודים. פרטי מקרה התבערה הגדולה באיזמיר (סמירנא) השקפת אחד מגדולי, אנגליא על תעודת אנגליא במצרים ובארץ כנען. לא אלמן גם העם האנגלי מאנטיסעמיטים. שטעקקער והענריצי מריבים. מהומה במחנה צוררי ישראל) נפסע נא פסיעה גסה על משך שלשת אלפים וחמש מאות שנה, ונגיע אל הזמן ההוה. עוד היום ארץ מצרים היא כגן ה׳ והפרות הטובות והשבלים המלאות נפגשות בה על כל מדרך כף רגל, אך פרעה ערבי החדש בתת את אתיו לחרבות ואת מומרותיו לחניתות, לפקוד על גודל לבב האנגלים. שלשת המקומות הנכבדים: עבוכיר, רוזיתה, וכפר אל דביר, אשר שם פצחו האנגלים רנה ויצהלו צהלת נצחון ככתוב. בדברי הימים מושכים עליהם כעת בחזקה עיני כל יושבי תבל, ושלש אלה הם עומדים ג״כ ברום דברי הימים לבני ישראל. במקום שם יתגאו בתלפיותיהם הצריחים והמצודות של עבוכיר, שם התנוססד לפנים העיר העתיקה קאנאפוס; המבצר רוזיתה הוא „מהדורא תגינא"" מן העיר המפוארה בלביתין, ומקום המחנה הראשי כפר אל דביר. „פלעוונא האפריקאנית״, אשר שמה עוד לא הבקיעו האנגלים, הוא משתרע במקום אשר עמדה עליו עיר הקדש להמצרים סאיס (בעברת סין, יחזקאל ל׳ ט״ו), על העיר הזאת נשאו נביאי ישראל את משאם ועוד נוכל לרדת עד קצבי דעתם העמוקה ובינת יה אשר תמלא אותם, אף כי עתה נשכח זכרה ונשאר ממנה שריד כמעט, כותל חרב ואבני משבית עשרים וארבעה מלכים מלכו בעיר סין, והאחרון מהם היה פסאמעטיכוס הראשון אשר עלה על במתי הגדולה והכבוד ואחרי כן נפל אל תהום הצרה והמצוקה, עדי אשר בימי פסאמעטיכוס השלישי עלו הפרסיים כשואה על מצרים וילכדוה, אך עוד לא פנה זיוה, לא פנה הודה של העיר המעטירה, גם הפרסיים נטעו בתוכה את אהל אפדנם, והמלכים קאמביזוס, דריוש קסערקסעס ואנטאקסערקסעס — הוא אחשורוש המולך מהודו ועד כוש, לא הסירו את צלם מבירת המלוכה הזאת בעיר סין שכן כבוד גם פרעה נכו השנוי בנביאים ומשולש בספר מלכים ובדה״י. המלך הזה אבה לקדם את לעססעפס, אך לא עלתה בידו. הוא זמם להגדיל ולהרחיב את תעלת בובאסטיק ולהמשיכה עד הים, אך הצעתו אבדה בין הצעות כל „יועצי מצרים עצה נבערה"" ולא יצאה לפעולות אדם. הוא פרעה נכו אשר לכד את אשדוד אחרי חנותו עליה זמן רב אשר לא נשמע לפניו ולאחריו לצור על עיר ימים רבים כאלה. מעיר מלכותו סין הלך פרעה זה לצוען ולכרכמיש בבלה, ושם עלה לקראתו יאשיהו ויורו אליו היורים וימיתוהו (דה״י ב׳ ל״ה כ״ג), ונגדו היה דבר ה׳ אל ירמיהו: למצרים על חיל פרעה נכו מלך מצרים אשר היה על נהר פרת בכרכמיש אשר הכה נבוכדנאצר מלך בבל (ירמיה מ״ו ב'). הנביא יחזקאל ברוח קדשו אמר בשם ה׳: הנני עליך פרעה מלך מצרים התנים הגדול הרובץ בתוך יאוריו אשר אמר לי יאורי ואני עשיתיני, ונתתי החים בלחייך והדבקתי דגת יאוריך בקשקשותיך והעליתיך מתוך יאוריך ואת כל דגת יאוריך בקשקשותיך תדבק, ונטשתיך המדברה וגו׳ (יחזקאל כ״ט ג' —ו) המשא הזה הוגד נגד האדיר והנערץ מכל מלכי סין הוא פרעה הפרע מלך מצרים (ירמיה מ״ה ל׳), המלך הזה שפך רוח עריצות ואכזריות על הארץ, וישוה על נפשו כבוד אלהים על כן נקעה נפש העם ממנו, ויהי לעצב נבזה בעיני החרטומים והכהנים, ובצאתו למלחמה נגד אויביו מחוץ, השתמשו שונאיו במקרה הבא לידם וימליכו תחתיו את שר הצבא עמזית. הדבר הזה נודע אל העריץ פרעה הפרע וישלח את מלאכו לסין אל המלך החדש ויקראהו אליו, אך המלך החדש שלח אליו שליחו ויודיעהו כי נכון הוא לבוא אליו בראש צבאותיו, אז התעבר העריץ ויצו לאסור את השליח באזיקים, לכרות את חוטמו ולנקר את עיניו, מצות האכזר נעשתה, וכהודע הדבר אל העם ויקצפו קצף גדול ויעלו כולם למלחמה נגד העריץ, והוא נלחם נגדם עם שלשת אלפים גבוריו, אך לא עצר כח להגן על נפשו ויפול בידי אויביו, והמצרים תלזהו על עץ לאות לבני מרי עוד מצד אחת נכבדה העיר סין לחוקרי דברי הימים ולכל תאבי דעת וחכמת ישראל. בה התנוסס היכל נשגב להאלילה הקדומה המצרית „אנך"", אשר היא הוצנה כמו אם השמש, ומקור כל הכחות. כחידות מני קדם נתשבת בעיני כל קצרי ראות הגדת המדרש שהשם „אנכי"" היה אלהות אצל המצרים ולמען הוציא מלבן של הטועים היתה כוונת החכמה העליונה להתחיל עשרת הדברות באנכי ולהעמיד את השם על טהרת הקודש ועל דרך האמת — והנה חוקרי קדמוניות מצרים באו ויאשרו ויקיימו את כל דברי המדרש, ויורו לדעת כי באמת היתה האלהות „אנך"" גדולה וקדושה בעיני המצרים ובהיכלה נמצאו חרותים הדברים: „אני הכל, ובי העבר, ההיה והעתיר״. ועליה נשא שיללער את המשא בשירו המפואר „דאס פערשליי- ערטע בילד צו סאים״, אשר בו יתאר, כי מצרי אחד התאוה תאוה נמרצה להביט אל פני סמל האלילה, ויתחבא במקדשה וכצאת כל העם הרם לעלות ויסר את הצעיף ויביט לנוכח פניה, אך הציץ האומלל ונפגע וכרגע הוצע חלל, ולמחרת היום נמצא פגרו שוכב לרגלי האלילה ויחרדו כל העם הרואים האלילה הזאת יצאה מרשות המצרים לרשות היונים, היא המינערווע, והיא אם המוזען, אשר נשארו עוד במקצוע השיר והמליצה עד היום הזה — ואנחנו הבאנו על אדותם מעט מהרבה. בכדי להראות מה נעלה „האנכי"" של ישראל, על „האנך"" של המצרים, אשר ערפל חתולתו ויסודתו בהבל ותהו העיר סין עלתה עד קץ מרום הגדולה והתפארת בימי עמזית הגדול, אז הציצו מעיר כעשב השדה בתי מקדש ופיראמידען והיכלות ופסילים אין קץ. בדברי הימים לבני ישראל לא נזכר שם המלך האדיר הזה, אך סופרי דברי הימים העתידים לבוא למלא אחרי החכם גרעטץ, בל״ס יפנו לו מקום ראוי להתכבד וען מפי חוקרי קדמוניות בימים האלה נודע לנו בעליל כי המלך ההוא האיר פניו אל היהודים בכל רחבי ארצו, וגם בעיר ס נוסדה בימיו קהלת ישראל. גם המבצר עבוכיר מכסה כע חלקה אחת אשר בה אצורים וצרורים זכרונות רבים להמצרים ולהעברים — הוא כנפות, אשר שם היו ליהודים מושבות ומשכנות מבטחים ובתי כנסיות ושערים המצוינים בהלכה, בהלו נר היונים עליהם, והמצודה רוזיתה היא בולבותין הקדומה, שם סחרו בשנים עמלו שם היהודים ביד חרוצים להרבות את עושר הארץ ולהגדיל ולהאדיר את המסחר, אף הצליחו ויראו ברכה במעשיהם, הם בצעו שם תעודה כפולה ומכופלת. הורו להמצרים דרכי חכמות ומוסר ומדות טובות כאברהם אביהם, ויסדו סדרים נכונים להטבת המצב החמרי כיוסף, את פרי כל העמל הזה נשא רוח הישמעאלים בימי הבינים, הם החזירו את עולם הקולטור לתהו וימחו את כל עקבות ההשכלה, ויתר הפליטה תאכל כעת השנאה והקנאה הלאומית, ובני עשרת השבטים (האנגלים לדעת עצמם) „והאיש המצרי"" ערבי פחה עם חילו, נצבים איש מול אחיו ומחזיקים בארץ הפלאות, ארץ מצרים, כשנים האוחזים בטלית זה אומר כולה שלי וזה אומר כולה שלי התעלה הגדולה והנפלאה, תעלת הזועץ, היא בעת הזאת התל שהכל פונים אליו עיני כל הממשלות והעמים על התעלה הזאת תמיד, לשמרה כבבת עין, בגלל היותה אוצר כל חמדה וסגולת כל יקר לממלכות אייראפא. בתהלתה יתימרו בני הדור החדש ויציגוה למופת לגדולת ההשכלה וחרשת המעשה אך הם לא ישימו את לבם אל התעלות הגדולות והנכבדות אשר השתרעו במצרים העתיקה לארכה ולרחבה, המנהרות והברכות גולות עליות ובארות ואפיקי נחלים אשר נמשכו קו קו בארץ הזאת בימי קדם. לו קמו מלכי בית פרעה ויגלו עפר מעיניהם יראו את התעלה העשויה בידי בני הדור החדש, אזי מלאו שחוק פיהם על המשכילים הגאיונים האומרים אנו ואפסנו עוד לנו חכמה ותושיה ואבותינו בהשכה התהלכו, הן התעלה החדשה הזאת והתעלות הקטנות המסתעפות ממנה כאין וכאפס נחשבו נגד התעלות העמוקות ורחבות ידים אשר חפרו המצרים בימי קדם. לא משכילי הדור החדש הביאו לב מתנה לדעת ולהבין כי לחפץ גדולת ארץ מצרים ולטובת אשרה ועשרה דרושות תעלות אשר יסובבו את הארץ ויקיפוה כמעשה רשת כבר הבינו זאת מלכי מצרים מראש מקדמי ארץ, ועוד בימים אשר קורות הארץ הזאת לוטות הן בערפלי הגדות ומשלים הנה בההגדות ההן, אשר בהן כמו בדברי חלומות אין בר בלא תבן ואין תבן בלא בר, יסופר לנו ע״ד יאורים ונחלי מים אשר כוננו ידי האדם, וזאת תהלת כל מלך אדיר וחכם כי יתנו סופרי קורות מצרים תוקף מעשיו בחפירת תעלות ומנהרות. ככה המלך הראשון בארץ חס, פרעה עמון-עמה, אשר לא נדע אם משל היה או באמת מלך במצרים, הוא עולה לפנינו בספורי החרטומים בתפארת אדם המעלה כורה שוחות וחופר תעלות מוליך יבלי מים במדבר ואפיקי נחלים בארץ תלאובות, להפרותה ולהרעוף מעגלותיה דשן —; ואם נכנס מפרוזדור המשלים וההגדות אל טרקלין דברי הימים האמתים הנקיים מסיגי הגוזמא וההפלגה הנה על מפתן דברי הימים נפגע בפרעה הראשון, פרעה מענת, אשר חפר בעיר טהעבעס יאור גדול ויחברהו עם הנילוס עדי אשר היה כזרוע נטויה מן הגילוס אל פנים הארץ. על הדבר הגדול הזה שקדו כל המלכים הגדולים והנבונים. והמלך רעמסס אשר לפי דעת רבים הוא המלך החדש אשר לא ידע את יוסף, חפר תעלת מים מתוקים הנודעה בשם תעלת בובאסטיק. כן וספרו לנו החרטומים, אולם הלא נודע כי כל מעללי בני האדם אשר יבצעו בזעת אפם ובדם לבם נקראים על שמות המלכים וככה גם התעלה הזאת אשר הפרוה אבותינו במצרים נקראה על מלאכתם, כי התעלה הזאת עודנה בעצם תומה ותביע מים מתוקים כמעין המתגבר, והיא סובבת את העיר איזמאילא אשר שם יחנו כעת צבאות האנגלים. מן העיר איזמאילא, שהיא המרכז והנקודה התיכונה לכל מסלולי התעלות, עד פארט סעיד צפונה ועד פארט אברהם נגבה, כל הכבר אשר תצוף בתוכו תעלת הזועץ, הוא אוצר זכרונות קדומים אין קץ להיהודים ולהמצרים, פשפיפון תתעקל ותתפתל תעלת הזועץ עלי ארח דרכו עליו רגלי אבותינו בצאתם ממצרים, הן אבותינו נסעו מסוכות ויחנו באיתם בקצה המדבר בצאתם מפי החירות בין מגדול ובין הים, ובין שני המקומות האלה יצופ כעת מימי התעלה, ומשם יסבו בלכתם ויכסו את כל עקבות רגלי בני ישראל במדבר עד הר סיני, אין גם אחת מכל החרבות אשר לשני עברי הזועץ, שלא תאצור בקרבה זכרונות מדברי הימים לבני ישראל, וכל עובר אורח הזועץ מים התיכון אל ים סוף הוא תומך אשוריו במעגלות יוצאי מצרים לבוא אל ארץ זבת חלב ודבש, העיר זועץ אשר על שמה נקראה כעת התעלה, נכבדות מדובר בה בדברי ימי המצרים וגם בדברי הימים לאבותינו בני ישראל. היא היתה עיר בצורה ואדירה ונחשבה תמיד למפתח לכל ארץ מצרים וליתד תקועה במקום נאמן, היא היתה חוף גדול ונכבד להאניות, וגם אניות ישראל בימי שלמה עברו שם „בעציון גבר אשר את אילות על שפת ים סוף בארץ אדום"" לבוא אייראפא ולהביא משם זהב ועצי אלמונים. והנה בני ישראל בימים ההם היו הצעירים בין העמים הכנענים אבירי המסחר, ורסן המסחר הנתון כעת בידי היהודים אחזו אז בני צור וצידון הפיניקיים והם שפכו את רוח ממשלתם על התעלה ההיא, ועציון גבר היה מעוז ומשגב למסחרם. לא הרחק משם נמצא מקום אחד הנקרא בשם הערביים בשם „עין משה"", ומסורת היא בידם, ששם היתה „המסה והמריבה״ על דבר המים, אם נאמנו דברי מסורה זאת או לא, לא נוכל להחליט, אך למראה עינים נאוה המקום ההוא ומלא חן וקסם היופי שפוך על פניו, מסביב לו עצי תמרים פורשים את צלם בסוכת ענפים רחבים ומסובכים כעין חרש מצל, ובתוכו מעין מים צחים מפכה בלי הפוגות. בקרבת המקום ההיא עמדה מקדם העיר אלים, ומי מרה אשר שם השליך משה עץ לתוך המים וימתקו המים, ולא הרחק משם נמצאה גבעה יפה הנקראה בשם אנשי המקום בשם גבעת מרים, הוא המקום ששם התפלל משה את התפלה, אשר עם כל מיעוט מליה וקיצורה היא מכרעת את כל התפלות והפזמונות המאוחרות: „אל נא רפא נא לה״ העיר איזמאילא מוקפת בתעלת בובאסטיק שהיא זכר קיים ונראה לעינים „לטיט"" שכו עבדו אבותינו, לפאת צפונית תהפנחם אשר שמה ברח הדד האדומי אויב שלמה, ושם נשא לאשה את המלכה המולכת בבירה ההיא, ושמה הגלו היהודים אחרי חורבן בית ראשון, ויהי דבר ה׳ אל ירמיהו בתהפנחם לאמר: קח בידך אבנים גדולות וטמנתם במלט במלבן אשר כפתח בית פרעה לעיני אנשים יהודים וגו׳ (ירמיה מ״ג ח׳ ט׳), ועוד פעמים רבות נפגוש שם העיר הזאת וזכרה בדברי נביאינו הקדושים, עולים בקנה אחד עם נוף ומגדל. גפן נא כעת אל המקום אלקנתרה, אשר שם נחלו להם צבאות אנגליא נצחון גדול על חיל ערבי פחה. העיר הזאת עומדת בין סוכות ובי מגדול בין אותם ופי החירות. באמרנו זאת לא נשען על הגדה המסופרת בפי יושבי המקום, אך יש ידים מוכיחות בכתובת ערות (לשון ערות על היאור על פי היאור (ישעיה י״ט ז׳) אשר כוונתו צמח הפאפירוס שהיה גדול על פי היאור) עתיקה לערך שלשו אלפים שנה המונחת כעת בלשכה המצרית בלאנדאן. על פי מגלת ספר זאת נראה כי הדרך אשר הלכו בה בני ישראל מפי רעמסס הוא צוען לפי החירות דרך ים סוף, היתה דרך נכונה וקצרה. במגלה ההיא יסופר לנו, כי שנים אנשים עבדי פרעה חטאו לאדוניהם ויברחו מהיכלו אשר בצוען, ויצו פרעה לרדוף אחריהם, וירדפו אחריהם העבדים ויצאו בשמיני לחדש העשירי בערב, ויהי בעצם יום העשירי לחדש באו לסוכות, ויצאו מסוכות ויבואו לאיתם ביום שנים עשר לחדש וכו׳ וכו׳, ואם נשוה מערכה אל מערכה את סיפורי התורה אל סיפור המגלה ההיא נראה שאורך הדרך והזמנים מכוונים בדיוק מצומצם ג׳ סאקאלאוו וולאזין (הזהרו בבני עניים שמהם תצא תורה!) ראיתי במכה״ע הלבנון והצפירה את הפראגראמע משבת תחכמוני הנוסדה ע״י הרב הגאון המפורסם מוהרי""י דיינעס האבד״ק שווינציאן, ואם כי הענין נעלה ונכבד, ואם אך יבצע ה׳ ריינעס את רעיון לבבו ויוציאו מכח אל הפועל אז ברכות רבים עליו תבוא ויענדוהו כבוד מסביב על יושר מעשהו ללמד לבנ״י תורה וחכמה במדה שתורתם יכולה לקבל — בכ״ז לא אוכל כחד תחת לשוני כי לפי הצעת הפראגראמע לא יהיה לו בישיבתו אלא ד׳ אמות של עשירים עילויים לבדם, שהמה אך מיעוטא דמיעוטא מלומדי תורה בזמן הזה. כיצד? הרי שאומר שעל כל תלמיד ותלמיד לשלם שכר מלמדים ומורים, על כל תלמיד ותלמיד להיות תלמיד ותיק, ובשעה שמגיע להמדרגה השניה — והוא כבן חמש עשרה שנה — עליו להביא תלמודו בידו בשני סדרי הש״ס. ולהיות גם יודע ומבין בהשפות החיות עם מדעים שונים, מזונותיהם של התלמידים (מדסתם ולא פירש) יריך להביא כל אחד מביתו, ועזר לא יהיה ממקום אחר, א״כ היכא תמצי: א) בחורים של עשירים ועוסקים בתורה? ב) כי יהיו בקיאים בשני סדרי הש״ס, ג) כי יהיו בני חמש עשרה שנה ולא יותר, ועל כל אלה תשאר השאלה תורתם של עניים שאין ידם משגת לשלם שכר לימודם מה תהא עליה? „וכי בשביל שאני עני״, יאמר כל בן עוני אשר בלה מבחרי עתותיו בישיבה אחרת, עסק בתורה ולא השיג כל מטרה, רדף אחר הרבנות והיא בורחת ממנו, „וכי בשביל שאני עני ונפשי חשקה בתורה, ועוסק אני בתורה, וממני תצא תורה, הפסדתי? ומאין יהיו רבנים בישראל, המאותו המיעוט דלא שכיח דעשירים ועילויים? העליהם נוכל לשים תקותנו כי המה ישאו דגל הרבנות בימים הבאים? לפי עניות דעתי, הייתי יועץ להגאון המיסד כי יפרוש סכת ישיבתו גם על תלמידים שאין ידם משגת לשלם שכר לימודם, ואין בידם לברוא מזונותיהם מתוך כיסם, כי גם עליהם, או אך עליהם, ראוי לחמול ולחוס ולהוציאם ממבוכתם אשר בה נתסבכו עד הנה, לתת להם סדר לימוד חדש למען יגיעו בימים מועטים אל מטרת חפצם, ותשועה כזו אינה יכולה לבוא כי אם ברב יועץ, כמו הגאון ריינעס, אשר כפי הצעתו וכפי אשר נודע בתורתו וחכמתו. גדול יהיה הבית האחרון הזה מכל הראשונים אשר בשם ישיבה של תורה יתימרו. — ואם תאמר מוצא לכסף מאין? על זה אשיב ואומר כי ישראל רחמנים בני רחמנים לכל דבר שבקדושה, אותם האנשים המפזרים כסף כאפר לשלוחי דרחמנא המסבבים את כדור הארץ בכל שנה ושנה בקופותיהם ושופרותיהם על מזונות חבורתא קדישתא דעסקין באורייתא, ובאמת הכסף הזה יאכלו הארבה והחגב, ילך בתה ויאבד, כידוע ליודעי חן — אותם האנשים המחזיקים בימין כל חובש ביהמ״ד, אם כי תורתו אינה אלא זמר בעלמא, אותם האנשים בעצמם באין כל ספק ידעו ויכירו את חין ערך ישיבה זו הבנויה לתלפיות, ותורת חיים ומלא כף נחת וכבוד בה, נגד אחרת אשר נוח לה שלא נבראה משנבראה והיזקה מצוי ובנדבת רוחם יראו לכלכל ישיבה של תורה זו בהשכל ודעת ואז בטח נוכל לקוות כי לא ימושו רבנים תלמודיים מאתנו וזרענו וזרע זרענו, ומעניים תצא תורה, ושלום על ישראל אי""ש"
021-HZF-1882-09-05-001-09263_toc_7,," גלוי לכל סוחרי ספרים לתור ולדעת כי העתקתי את משכני ואת בית מסחר הספרים אשר לי לרחוב נאליווקעס חצר גלאסס No. 17 שם ביתי בית מלא כל טוב מספרי קדש, הן מילידי דפוסי כמו מגיני ארץ עם כל המפרשים וגם מחצית השקל והפמ״ג בשני סארטין נייר, מדרשים עם מ״כ ועץ יוסף וענף יוסף סדר הדורות, מחזורים פערטיל עם מט״ל. ב״ל ולקוטי צבי בשם כמו רעדעלהיים בחמשה חלקים. מחזורים הנ״ל בתשעה חלקים ושניהם כלולים מאד בהדרם, מחזורים מט״ל וב״ל וע״ט ה״ח דפוס ארגעלבראנד מחזורים ע״ט ה״ח דפוס הנ״ל ועוד ועוד, ועל כל אלה יש לי רב מכל דפוס ווארשא וחו״ל הבאים פה ברשיון הצענזור. גם כל מיני ספרי ווילנא דפוס ראם, קראתי למאהבי בעלי ברית מסחרי מקרוב ומרחוק לפנות אלי ולחדש עמדו את בריתם כימי קדם, ואני ועושי דברי על משמרתנו נעמודה להחיש לכל מבקש את רשימתו בעתה ולתת לאיש ואיש כפי מפעלו ראבאט נכון להפיק רצון, וכל איש אשר דבר לו רק עם מדפיסי ראם בווילנא יוכל לפנות גם אליהם וישיג את המינים הנ״ל גם שמה. שמואל אייזיק פעשעס-אדרעססע ווארשא. С. А. Пешесу, Варшава Палевкя № 17. S. A. Pesches, Warschau Nalewki Nr. 17."
021-HZF-1882-09-05-001-09263_toc_8,," שערי ציון מודיעים אנחנו בזה לכל אחינו האוהבים ארצנו הקדושה, ודורשים שלום אחינו היושבים שם, כי החלונו להוציא לאור את המ״ע „שערי ציון"" בעה״ק ירושליו ת״ו בתבנית חדש, ויופיע בכל פעם חוברת שתי פעמים בחדש, ויבואו בו כל הענינים הדרושים והנאותים למכה״ע היוצא לאור בעיר הקודש, ממצב אחינו שם ממנהגיהם, ומעשיהם ועבודתם, וכל הקורות אותם. וכל הדרוש לחפץ לבב אוהבי „שערי ציון"" וחובבי ארצנו הקדושה. מחירו לשנה בכל הארצות: 12 מארק או 20 פראנק, 8 פלארין, 1 ליטרא שטערלינג, ובארצות רוסיא ופולין 6 רו״כ לשנה. לחצי שנה 3 רו״כ. ולרבע שנה 1 רו״כ 50 קאפ׳. וכל החפצים בו יפנו בכסף מחירו (אם לשנה, לחצי שנה, או לרבע שנה). אל סוכננו המופקד לסוכן בכל ארצות רוסיא ופולין. ה״ר יעקב מהרש״ק נ""י מווארשא האדרעססע אליו Дкову Маршаву, въ Варшаву, Налевкия № 19. (המו״ל מכה״ע „שערי ציון"" בעה״ק ירושלים ת״ו)"
021-HZF-1882-09-05-001-09263_toc_9,," אל סוחרי אתרוגים לבעלי בריתנו במסחר אתרונים ולולבים. הננו מודיעים כי שולח במלאכותנו בשנה ההיא ישר לטריעסט ציר אמונים, בקי בטיב הסחורה, כל פרי למינהו, ונבון דבר האברך המופלג מו״ה נפתלי הירץ פינעס, לדעת ולתור שמה בעדנו פרי עץ הדר באמת, וכפות תמרים כולם יפה ומום אין בם. כל איש אשר יאבה לעשות עמנו חוזה במסחר אגולניע ולאחדים, יפנה אלינו פה ביאליסטאק וישבע רצון, כאשר ישיג רק סחורה ראיעלע לא מזויפת; ביאליסטאק ר""ח מנ״א שנת ואיש יביא בפריי לפ""ק. יצחק יאנאווסקי — אליעזר ברוך דארמאן"
021-HZF-1882-09-05-001-09263_toc_10,," הנני מודיע כי שלחתי לטריעסט את שותפי מו״ה מרדכי הירש אפטע מקראקא הדר כעת בווארשא אחרי אתרונים כשרים מובחרים ומהודרים גם לולבים ירוקים יפים ומהודרים ויהיו נמכרים במקח הזול תיבות שלמות והן לאחדים. ברחוב נאלעווקי בחצר שטערין No. 19 בבית החנות של טלתים מר׳ משה זילבערפריוו, אקוה כי הקונים אצלינו ישמחו בחלקם בידעם כי צור אמונים הוא בקי בטוב הסחורה ויש על מי לבטוח. יצחק טעמקין מווארשא .kin Dzika N.17. אדרעססע שלי"
021-HZF-1882-09-05-001-09263_toc_11,," כמו בכל שנה ושנה נסעתי גם בשנה זו לטריעסט לקנות אתרונים, והגם שהבטחתי להקונים שישינו אצלי בשנה זו גם אתרונים מאה״ק, רק מחמת ששנה זו היא שנת השמיטה לדעת הגאונים, ולמנהג א״י, ואין מוציאין פירות שביעית מא״י לחו״ל אי לזאת לא עשיתי שום מסחר עם אתרוני אה״ק, אבל זאת אבטיח להם שישיגו אצלי אתרונים מפראנא טובים ומהודרים גם לולבין מינענווע ירוקים ויפים. גם הדסים מטריעסט מובחרים תלת על תלת, והקונים יפיקו רצון מהסחורה שלי גם הקונים תיבות שלימות ישיגו ראבאט הגון כנהוג, מקום מסחרי בשנה זו יהי׳ ברחוב נאלעווקי בחצר הג׳ ר׳ יודל טאקאר No. 25, בבית מסחר היין של הג׳ ר׳ יוסף בוכווייץ לפנים מאליניאק. No 6 מקום דירתי לפני שער הברזל בחצר הג׳ מארקוס לעווי פישל לעווקאוויטש"
021-HZF-1882-09-05-001-09263_toc_12,, אונזער קאמפטאיר. פערקויף פאן רוססישען נאפט וועלכעס זיך ביז דעה 8 טען יולי אויף דיא נאלעווקי N. 4 בעפונדען האט. בעפינדעט זיך N 12 עצט אויף דיא לעשנא Dembo  Kahan Warschau Leszno No 12. 
021-HZF-1882-09-05-001-09263_toc_13,," הודעה ווער פארגאער אתרונים, לולבים, הדסים אין פיינער שיינער, וואארע גוט אונד בילליג בעציהען ווילל, ווענדע זיך אן דיא בעקאננטע אונד סאלידע פירמא. G. Singer in ׳Triest."
021-HZF-1882-09-05-001-09263_toc_14,," ציריך, איזראעל. קנאבען⸗אינסטיטוט גימנאזיום, טעכניקום האנדעלס - אונד מוזיק⸗שולע. מאטוריטעטס פריפונג פֿיר אוניפערזיטעט פאליטעכניקום, דיא אנשטאלט ליעגט אם זעע, אם פֿוסע דער אלפען, פרייז יאהרליך 1,500 פראנקס עהערעס ד׳ פראספעקטע. רעקטאר לאנדאוי, ראבב. פרעד׳, דע אידישען געמיינדע."
021-HZF-1882-09-05-001-09263_toc_15,," נכונים אנחנו לקבל קאמיסיאן מכל החפץ להשיג ע״י אתרונים מכל הסארטין, וגם לולבים והדסים ירוקים כפי מחירם בטרייעסט בתוספת קאמיסיאן 125 קאפ׳ מכל אתרוג, 10 מכל לולב. 50 מכל פעקיל הדסים והננו נכונים לשלוח סחורה טובה לכל דורש, גם ע״י נאכנאהמע בשלחו אלינו אויפנאבע 50 קאפ׳ לכל אתרוג 25 לכל לולב. 1 רו״כ לכל פעקיל הדסים. ונקוה להפיק רצון לכל הדורשים לעשות מסחר עמנו. האחים אהרן ואברהם בירגער בעיר מינסק אדרעססע Арову Виргеру, въ г. г. Минскъ. Aron Burger, in Couw. Minsk (Russland."
021-HZF-1882-09-05-001-09263_toc_16,," החפץ בלמוד הלשונות רוסיש אשכנזית צרפות, אנגלית ואיטאליאנית, יוכל לפנות ביאליסטאק י""ט סיון. אלי. יוסף בהרח״ז סלאנימסקי."
021-HZF-1882-09-05-001-09263_toc_17,," תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיג כל מבקש פראבע Люблинеръ и Коцъ Влоцлавекъ, Варш. губ."
021-HZF-1882-09-05-001-09263_toc_18,," שאלות ותשובות להת׳ ח״י בארנשטיין מאמרו יודפס, לה׳ האלץ המחבר ס׳ אינו נותן בהקפה, להרב ליפשיץ במכתבו לא מצאנו מארקען יען לא היה חתום על ד׳ כנפותיו לה׳ ראזענבערג לא ידענו מדוע לא ישיג"
021-HZF-1882-09-05-001-09263_toc_19,, אדרעססא שלנו З. Сонискому Варшава S. Sionimski in Warschau. Dzika No. 25a.
