article_id,headline,text
021-HZF-1883-05-15-001-10123_toc_1,, א ברוסיא ופולין. אל השולה במוקדם לשנה 5 רו״כ. נחני שנה 2.75 רו״כ.  לרבע שנה. 1.50 רו״כ.  ול ביתר הארצות 20 פראנק. ל באמעריקא ה דאללאר A
021-HZF-1883-05-15-001-10123_toc_2,, K מחירו באשכנז: 14 רייכם מארק לשנה. בעסטרייך 8 פל׳ לשנה. וכן לרבע שנה. שכר מידעות:  מכל שורה קצרה 5 קאפ׳.   ומשורה רחבה 10 קאפ׳
021-HZF-1883-05-15-001-10123_toc_3,מכתב עתי משמיע חדשות יוצא לאור אתת בשבוע...," 55  - כתב עתי משם ע חדשות יוצא לאור אחת בשבוע, מאת חיים זעליג סלאנימסקי."
021-HZF-1883-05-15-001-10123_toc_4,תוכל האנינים דבר* הימים .ירושלים.םעטערסב...," תוכן הענינים דברי הימים, ירושלים. פעטערסבורג. קאליש ההכנות לחג הכותרת. הצופה לבית ישראל. הודעות. שאלות, ותשובות."
021-HZF-1883-05-15-001-10123_toc_5,דברי הימים," דברי הימים הברית המשולשת בין אשכנז, אוסטריא ואיטאליא, החלה לשים את משטרה ולצאת לפעולות בשלשת הארצות, על פיה תתנהלנה הממשלות ותפלסנה את דרכן להיות חוברות ומתאימות אשה אל רעותה. את הדבר הזה נראה ביתר שאת וביתר עז בארץ איטאליא, נגד בעלי מפלגת האיררידענטיסטים, המפלגה הזאת כנודע היא צוררת לאוסטריא, ומשתוקקת להשיב לאיטאליא את הנפות טריעסט וטיראל החוסות כעת תחת שבט אוסטריא יד המפלגה תקיפה בארץ, מספר אנשיה הוא כביר ועצום וביניהם גם אנשים רמי המעלה, על כן לא הרהיבה ממשלת איטאליא עד היום עוז בנפשה, להכביד את אכפה על מפלגה אדירה ונערצה כזאת, בלתי אם בפרוץ בעלי המפלגה את גדר חוקי הארץ ובעשותם פרעות, אז עצרה ממשלת איטאליא בעדם, ולא ביד חזקה אך דרכי נועם היו דרכיה וכל מעשיה בשובה ונחת, אולם לא כן עתה, מאז יצאה הברית המשולשת לפעלה, עתה החלה ממשלת איטאליא לדכא בכח ובאכזריות את מפלגת האיררידענטיסטים, למען מצוא חן בעיני אוסטריא ובעיני אשכנז, עד היום חפשים היו בעלי מפלגת האיררידענ- טיסטים, הטיפו דברים קבל עם והתאספו להמתיק סוד וכתבו ספרים, והוציאו לאור מכתבי עתים באין מחריד, באשר ארץ איטאליא ארץ חפשית היא, ועל פי משטרי ארץ כזאת, רחוק רחוק הרעיון, שהממשלה תיסד בשבט מוסר את אחת המפלגות המתנגדות לה, והנה הרעיון הזר והרחוק הזה יצא כעת לפעולות אדם, הממשלה החלה לרדוף באף את האיררידענטיסטים ולשים מתגה בשפתיהם לבל יטיפו קבל עם דברים המעוררים שנאה נגד אוסטריא. הדבר הזה כזר נחשב בעיני העם, ואף כי רוב העם לא ילך כבהמה בבקעה אחרי האיררידענטיסטים, בכל זאת אהבת החפש וגם השנאה לאוסטריא מתנוססות בכל לבות האיטאלקים, וזאת יוכיחו בעליל בכל עת מצוא בבוא המקרה לידם לגלות את מחשבותיהם. זה מקרוב נשפטו בעיר אודינא באיטאליא שלשה אנשים איטאלקים, אשר השיאו עליהם חטאת, כי ידיהם היו בקושרים שהתנכלו להתנקש בנפש קיסר אוסטריא פראנץ-יוסף בהיותו בעיר טריעסט, והשופטים הצדיקו את הנאשמים באשר לא נתברר אשמם די בירור, והמה היו שופטים מושבעים הנבחרים מקרב העם. והדבר ברור, כי לו ישבו במקומם שופטים ממונים מטעם הממשלה, כי עתה לא הוציא את הנאשמים לחופש, וגם הפעם עמד דורש המשפט מצד הממשלה וערך מחאה נגד החלטת השופטים המושבעים, והמשפט יובא עוד הפעם לפני בית דין חדש גבוה מעל בית דין זה מעשים כאלה וכאלה שעשתה הממשלה, מרו ועצבו את רוח בעלי מפלגת האיררידענטיסטים, וימלאו ידי אחד מבחיריהם לצאת בבית הפארלאמענט במלחמת הלשון נגד נשיא שרי הממשלה דעפרעטיס, על דבר הלחץ אשר הממשלה לוחצת את מפלגת האיררידענטא. הנבחר הזה עבר לפני התיבה ובחום רגש איטאלקי הרעיש את הבית ברעם קול הקריאה: איטאליא עטופה שחורים על מות בנה אבערדאנק אשר צדה לנפש קיסר אוסטריא ונתפש בטריעסט, ונתלה על עץ לפי המשפט אשר חרצה ממשלת אוסטריא, שם וזכר אבערדאנק לא יסוף מקרבנו, ומאת כל העם קדוש יאמר לו, השנאה לאוסטריא בוערת כמדורה, ומה הממשלה עושה? היא מתהפכת מסבות בתחבולותיה לכלוא את הרוח ולשים מחסום לפי העם לבל ידבר כהעולה על רוחו, הם מלהזכיר את שמות מדינות מחמדנו טריעסט וטריענט, אפס חופש באיטאליא!! כהנה וכהנה דברים כמתלהמים המטיר הנבחר האיררידענטי על ראש הממשלה, והיטיב אשר עשה הנבחר הזה, הוא הציל מפי דעפרעטיס דבר אמת על אודות הברית המשולשת, ותשובה ברורה על השקפת ממשלת איטאליא בנוגע לעניני חברת האיררידענטא. נשיא השרים דעפרעטים ענה בהתולים קשים כגידים וחדים כחדק. במפלגת איררידענטא התקלם בדברי חדודים, ובעיקר הדבר ענה ואמר: דמיון יפה הוא בלי ספק, לחלום בהקיץ על אדות השבת טריעסט וטריענט לאיטאליא, אולם נחפשה נא דרכינו ונחקורה איך נשיג זאת? הלא רק ע""י מלחמה באוסטריא! האם די כח בנו לערוך מלחמה נגד אוסטריא, ואיה אפוא נמצא בעלי ברית שיתאחדו עמנו להמלחמה הכבדה הזאת? על כן זאת אגיד, חטאת לא נוכל כפרה היא, לעורר את תאות העם ולהלהיב את דמיונו, מבלי יכולת לבצע את הדבר מעולם הדמיון לעולם המעשה, אם נפרד מעל אוסטריא, אזי לבדד נשב, ואם נתאחד עמה אז יהיה לנו מקום בראש בקרב אגודת ממלכות אייראפא התיכונה, ואין קצה לרב טוב הצפון לנו בברית אמת ושלום כזאת, ובמה היה לנו לבחור, בקשר של ברזל ובמשגב ברית איתני אייראפא, או בחלומות האיררידענ- טיסטים? ולא החלומות על אדות טריעסט וטריענט לבדם ימלאו את לבות בעלי המפלגה הזאת, אך ראש דמיונותיהם היא תשוקתם לממשלת רעפובליק ושנאתם להמלכות השוררת בארץ, לפי דעתם כסא המלוכה באיטאליא הוא כקש נדף וימיו חוצצו לא ימשכו, אך תועים ומתעים הם על כן לא נפן אליהם ואל דבריהם. זה היה תמצית דברי דעפרעטים, ואם נבחן את הדברים יראה נראה, כי לעומת אשר השכיל בראש דבריו לערוך זה לעומת זה את חפץ האיררידענטיסטים הפורח בעולם הדמיון, נגד הברית החזקה של הממלכות הגדולות והעצומות, כן הסכיל באחרית דבריו, בהשיאו חטאת על האיררידענטיסטים, כי לממשלת רעפובליק הם שואפים, ע״י דבריו אלה נתן דעפרעטים יד לשונאי הממשלה, להחזיק בדעתם, כי כרת המלך הומבערט האיטאלקי ברית עם אוסטריא ואשכנז, לא לטובת עמו וארצו, רק לסעד ולבצר את כסא מלכותו, יען באגודה כזאת לא יוכל להיות שלטון לרעפובליק, אולם לא כן היה לו החזיקה איטאליא במעוז צרפת, כי אז, לפי שטבע הענין מחייב, נתחבב רעיון רעפובליקאני בארץ איטאליא, זאת היא דעת מתנגדי הממשלה באיטאליא, אם דבריהם נכונים או לא, מי יודע; אולם כה או כה, לא היה לו להשר דעפרעטיס לנגוע בענין זה כלל, וע״י נגעו בזה נתן פתחון פה למתנגדיו להתחזק ולעמוד בתוקף דעתם, שכניסת איטאליא למחיצת אשכנז ואוסטריא — היא רק שמירה מפני רעפובליק ולא יותר. ה׳ דעפרעטיס לא נשמר בלשונו, על כן היתה למלה בפי האיטאלקים המתנגדים לממשלתם. לאמר: מאז נכרתה הברית המשולשת למדה ממשלת איטאליא אל דרכי אשכנז ואוסטריא, אוסטריא צוררת את האיררידענטיסטים האיטאלקים, לכן תשנא אותם גם איטאליא. ובאשכנז מנהגו של ביסמארק הוא, להאשים את כל מתנגדי הממשלה ולאמר שהם רעפובליקאנים, לכן גם דעפרעטים יעשה כמוהו — אבל „לא אשכנזים אנחנו, כי נירא ונפחד מפני מוסר הבלים כזה״! כן היו האשכנזים למשל ולשנינה בפי העמים המתנהגים על פי חוקי קאנסטיטוציאן, כי באמת חזון זר ומתמיה הוא אשר לא נראה כמוהו בין כל העמים והממלכות, חזון קאנסטי. טוציאן צולעה על ירכה ופארלאמענט פוסח על שתי השעפים וחברת נבחרי העם כעדר בתוך הדברו נתונים תחת שבט רועה אחד, הלא בצדק יאמר מכה״ע Tics: „מה זאת? היש באשכנז קאנסטיטוציאן או אין? קומו עליה ועקרוה, או תשלוט בארץ כדת, ולמה לכם הכרכורים האלה״? המכ״ע האנגלי הזה שואל שאלת תם. האנגלי הסכין לדקדק כחוט השערה בעניני הקאנסטיטוציאן, ובתמימותו לא יבין מה ההתעקשות וההתפתלות ומה ענין לרצועתו של ביסמארק בבית הנבחרים, אולם באשכנז כבר נלאו לתמוה ולשאול שאלות, כי ההרגל נעשה טבע שני ומה גם אחרי אשר בימים האחרונים האלה החלו עבדי ביסמארק להשמיע במרום קולם שאינה דומה הקאנסטיטוציאן האשכנזית להאנגלית או האיטאלקית ולשאר קאנסטיטוציות שבעולם, אך בריה בפני עצמה היא, ואף אמנם הליבעראלים צועקים חמס אולם המחזיקים במעוז הממשלה עומדים בתקפם, והפרץ הולך ורחב בין שתי המפלגות האלה כאשר לא היה עוד מיום הוסד הקאנסטיטוציאן בארץ, אהבת הנצוח והמחלוקת והסכסוכים העצומים הלהיבו את לבות הליבעראלים ואמצו את כחם לעמוד למגן להקאנסטיטוציאן, ומה רב עמלם לעמוד נגד הקאנסער- וואטיווים והקאטולים הרבים והעצומים מהם, ובכל זאת הצליחו זה שתי פעמים להשיב ריקם בבית הפארלאמענט שתי הצעות ביסמארק שהציע לשים מסים חדשים, ובמחנה הממשלה גדול הקצף, אך מה יועיל להם קצפם נגד רוב דעות, כל כחם אינו רק להציע את ההצעות האלה עוד הפעם, כאשר יראו את השעה משחקת להם, צאו וראו מה בין קאנסטיטוציאן אמתית למזוייפת, בממלכה אשר בה תשלוט קאנסטיטוציאן באמת, מעשה השרים תלוי במאמר פיהם של הנבחרים, ואם יקר מקרהו, כי הצעתו תשוב ריקם ברוב דעות, אז עליו לעזוב את משמרתו, ומה גם כאשר יקר מקרהו כזה איזה פעמים, אז תקומה לא תהיה לו; ובאשכנז השליכו הנבחרים אחרי גום את הצעות ביסמארק זה פעמים רבות, והוא על עמדו יעמוד, בימים האלה קרה מקרה בזה גם את גלאדסטאן נשיא שרי הממשלה באנגליא. הוא הציע לפתוח את שערי הפארלאמענט לפני האיש בראדלאה הנבחר מעיר גארטהאמפטאן, הוא האיש הממאן להשבע שבועת הנבחרים הנהוגה, יען בהשבועה נזכר שם אלהות, והוא בן בלי דת, וזה ימים רבים הרם לבוא לבית הפארלאמענט ואין קצה להויכוחים שהתוכחו על אדותיו, וסוף כל סוף לא קבלוהו. והנה עתה הציע גלאדסטאן לשנות את נוסח השבועה באופן שגם הנבחר בראדלאה ואנשים כמוהו יוכלו להשבע מבלי אשר יעידו עדות שקר בעצמם — אבל הצעת גלאדסטאן שבה ריקם, ורק שלש דעות תנו הכרעה לצד שכנגדו, ועי״ז נמוטו מעט רגלי גלאדסטאן, אך הוא הרגיש בזה וקפץ ואמר, כי לא יסוג אחור מפני ג׳ דעות אלה, ובעבור ביטול הצעתו לא יעזוב את פקודתו — בכ״ז לפ הידיעות האחרונות מלאנדאן, נתמוטט רוב בנינו של המיניס- טעריום הגלאדסטאני וחוששים למפלתו, וכ״ז מפני שלש דעות שהכריעו את הכף נגדו. זאת היא ממשלת קאנסטיטוציאן אמתית (חדשות בקרב הארץ), בראש כל עניני שאלת היהודים עומדת כעת השמועה אשר באה בכל מכה״ע, כי על שכם הגראף פאהלען שהיה מיניסטער יוסטיץ נתנה המשרה לעמוד בראש הועד אשר בפ״ב לפתרון שאלת היהודים, הגראף שובאלאוו אשר על אדותו נפלה הברה כי הוא יהיה לראש המדברים, כאשר הזכרנו בגליון העבר, הוא יתמנה לגענעראל- גובערנאטאר במאסקווא, והשר דאלגארוקאוו אשר נשא את המשרה הזאת על שכמו, נכון לעזוב את פקודתו (וויעק 105). בקרב הימים יהיה בהסענאט במחלקה הראשונה המשא ומתן על אודות הקובלנא אשר הושיטו היהודים מבאלטא ומיעלי- סאוועטגראר נגד שר האוצרות, שהשיב ריקם את בקשתם שהם מבקשים להשיב להם את המסים והארנוניות ששלמו להממשלה בעד היי״ש אשר נשחת להם בימי הפרעות, שר האוצרות לא פנה אל בקשתם. והנה הם מקוים כעת להפיק רצון מאת הסענאט. שר האוצרות בונגע יקח ג״כ חלק במשא ומתן הזה )No. 89 זאריא( בטרם נודע בבירור, מי נבחר לשבת בראש הועד העוסק בפתרון שאלת היהודים, הודיע מכ״ע נאוואיע וורעמיא או צערו על שמיטת השאלה הנכבדה, שאלת היהודים, ואגב אורחא מודיע כי אחד מן החברים היושב בסוד הועד בתור „מומחה לאותו דבר״, (עקספערט), חוה את דעתו לטובת היהודים ולהפרת כל החוקים המגבילים וכו׳ וכו׳. ועל הידיעה הזאת מוסיף מכ״ע נאוואיע וורעמיא נופך משלו, לאמר: מובן )No. 18 הדבר שדעת יחיד לא תכריע את הכף (איזר׳ הגראף איגנאטיעוו נבחר לראש חברה חדשה רוססית למרבה המסחר וחרשת המעשה״, ובאסיפה הראשונה בא ויטיף דברים רבים על דבר מטרת החברה ועל דבר הדרכים אשר לה ללכת בהם ועוד כאלה וכאלה מעניני החברה, ועיקר דבריו היה, כי חובה על החברה להעשות אגודה אחת עם כל גדולי הסוחרים ובעלי בתי חרשת מעשה בכל רחבי רוסיא, ואז כאשר יעלה הדבר ביד החברה להרבות מספר חבריה ולפרוס מצודתה על כל הארץ, אז נכון הוא לעמוד לימינה בכל מאמצי כחו, למען יכון המסחר ולמען תגבר ותפרוץ חרשת המעשה ברוסיא מבלי עזר מזר (וויעק 105) מעיר יעקאטערינאסלאוו מודיעים להקיובליאנין, כי לפני חג הרוסים פחדו היהודים שם פחד פתאום, ואימת פרעות בעתתם, ומקור הדבר היו פגעים קטנים אשר קרו זעיר שם עיר שם. ראשי עדת ישראל באו אל שר העיר לחלות את פניו לסוכך עליהם באברתו מפני שוד ושבר, והוא הבטיחם למלא .)No 14 בקשתם (קוריער ווארש׳ ממחוז פראסקוראוו מודיעים למכ״ע זאריא, כי בכפר מאטעייקאווצעוו הקרוב שמה התנפלו רוצחים נעלמים על בית אב מישראל, חנוני של משקה, וישחטו אותו ואת אשתו ושני בניו, וכל הרכוש בזזו, עקבות הרוצחים לא נודעו עד היום ממאהילוב-פאדאלסק מודיעים להגאוואיע וורעמיא, כי לפי חשבונות מחשבי קצין אשר בבית פקודות הגובערנ׳ הפא- ראלי, היהודים מחזיקים בגליל ההוא בהכירה 424 אחוזות מקופות מדת 240,108 דעסיאטין, והוא חלק אחד משמונה מכל אדמת האחוזות מגליל ההוא. בשנת 1881 עלה מספר בתי הכנת משקה עד 130 ומהם היו 113 של יהודים. מכ״ע העברי הרוסי (No. 16) מודיע ע״ד חילוק דעות זר ומתמיה אשר פרץ בין ראש האזרחים (גאלאווא) בווילנא ובי שאר הממונים בבית מועצות העיר. חברי הדומא נאספו להמתיק סוד ולבחור סגל חבורה לשלוח למאסקווא ליום הכותרת, וראש העיר הגיד להחברים, שמספר הצירים בל יעלה ובל יגרע משלשה אנשים והוא ביניהם, ואם כן יש לבחור עוד בשני אנשים זולתו, וכן הוסיף לאמר: אחד משנים אלה יהיה רוסי והשני בהכרח שיבחר איש פולאני לבל יחסר המזג ולבל יהיה להפולאנים מקום לטעון. כשמוע זאת חבריו גם הנוצרים גם היהודים, ענו ואמרו לו כי מהראוי שגם יהודי יהיה בין השלשה וע״ז השיב הראש: טוב הדבר, אם תחפצו ביהודי אל תבחרו בי והיה היהודי במקומי, אולם חברי הדומא אמרו: לא כי רוסי אתה ולמה לך עוד איש רוסי זולתך, יהיו נא אפוא השלשה אתה הרוסי וזולתך פולאני ויהודי, אך הראש לא הסכים על זה, ובני הדומא הוכרחו להושיט מכתב בקשה אל הממשלה לתת רשות, שיסעו למאסקווא ארבעה אנשים, ויהיה אפוא הראש ושלשת חבריו רוסי ופולאני ויהודי, מענה הממשלה לא נודע עוד. מדינאבורג מודיעים למכ״ע רוססקי יעברי הנ״ל, מענין קיום החק החדש המעמיד את מספר רופאי הצבא היהודים על קצב חמשה למאה! אחד הרופאים המשרת בצבא זה עשרים וארבע שנה וששה חדשים קבל פקודה מאת הממשלה לעזוב את משמרתו אשר לו במקום מושבו ולנסוע למדינות רוסיא אשר באזיא. מובן הדבר, שהרופא שכבר בא בימים לא חפץ לנסוע למרחקים ובקש מאת הממשלה לתת לו חופשה לגמרי, לו עמד הרופא בכהונתו עוד ששה חדשים, כי עתה זכה לשכר קבוע מאוצר הממשלה, כאשר ינתן לכל פקיד המשלים חק עבודתו מספר כ""ה שנה, ואלו רצה הרופא לכתת את רגליו עוד במשך ששה חדשים במסעו למקום יעודו החדש הלא הגיע עד השלמת שנות עבודתו, אך הוא לא חפץ בכל אלה ונשאר במקומו ועזב את פקודתו. עוד רופא אחד זולתו המשרת בצבא ה חמש עשרה שנה, שהחל עבודתו בטורקעסטאן ואח״כ קבל משרה בגראדנא, קבל ג״כ פקודה עם שינוי מקום למדינות אזיא. הרופא הזה הגדיל והאדיר פעולה בגראדנא וכל הרופאים יבכו להולך הזה. בעירנו ווארשא באה חברת באי כח קהלת ישראל לפני האדון ראש כהני דת הקאטולית סאטקיעוויטש, לברכו לשלום טרם עזבו את עירנו לכהן במקום יעודו החרש בסאנדאמיערז . בתוך החברה היו נכבדי קהלתנו: הד״ר לודוויג נאטהאנזאהן שלמה לעווענטהאל, יאן בערסאהן, מיכל בערגסאן, וליבר קארנגאלד האלופים הנכבדים האלה השיבו לכבוד ראש הכהנים תשואות חן ותודה בשם קהלת ישראל. בעבור אשר הואיל לעמוד בפרץ בימי הפרעות בעירנו בשנה שעברה, שהשתדל בכל כחו להשקיט את המהומה, כנודע. הכהן הנכבד ענה להם, שאיננו ראוי להודות לו על זה, כי עשה רק את המוטל עליו בתור היותו כהן הדת, גם השיב תודה לבאי כח הקהלה והבטיחם לזכור להם את אהבתם היקרה לו מאד בשבוע העבר הדפסנו את מכתב סופרנו מפ״ב. המודיע כי התעוררה התשוקה הנכבדה בלבות טובי אחב״י שם להגדיל חכמת ישראל ולהאדירה, ע״י התיסדות בית עקד ספרים לחכמת ישראל. וחברת אוהבי שפת עבר, ועוד כהנה. כסניף להידיעה הנ״ל, תחשב הודעת מכה״ע הרוסים, כי החכם הגדול ד״ר אברהם הרכבי, כדרכו בשנים שעברו, יטיף גם בשנה הזאת דרשות נכבדות מעניני הספרות ומעניני תולדות ישראל, הדרשה הראשונה תהיה מענין תולדות ר׳ שמואל הנגיד, על הבאים לשמוע את הדרשות הנכבדות יושת מחיר, וכסף ההכנסה הרים והקדיש ה׳ הרכבי לתכלית התיסדות בית עקד ספרים הנ״ל הרעיון הזה, שהמלומדים יטיפו לפני העם מאמרי תורה וחכמה, הוא נכבד מאד ורב טוב צפון בו, בין אחב״י בחו״ל רבו גם רבו מטיפים כאלה, אשר לא יאמרו די בדרשותיהם מעל הבמה בבית הכנסת, אך גם יקבעו מקום מפקידה לפקידה להטיף לקחם לפני העם. בארצנו הראשון הוא הד״ר הרכבי אשר אחז בדבר זה, וראוי לברכה ולתהלה, ולהיות למופת לשאר נבוני עם לצאת בעקבותיו רוח נדיבה מאין כמוה), מכה״ע בערלינער טאגעבל"" מודיע, כי בימים האלה מת בעיר טריער באשכנז, הנוצרי האשכנזי ווילהעלם מאטהיעי יליד עיר קולוניא, שהיה בימי חרפו ציר אשכנז ביאווא, האיש הנכבד הזה הניח ככה רב לצדקה למען חברות של חסדים שונים, וביחוד הניח סך 15,000 מארק לטובת בית תלמוד תורה לילדי ישראל, וסך 15,000 מארק לחברת גמילות חסדים אשר בקהלת ישראל בלייפא בבעהמען. זה כשנתים ימים גלה את חפצו זה להרב לעדת ישראל בטריער הד״ר עהרמאן, שיש בדעתו להתנדב מהונו סך נכבד לטובת היהודים, למען לא ישא עליו חרפת ארץ מולדתו בדבר האנטיסעמיטיזמוס אשר התגאלו בו עם האשכנזים"
021-HZF-1883-05-15-001-10123_toc_6,ההכנות לחג הכותרת," ההכנות לחג הכותרת יום החמשה עשר (למנין שמונים הרוסים) לחדש מאיי הנוכחי. יום שמחות יהיה לכל יושבי רוסיא המעטירה, יום ממשה קדש הלולים וחג כלולות הכתר על ראש כבוד הקיסר והקיסרית ויורש העצר ירום הודם. כל יושבי רוסיא ישישו יצהלו לקראת החג הנשגב הזה, וגם אנחנו בני ישראל, אשר בטובת העם אשר אנחנו יושבים בקרבו ייטב גם לנו ובצרתו גם לנו צר. בלב מלא שמחה ותקוה נחכה לקראת יום הנתן צניף מלוכה בראש הקיסר האדיר, מכל קצוי רוסיא וגם מארצות רחוקות צירים יבואו למאסקווא המעטירה לחזות בנועם החג ולראות כבוד מלך ביפיו, מכל הערים הגדולות ברוסיא צירים יאתיו. גם שבטי עמים שונים ציריהם ישלחו, הקאלמיקים והקירגיזים ושאר שבטי העמים השוכנים ברוסיא האזיאטית ישלחו בחיריהם, והעם הבולגארי ישלח חברת צירים אשר תוביל שי לכבוד הקיר״ה כלי יקר, מכל ממלכות אייראפא וגם מאזיא ומאמעריקא יבואו צירים באי כח הממשלות, נסיכים גדולים מזרע המלוכה ושרים רבי המדינה, מאנגליא יבוא הנסיך העדינ- בורגי ניסו של הקיר״ה, ובתור ציר מיוחד מאת צבאות אנגליא יבוא הגבור הנערץ וואלסלייא אשר עשה לו שם במלחמת מצרים, וציר מיוחד מאת צבא האניות הלארד קלענוויליאם; מפרוסיא יבוא הנסיך אלברעכט ובלויתו צירים מיוחדים מן הצבא ועוד כן גם מכל ממלכות ורוכסיות אשכנז, מדענעמארק, מאוסטריא, מאיטאליא ועוד ועוד. מצרפת תבוא חברת שרים נכבדים צירי ממשלת הרעפובליק, ויובילו שי להקיר״ה שלש מרכבות כלולות פאר והדר ממרכבות מאקמאהאן בהיותו נשיא הרעפובליק בצרפת, מאמעריקא, ומארצות רבות זולתה תנתן על שכם הצירים הקבועים אשר בפ״ב המשרה לעמוד במקהלות הצירים בשם ממשלתם גם האפיפיור מרומא שולח את צירו הקארדינאל וואנוטעללי והוא לפי חוקי הדת הקאטולית לא יבוא לשמוע אל הרנה ואל התפלה בעת המשח הקיר״ה, אך ביום המחרת יבוא אליו לברכהו. גם מפרס ומיאפאן ומשאר ארצות הקדם. בוא יבואו צירים מאת הממשלות. מספר כל האורחים המרוממים מחו״ל ועלה לערך מאתים איש, והיכלי תפארה הוכנו למענם להשכין שם את כבודם, גם פקידים רמי המעלה מפקידי רוסיא יהיו בחברתם להורות להם את כל דרכי עיר הבירה וכל מחזה יקר אשר בה. — סופרי מכה״ע מחו״ל יבואו רק בפקודת שר החיצון ושר הפנים, ואלה אשר זכו לתעודה, ישאו על כובעם אות ותו למען תכירם עין רואי, בכל ימי הכותרת יעלו המשחקים על במות ישחק מחזות תפארה בהוד והדר, ובתי חזיון ההם יהיו פתוחים לכל בא, חנם אין כסף. לרבוא רבבות עם יערך שלחן עם שפעת מאכל ומשקה ומגדנות, גם לעניי עם ינתן משען כסף. אין קצה להתכונה ולההוד והדר אשר יפארו את היכל הקרעמעל שאר היכלי תפארה וראשי הומיות מאסקווא, כל הקריה כולה תלבש מחלצות, ובנשף בערב יום תעטה אור כשלמה מרבוא רבבות מאורי גאז ומאורי עלעקטריות, ושמשות עלעקטריים אשר יזהירו באור יקרות על ראשי המגדלים והמצודות. על כל אלה יוסיפו פאר והדר רבבות גדודי צבא ממחלקות ומינים שונים, גדולי שרי הצבא יפקדו את גדודיהם ומשתה ושמחה יהיה לכל אנשי הצבא ומטבעות זכרון (רובל של כסף טבוע לכבוד היום) ינתנו לחמשים וחמשה אלף אנשי הצבא. להמונים המונים הוכנו כל תענוגות בני אדם, מחזות תפארה, משוררים ומנגנים במקהלות, ותענוגות כאלה לשרי המלוכה ולאדירי עם לשרי הדת ולכל צירי הערים. הממשלה יעדה על ההוצאות האלה סך 125 מילליאנען רו""כ. - ביום 12 מאיי יהיו כל שרי המלוכה, צירי הממלכות, זקני הגענעראלים, אלופי העם ונכבדי עיר ועיר המון חברות שלוחות מחו״ל ומערים שונות אשר בארץ, כולם איש על מקומו יהיו במאסקווא, כי עוד לפני יום הכותרת רבה התכונה עד מאד המבשרים (העראלדע) יצוא יצאו על פני העיר זקני שרי הצבא ירכבו על סוסיהם בלבוש תפארה ויבשרו להקריה העליזה את דבר החג הנעלה הבא. בחצוצרות יריעו ויקדמו שרים אחר נוגנים, ועוד מלבד זה רבה התכונה וההדר אשר יקחו בה חלק כל רבבות השרים והצירים והמונים המונים אשר יעמדו בשדרות ובמערכה נחמדה למראה. כל התכונה הזאת היא ערוכה במשטרי חוקים עתיקים למלכות רוסיא, וכמוה היה בכל פעם ופעם בהמשה קיסר חדש, תכונת הממשה וכל המחזה היקר הוא דומה בכללו לתכונת ממשח מלכי ישראל הכהן הגדול לוקח את פך השמן ויצוק על ראש הקיסר ויאמר: „הלא כי משחך ה׳ על נחלתו לנגיד"", ואחר המשח הקיסר יתפללו תפלות לרוח הדת הפראוואסלאווית, וכן גם שימת העטרה על ראש הקיסר והקיסרית, ואחרי כן יריעו בהצוצרות וינגנו מנגנים, והקיר״ה וכל כבודו עמו עבור יעברו בהדר גאונם ברחובות קריה, וכל העם יריעו וירננו במקהלות, כן תעבור הכבודה ברחובות רבים, ואחרי שפך שיח בבתי התפלות ועוד כהנה וכהנה, תהיה קבלת פני הצירים והחברות השלוחות. זאת תורת החג הנעלה אשר תחוג רוסיא בקרב הימים, ועוד בשבוע הבא נתאר את התכונה לכל פרטיה. ירושלים ששה עשר לירח האביב. התנועה אשר הקיפה בימינו אלה את כל מכה״ע העברים מקצה, לדבר על מצב ארץ הצבי, והתישבות אחינו שמה, מצאה מסלה גם בלבב גדולי אחינו אוהבי עמם באמת, ואחרי מאנס לתת אמון למשמע אזן, ורק למראה עיניהם יוכיחו, הניעו רבים רגליהם מבתיהם וילכו אל ארץ הקדם ויבואו ציונה, אכן בבואם פה לא מצאו למו מקום לנוח מעמל דרכם ויאלצו לסור לבתי מלון אשר לבני הנכר, ואלה אשר לא אבו להתגאל במאכלי בני הנכר נאלצו לכתת רגליהם בית האיש אשר השיגו ברב עמל כי יכין למו ארוחתם כל עת היותם פה. ובימינו אלה נמלא החסרון הלזה, לשמחת לבב הנוסעים העברים, כי ימצאו למו מנוח בבית המלון אשר יקרא בשם „אש״ל-ירושלים״, הבנוי לתלפיות מחוץ להעיר על הדרך העולה ליפו, ואשר ערוך בטוב טעם ויופי רב יותר מבתי המלון אשר לבני הנכר פה, רוח אייראפא ישלוט בכל מבט עין, ואחינו האייראפים ישבעו נחת בסורם לבית המלון הלזה בשבוע הזה סרו אל בית המלון ההוא אורחים נעלים ונכבדים: אחינו הקאפיטאן אלבערט גאלדשמיד הלאנדאני, האדון לעאפאלד האמבורגער מפראנקפורט א״מ. וה׳ י׳ בריל מו״ל מכ״ע הלבנון. האחרון יעזוב את ירושלים אחרי החג וישוב לעבודתו לחו״ל את מכ״ע במאיינץ, או אז אולי נדע מטרת נסיעתו ומפעליו אשר פעל כל ימי שבתו ביפו, אשר לא נודע לנו עד כה (?). על תושבי עירנו נוספה משפחה אחת עשירה, אשר אבי המשפחה נודע בשמו לכל קוראי מכה״ע לזועה ולגעל נפש ע״י מעשהו בקאזא-בלאנקא אשר בממלכת מאראקא, בצוותו להכות שוק על ירך עשר נערות מתושבי העיר לעיני אנשים רבים ואשר חזקה עליו פקודת ממלכת בריטאניא לעזוב את העיר בעד פשעו זה, ועתה מצא מפלט לו על הר ציון ששמם. אכן נשי עירנו לא תגורינה מפניו, כי במקום אשר שרים למשפט ישורו לא בימים האלה נקריתי על נחלת האגודה „קהלת יעקב״ ואראה כי נתעיתי בשוא להאמין כי המקום לא יצלח להעבד כאשר הודעתי במאמרי במכה״ע הנוכחי בשם „הבריח התיכון״ ונהפוך הוא כי טובה הארץ עד מאד. נחלת שדה וכרם מרהיבי לב ועין חזיתי שמה, ומאד ידאב לבבי כי לא הפיקו זממם לכונן שם קאלאניא, ויאלצו להשיב הכסף ליד המנדבים אחרי מצב עניי ציון נורא מאד. חג האביב העומד אחר כתלנו הפיל חתיתו על העניים אשר גם בכל ימות השנה לא ראו טובה, וביותר מורא מאד מצב עניי כולל פינסק, אשר משען החלוקה, אשר משען מעט הוא לאביוני ציון הנותרים, נגרע מהם, והגם צפויים לרעב וכפן. והנני נותן תודתי בזה בשם עניי הכולל הלזה לאחדים מתושבי עירנו אשר בצרת אחיהם גם להם צר, ויעוררו רחמי נדיבי אשכנז לרחם על אביוני אדם ההמה, ודבריהם עשו פרי, הנדיבים שלחו נדבתם ע״י פקוא״מ דעי״ת אמשטרדם ובשבוע העבר נתחלקה נדבתם לכל עניי כולל פינסק בהשגחת הרב הגאון הרש״ס הי״ו ותחי רוחם, ואם כי אין הקומץ הלזה משביע את הרעב, אכן הצלה פורתא הצלה שמה, יהי זכו המנדבים ברוך והמיססיאן לא תיעף ולא תיגע, גם מחסור הכסף לא יעמוד לשטן לה. יום יום תוסיף אמץ לצודד נפשות אחינו הפליטים ואגבם פליטי ציון. ידידנו האדון פרומקין מו״ל החבצלת, יצדק מאד במאמריו הרבים אשר ידבר; השכם ודבר על לב ראשי אחינו כי רק בית החפשית - האספיטאל — אשר להמסיתים פה ואשר גם אחדים מגדולי עירנו ידפקו על דלתיו, רק הוא בעוכרי עם בציון יושב, ולו יתעוררו מנהלי עירנו לאסור אסר על עדת ה׳ מדרוש עצת הרופא אשר להמיססיאן, ומקחת סמי מרפא אשר להם, כי אז ידעו כל יושבי ציון כי עבירה היא בידם בקחתם זר מהמיססיאן, לא כן עתה... מי יתן ומנהלי עירנו ישימו לבם לדבריו, ואם כי כבד הדבר עד מאד, הלא נקוה לה׳ כי יהיה לעזר לנו מעיר חיפה יכתוב לי אחי כדברים האלה: „הקאפיטאן גאלד. שמיד מלאנדאן העיר הולך ונוסע בארץ הקדם. לפני ימים אחדים היה בדמשק ומשם עשה דרכו לצפת ויבקר את המושבה „ראש אנה"" אשר לאחינו שמה, ואחרי אשר בני המושבה מצאו חן בעיניו הבטיחם להיות לעזר למו, גם הבטיח כי יעמול בכל עז להוציא ממסגר אסיר — כנודע קרה אסון לבני המושבה הזאת, כי ירו בקנה רובה ובלי צדיה פגע הכדור באחד הערבים וימת, ולכן הושמו אחדים מבני המושבה בכלא — מצפת נסע לטבריה ואנשי העיר לא ידעו מבואו וצאתו, ומשם בא הלום ויסר אל בית האדון אליפהאנט, ומבלי התמהמה הלך לבקר את המושבה אשר לאחינו בסאמארין, וכנשמע מצאה חן בעיניו עד מאד, והבטח הבטיח לבני המושבה, כי לא יעברו שנתים ימים והקאלאניא הזאת תהיה לתפארת לארץ הצבי ותוכל להתחרות את הקאלאניא אשר להאשכנזים בהר הכרמל הנעבדת זה עשרות שנים, ומפה נסע ציונה״. „המות אשר הרבה לקטוף עצי פרי מגן לאומתנו בשנה הזאת, בא גם לחיפה להשחית כרם עמנו בכרתו עץ רענן מתושבי העיר, הוא האדון הנכבד טוב לבב ויקר רוח. מוהר״ר אברהם ליאון זצ״ל. הוא היה הראשון אשר כונן ישוב מאחינו פה לפני שלשים שנה. כל ימי שבתו פה עסק רק לטובת אחינו היושבים פה, וע״י השתדלותו כוננה פה חברת כי״ח בית ספר לילדי אחינו, כחמש ועשרים שנה נשא על שכמו משרת הקאנזולאט ההולאנדי וירבה עשות טוב, בן שמונים ושש שנה היה במותו ובכבוד גדול הובל לקברות. כל תושבי העיר מקצה — גם בני הנכר — נהרו אחרי מטתו לפני המטה נשאו דגל ממלכת האללאנד, ומסביב הלכו כל גדולי ורבי ממשלתנו. וחיל הצבא עם קני רובה ופיהם הורידו לארץ. אחרי המטה הלכו כל קונסולי אייראפא, ומשרתיהם ומטות כסף מכוסה במכסים שחור בידיהם, ואחריהם המון אדם רב נמשך, נערי בתי הספר ונרות שחורים בידם הלכו הלוך ובכה וישירו שירי אבל בשפת ערבי מעוררי בכי ותוגה ויגדל המספר עד מאד — ספדני העדה, ופקיד בית הספר ספרוהו על קברו וירב תאניה ואניה, תנצב״ה״. בהם תלוי גורל עבור הארץ לא ירד עדנה, כל ימי החרף שחקה התקוה לנו כי השנה הבאה לקראתנו תבורך, כי גשמי יורה הרוו את הארץ למדי, אכן הפעם יחרד לבנו כי תקותנו לשוא היתה, השמש תלהט בעזוז חומה, והארץ צמאה למים, אנא ה' השקיפה ממעון קדשך מן השמים, ורחם על עניי הצאן חובקי אדמת הקדש ישב בחזקה, אות היא כי עוד מעט וירחם ה׳ על עמו ויוריד לנו גשם מלקוש - רגעי הפאסט ספורים, לכן הנני שולח מכתבי זה בתקוה כי במכתבי השני אשמח לבות אוהבי ציון. יעקב גאלדמאן פעטערסבורג. ביום העשרים ושמונה לחדש מארט העבר בחצי היום חגגה האקאדעמיא למלאכת מחשבת וחכמת הציור בפ״ב חג יובל. ביום מלאת ארבע מאות שנה מעת אשר נולד הצייר הגדול רפאל סאנציא ד׳ אורבינא באיטאליא. הצייר הגדול הזה אשר לא קם כמוהו, עזב אחריו ציורים נפלאים החיים לעינינו עד היום ויכתירו שמו בזר תהלה וכבוד עד דור אחרון על עפר יקום ארבע מאות שנה יזכור כל איש ברגשי קודש שם הצייר הנפלא הזה, אשר ברוחו הנשגב מצא כונים למלאכת השמים ויחרות בששר מחזות שדי, בכל הארצות  והמדינות התעוררו הציירים וכל אוהבי המלאכות היפות ביום אחד. לכבד זכר הצייר הזה ולחוג לשמו חג יובל גדול. כל איש אשר לב רגש לו לאהוב כל יופי וכל נשגב, נמלא רגשי אהבה וכבוד לנפש הצייר הזה המתלוננת במעוני שחקים, כי מה כל יופי וכל נשגב אם לא צל יוצר שמים ובורא תבל? גדול ונכבד היה החג הזה בהאקאדעמיא אשר באה בעדי עדיים, ופרחים ונצנים נותני ריח שלחו צל נעים על כל אפסים, ציורים גדולים ונפלאים פרי הצייר רפאל היו למראה קבל עם החדר הגדול אשר בתוכו נאספו הקרואים הופיע ברב פאר והדר, ובסופו מול הפתח בין פרחים ונצנים רבים התנוסס לתפארה תמונת הצייר חצובה מאבן שיש ועל ראשו זר פרחים נחמד למראה. פני הצייר הצעיר לימים (כי מת בשנת השלשים ושבע לימי חייו) הפיקו אהבה וגדולה וקוצותיו התלתלים הוסיפו לו לוית חן. הלאה מעט מן התמונה הזאת בין פרחי תפארה אשר עלו עד הספון, הופיע ציורו האחרון היותר נפלא מכל מפעליו כל הבית נמלא מפה אל פה שרים ורוזנים לבושי מכלול. גם רבים ממשפחת הקיסר יר״ה באו ובראשם הפרעזידענט של האקאדעמיא אחי הקיסר וולאדימיר אלכסנדראוויטש עם רעיתו להקת משוררי היכל המלך שרו שיר איטאליאני מטיפים שונים ובינם הפראפעסאר ההיסטאריק סאלאוויאוו נשאו מדברותיהם ויתארו בשרד המליצה דברי ימי חיי הצייר ופעלי כפיו. משוררים ומליצים קראו שיריהם אשר חברו לכבודו, להקת מנגנים נצחו בנגינותיהם וכל העם הריעו תרועת הידד, האקאדעמיא הכינה עטרת תפארת מרקועי כסף טהור אשר תשלח לרומא להניח על קבר האיש הדגול הזה בחדש אויגוסט יקוו להקים לשם הצייר הזה מצבת זכרון בפעטערבורג המצי״ר מאנע תלמיד האקאדעמיא למלאכת מחשבת בפ״ב. (יקר בעינינו לראות תלמידים כאלה המבקרים את האקאדעמיא סופרים מהירים בשפת קודש. בשנה העברה גליון 13 ,14 הדפסנו את מאמרו על חכמת הציור הנפלא מאד בערכו, ושמענו כי הוא תלמיד מובהק ומצווין בהאקאדעמיא בפ״ב, ובעת הבחינה (עקזאמען) שהיה בחודש זה, באספת הפראפעסארים ונכבדי הממשלה, נתכבד במעדאליע של כסף לאות כבוד על כשרונותיו בחכמת הציור המו״ל) קאליש, בשבטי ישראל אודיע נאמנה! באשר יצא הקול במחנה העברים להוציא רבה על עיר המעטירה קאליש״ (אשר היתה עיר קדושה מימים ימימה), כי נתהפכה לבלהות, לאשר יצא מאתם מחמד נפשם, עטרת ראשם. הוא ניהו כבוד הרב הגאון האדיר וכו' וכו׳ כקש״ת מוהר״ר חיים אלעזר וואקס שליט״א, אשר היה רועה עדתם שמונה עשרה שנים, וכי בפשע תושבי העיר נעשה זאת, — לכן הנני להודיע בשער בת רבים כי לא חלילה מרפיון ידי חושבי העיר נעשה זאת. ותהי זאת! כי אחרי בא השר הנכבד הגובערנאטאר החדש לעיר קאליש — חשו ולא התמהמהו כל תושבי העיר למקטנם ועד גדולם אציליה ונכבדיה גביריה ונגידיה, יראיה וחסידיה וגם החדשים ההולכים לרוח העת כולם נקבצו ובאו לאגודה אחת ויערכו בקשה להאדון הגובערנאטאר, להרשות אותם לקבל רב. והאדון הגובערנאטאר תיכף מילא שאלתם לעשות אסיפה מבני העיר ולבחור עשרה אנשים אשר הם יעמדו בראש עם הדאזאר לבחור רב, וכאשר נתקיימו אלו העשרה אנשים מהממשלה תיכף בחרו בצרוף הדאזאר את כבוד הרב הגאון האדיר פאר הזמן כו' כו' כקש״ת מוהר״ר חיים אלעזר וואקס הנ״ל לחדש את את בריתו כבראשונה ולקבל עליו משרת הרבנות —. ונבחרו אנשים נכבדים מהעיר לנסוע עמי הח״מ לווארשא ולעמוד לפני הרב הגאון וכו׳ הנ״ל. ולבקש מאתו לחוס ולרחם על עדתם לשוב לשבת בעירם. — וטרם שנסענו מעיר קאליש התאספו כל העיר וימלאו ידינו למלאות רצון הרב אשר לא יהיה שום דבר חוצץ מבלי למלאות שאלתו לכל אשר יבקש. — ונסענו לווארשא ועמדנו לפני הרב הגאון הנ״ל וכמה ימים בקשנו וחלינו את פניו למלאות שאלתנו וכבוד הרב הטה אלינו חסד ויקרבנו בימ צדקו ויראה לנו אותות אהבה, ובכל לבו רצה למלאות שאלתנו. אך שלומי אמוני ישראל בעיר ווארשא הקשורים בעבותות אהבתו לא יתנוהו לעזוב את העיר ולא יצא רצוננו וחפצנו לפועל — וכבוד הרב הגאון הנ״ל בקש מאתנו שנקח רב להעיר למלאות מקומו — מי יתן ונמצא איש כלבבנו אשר יוכל למלאות מקום הרב הגאון הנ״ל. איש האשכולות להלוך נגד כל רוח ורוח, כראוי לעדתנו. רוב בעריש שומקעוויטש אחד ממנהיגי קהלת עדת ישורון בק״ קאליש (פארשטעהר)"
021-HZF-1883-05-15-001-10123_toc_7,הצופה לבית ישראל," הצופה לבית ישראל כמעט שקרא אחד הסופרים על במתי מכ״ע „וואסחאד״ את קול הקריאה, סולו סולו דרך לישראל לגווינעא החדשה אשר באוסטראליא, כי שם ארץ חפץ ביפיה תחזינה עינינו, ארץ אשר על גבה עוד לא חרשו חורשים ולא האריכו למעניתם, ארץ אשר חוסן כל יקר בקרבה וכל הדרה לא יצא ממנה, ורחמה הרת עולם כאובות חדשים יבקע, על כן קומו וצאו לכם שמה, ונירו לכם ניר ממשלה והייתם ככל העמים אשר על פני האדמה; עוד אזנינו תצלינה לקול היועץ ההוא, והנה אתה! או האח! באה השמועה כי האנגלים לכדו איי גווינעא החדשה ויטעו שם אהלם, וכאסוף ביצים עזובות אספו את כל הפאפוא״ס (זה שנ ושבי גווינעא החדשה וזה זכרם) תחת כנפיהם, וממשלת אנגליא תכון בארץ. ומה יענה היועץ אשר יעד לנו את גווינעא החדשה, ומה יאמרו כל היועצים כמוהו? האם לא יפרוץ סכסו מדיני ביניהם ובין אנגליא? האם לא יערכו מחאה עזה ונמרצה אמנם עשינו זאת שלא בפניה, אולם אחרי כי זכות היא לה וזכין לאדם שלא בפניו, על כן לנו הארץ ואין להאנגלים חלק ונחלה בה! ואנשי חמס כאלה לא ידעו בשת וירהיבו עוז בנפשם להתיחש על עשרת השבטים, נורא הדבר ומי יכילנו האנגלים חוטאים ומחטיאים, כי בראות שאר הממלכות את מעשיהם אשר המה עושים תמיד לרשת ארצות לא להם, אז יתעורר גם בלב שאר הממלכות החשק לרשת ארצות, ובת קול תריע אף תצריח באזני עם ועם „הטוף אכול, חטוף ושתי דעלמא הדין לבי הלולא דמיא״, והעמים חוטפים איש את בתרו, צרפת לוטשת עין חמדה על מאדאגאסקאר, ועל הככר הגדול אשר לגדות הקאנגא באפריקא, ואשכנז אף היא עיניה משוטטות על פני כל כדור הארץ לחטוף נתח טוב, וההאללאנדים והפארטו- גיעזים הולכים מחיל אל חיל לרשת ארצות רחוקות — עד אפס מקום לעם זולתם, ואנה אנחנו באים? אל נא נחמוד לצון הבה נפלס במאזני משפט את חפץ היועצים המבקשים להוציאנו מאפלה לאורה, למען נחיה חיי לאום מדיני באחת הארצות , באזיא, באמעריקא או באוסטראליא. הנקל הוא להסופרים לכתוב על הגליון את המלים האלה: „קומו וצאו לכם, בנעריכם ובזקניכם תלכו"" הנייר הוא סבלן גדול, יאמר משל הקדמוני הנייר לא יפצה פה ולא יצפצף אם תכתבו עליו ככל העולה על רוחכם, אך נשאלה נא את ההגיון הישר והוא ישיב לנו, כי קשה הוא כקריעת ים סוף לאדם יחיד לעקור את מושבו וללכת ייר לעיר, עאכו״כ קשה לו ללכת מארץ לארץ, ומה כבד ומה נשגב אפוא הדבר, לשרש עם כולו מארץ מכורותיו ולטעת אותו בארץ אחרת. אם נערוך לנו דמות מן המכשולים העומדים לשטנה לאדם יחיד בחפצו לעזוב את ארצו ולשים מכון לשבתו בארץ אחרת אם נצייר את המכשולים האלה לנו בתבנית אבן נגף קטנה, הלא אז נחזה את כל המכשולים המתנגשים לעם כולו, בתבנית הדרי הימאלאיא הקורעים עבי שחקים בתועפות גבהם. „הרימו רגליכם ודלגו על פני ההרים הגבוהים האלה!"" יקראו היועצים, המה אשר ימלאו פיהם שחוק ומהתלות על אחינו המאמינים בדברים אשר מחוץ לגבול הטבע, המה אשר האמונה בביאת עני ורוכב על החמור היא למשל ולשנינה בפיהם, כי משכילים המה, חוקרים המה, ויודעים להבדיל בין האפשר והנמנע, המה דורשים מאת העם דבר הנשגב אלף פעמים מן הנס של ביאת עני ורוכב על החמור! ואם אמור יאמרו, לא מאת העם כולו נדרוש כזאת, בל ילך שמה, לגווינעא ולחלה וחבור. המון גדול, אך משפחות משפחות, אגודות אגודות תלכנה, הלא יתר מכשולים ויתר התחתים לאגודות קטנות, ובמה נחשב הוא כח מתי מעט במקום אשר נחפוץ להוציא לאור מפעל גדול וכביר, מתי מעט לא יוכלו להלחם את המפריעים והמכשולים העומדים בצר לנגדם, ולו גם יהיו אנשים כבירי כח לבב מן הנפילים בני הענק, גם אז לא יוכלו שאת לבדם את התלאה והעמל, עם כביר, וגדול כי יצא מארצו ויבוא לארץ אחרת ויבקש דרכים שם להתכונן ולהכות שרש בארץ החדשה, אז איש את אחיו יעזור ובמאמצי כח יחד יוכלו להתגבר על המכשולים, אולם אגודות קטנות במה נחשבות הן? וגם בלעדי המכשולים האלה, אל נא נשלה בשקר נפשותינו, נשאלה נא שאלה פשוטה: האם לפי מצבנו עתה, לפי מצבנו ההומרי והמוסרי, יש לאל ידינו ומוכשרים אנחנו לשלוט בארין לבדנו ולהיות לחברה מדינית ככל העמים אשר על פני האדמה? רבים מסופרינו, אפרוחים שלא נתפתחו עיניהם, מערבים מין בשאינו מינו, מושג „לאום״ במושג „חברה מדינית"", כי לאום אנחנו לא עלה על לב איש לכהש. אולם אנחנו שואלים שאלה אחרת, אשר לא לחוקרים רק לאנשי מעשה יודעי הליכות עולם, להשיב עליה תשובה, אנחנו שואלים לאמר: לו תנתן לנו גווינעא החדשה, לו ינתן איזו שתהיה, הנוכל לשלוט בה ולראות בה חיים טובים ונעימים תיקר נא בעינינו אהבת האמת מאהבת שעשועי הדמיון, ונשיב תשובה ברורה: לא ולא! אין אנחנו מוכשרים עוד לעת הזאת לחיות חיי חברה מדינית, עלינו עוד ללמוד הרבה, לעמול הרבה להתפתח ולהשתלם. טרם תהיה לנו הצדקה לדבר על אדות הצעות ומועצות כאלה. נשער נא בנפשנו, כי עצת הסופר בהוואסחאד (שמנו אותה למשל רק לשבר את האזן) נתקבלה בנעשה ונשמע מכל ישראל, אצילינו ואביונינו סוחרינו ובע״מ אשר בקרבנו, חרדים ומשכילים, יראים וחפשים, כולם בדעה אחת הסכימו על ההצעה הזאת. בדמיוננו, והנה אספה גדולה נאספה בעיר ואם בישראל. להמתיק סוד איך נעלה לגווינעא, ותהי החלטת כולם פה אחד לשלוח מלאכים שמה, סגל חבורה, לתור את הארץ ואת העם היושב בה, החזק הוא הרפה, המעט הוא אם רב. ומה הארץ השמנה היא אם רזה וכו' וכו׳. הרצים יצאו דחופים בדבר הכנסיה ויבואו באניה ויעברו את הים בשלום ויגיעו אל מחוז חפצם, וגווינעא החדשה ארץ מבורכת היא, אדמתה דשנה ופוריה מאד, בה הרים גבוהים ומהם נוזלים פלגים יבלי מים ויערי עץ יעטרו את ראשי ההרים וכל שיח וצמח יגדל פרע, ויושביה פראים המה, אך לא כהפראים השובבים אוכלי אדם ולא כהפראים האנטיסעמיטים בארצות אייראפא, אך כהאדם הקדמוני, המה נבערים מדעת הולכי חשכים ואין נגה להם, ומזג נפשם מתון וטוב — והנה כל אלה מעלות טובות הן להארץ ולהעם, מפני כל אלה ירום מאד ערכם למען העם המשכיל והחרוץ החפץ לרשת אותם. כי ארץ כזאת היא קרקע בתולה, ואם תגע בה יד חרוצים אז שפעת עשר תכסה. והעם היושב בה הוא גולם ראוי לעשות ממנו כלי מחזיק ברכה לעצמו ולחבריו, והנה האח, חבלים נפלו לנו בנעימים, המרגלים אשר שלחנו באו לגווינעא, והפאפוא״ס קדמו את פניהם בחן ורצון, וראש בריוני בחור בארזים לבוש כאדה״ר קודם החטא, עיט צבוע ובשרו חדודים הדודים מכוסים בכתובת קעקע, ומימינו ומשמאלו בחורי חמד כמוהו אוחזים מקלות וקרדומות, אך הכרת פניהם תענה בם כי אין בדעתם להשתמש כרגע בכלי נשקם ההם ובסבר פנים יפות הם מקבלים את צירי היהודים, ובלשון השוה לכל נפש, בקריצת עינים וברמיזת אצבעות ובאותות כאלה תחל ביניהם השיחה הנכבדה הזאת. ראש הפראים: מה חפצכם? ראש הצירים: הנה שמענו מרחוק את שמע הארץ כי טובה היא, ואנחנו זה חפצנו לברוח מאייראפא ולמצוא לנו קרן זוית ד׳ אמות לשלוט כחפצנו, אנשים כנים אנחנו ולא נעשה לכם רעה, נורה לכם דעה בינה והשכל, על חצי הכדור אשר מעבר השני כבר מלאנו את תעודתנו, מידינו קבלו העמים את יסודי הדת, את עשרת הדברות אשר עליהם יכון ישובו של עולם הלא ראיתם את סוחרי האנגלים אשר יבואו אליכם והם נושאים בחיקם תמיד ספר קטן (הפראים מנענעים בראשיהם) ומדי ינוחו מעמלם יהגו בו תמיד ויאצילו לו עתרת נשיקות במו פיהם הספר הקטן הזה לא להם הוא אך מידינו בא להם, ס׳ התנ״ שמו ממנו למדו דעות ומדות, הוא נר לרגלם ואור לנתיבותיהם ואם המה תלמידינו כך, הלא תוכלו לשער בנפשכם עד כמה גדולים אנחנו מהם, ולמה לכם לנטות שכמכם לסבול את עולם, טוב לכם כי תקבלו אותנו לאלופים לכם, לא תמוכו ולא תמנ בעניכם, לא תדעו דיש ומחסור, אנחנו נביא לכם כבוד והצלחה ועושר ושלות השקט וישבתם איש תחת גפנו ואיש תחת תאנתו הפרא: התדעו כי חיתו יער לרוב רומשות בארצנו (אותות פחד ותנועה עצומה בין הצירים היהודים), היש בידיכם כלי נשק טובים ותדעו לצוד ציד, כי בלעדי זה לא תוכלו לשבת פה אף יום אחד, אנחנו אנשים יודעי ציד הננו מנעורינו, כלי נשקנו מצומדים אל בשרנו תמיד, יומם ולילה לא ימושו, אך את האנגלים ראינו, הם נפלאות יעשו בכלי נשקם, כלים מכלים שווים להם, ומהירים המה מאד. מטפסים ועולים על ההרים במהירות נפלאה כצבאים וכאילות, קולעים אל המטרה ולא וחטיאו. וכדברכם הלא נופלים הם מכם בכשרון המעשה אין זאת כי אם צידים נפלאים אתם, ואם כן נכונים אנחנו לכרות עמכם ברית - הצירים שותקים, אולם אין זאת שתיקה אשר כהוראה דמיא, והפרא הוסיף: ומה דעתכם ותחבולותיכם ע״ד ציר דגים ומשוט אניות. מי הים המלחכים את גדות האיים האלה מלאים הם שפעת דגים וקליפות שבלולים יפים ואבני חפץ ואנחנו בסירות דוגה נשוט על פני המים ולא נירא ולא נחת מפני שוא גלים. אך את האנגלים אשר בנייא זעעלאנד ראינו, והנה אין קצה לתחבולותיהם, יבנו להם אניות אשר מנחיריהן יצא עשן, דגים יצודו בתחבולות חדשות, ומכונות נפלאות להם אשר בהן ישקעו וירדו תהומות, הן בל״ס כמוהם כמוכם אנשי תחבולות אתם, הגידו אם חרוצים ומהירים אתם מהם, אז לא גפן אליהם אך אליכם״. הצירים מתנודדים ומחרישים. והפרא מוסיף לאמר: ומה הן התחבולות אשר בידיכם להוציא יבול מאדמה לא זרועה מעולם. אנחנו יודעים ומודים כי שפלי יד הננו במעט נאמר די ואשר נצוד אותו נאכל וחגורות נעשה לנו מעורות הכבשים ולא נבקש יותר. אולם מזעעלאנד יספרו התיירים כי שם הפכו האנגלים מדבר לעדן, אדמת תלאובות היתה ועתה מעגלותיה ירעיפו דשן, במקום גלים נצים והררי חול ישגשגו כעת עצי התמרים, ובמקום אשר היה לפנים יון מצולה, יפה גוף נראה כעת, כי בתחבולות הצליחו האנגלים ליבש את המצולה ולהוציא נוזלים ממנה, ותחת אשר לפנים שרד שם קטב מרירי ותהלואים רעים ונאמנים דכאו את היושבים שם שם יאריכו ימים ולא ינוגעו בתהלואים היודעים גם אתם את כל התחבולות האלה? אף גם זאת ראינו כי חוצבים האנגלים בהרים ומוציאים שפעת מיני מתכת שונים, החרוצים אתם מהם וגדול כשרונכם מכשרונם, אז בלב שלם ובנפש חפצה נקבלכם זאת דבר הפרא בתום לבו, ויתלחשו הצירים יחד ויאמרו איש אל רעהו: לכו ונלכה, לא זאת המנוחה ולא זאת הנחלה, עוד עמל רב לפנינו טרם נהיה מוכשרים וראוים לשלוט בארץ לא לנו, ויקומו הצירים וילכו וישובו לבתיהם בפחי נפש ויניאו את העם מלכת לגווינעא החדשה, ומתי מעט בעלי הדמיון קצפו קצף גדול על הצירים האלה ויחרפום ויגדפוס ויקראו להם „לא- עמי"" כי לא לאומיים אתם. אולם נניח נא את בעלי הדמיון ואת קצפם ונניח גם את הספור הנ״ל שלא היה ולא נברא ורק משל היה, ונשוב לשאול את שאלתנו הפשוטה : האם אוהב האמת ושונא הדמיון לא לאומיי יקרא? האם זאת היא „הלאומיות״. להגביה עוף על כנפי הדמיון ולהרקיע לשחקים? מי מאתנו אשר לא יחפוץ לראות בטוב עמו, בהצלחתו ובחופשו, ישכנו נחש! אין אחד בנו אשר לא ישתוקק בכל לבו ונפשו אל המטרה הנעלה והקדושה, ואולם עלינו להבחין בין הרצון ובין היכולת, בין האפשר ובין הנמנע! שערו נא בנפשכם, כדבר הזה: איש עשיר היה, על מרום ההצלחה והגדולה עמד ויפרה בכבוד ובעושר, פתאום והנה נהפך עליו האופן, ממרום מדרגתו נפל לעמקי עוני ותלאה. בביתו אין להם ואין שמלה יכל אוהביו ומכבדיו חזילוהו ואין לו משען ומשענה, מה אפוא לאיש כזה לעשות. האם נכון לו לעבוד ולעמול, להתנשא לאט לאט משפל מדרגתו, לקבוץ על יד וללכת צעד בצעד קדימה, או טוב מזה למאוס בעבודה ובחריצות כפים ללכת בטל ולטמון ידיו בחיקו ולהשתעשע בתקוה יפה, כי לפתע פתאום ישוב אליו כל כבודו הראשון, כל הונו ורכושו תפארתו והצלחתו? מי האיש אשר מוח בקדקדו יאמר, כי טוב האופן האחרון מן הראשון? כשם שהוא באדם יחיד כן הוא בצבור גדול, עלינו לעמול הרבה, להתפתח ולהתכשר לאט לאט אל היעוד הלאומי וכל עוד אין כח וכשרון בנו, חלילה לנו לכסות במעטה החנופה והצביעות או בכנפי הדמיון על מערומינו ומגרעותינו, כי את מי נוליך שולל. הלא את נפשותינו, ולא לעת כזאת לנו ללכת שולל. לעת כזאת ובמצבנו זה הפרוע והרע, עלינו להביט סביבותינו בעינים פקוחות ולא בכלי מחזה מגדילים ומשנים את לסתר פני העולם. המגרעות אשר תחסרנה לנו אל כשרון חברה מדינית ותכונתה, רבות הנה, והמאמר הזה לא יכיל את כולן, ואולי נשוב ונדבר עליהן לעת מצוא, אך לע״ע נעיר על מגרעת אחת, הלא הוא העדר מפלגת אכרים בקרבנו, המפלגה הזאת היא יסוד כל עם ועם היא הגזע ועמוד התוך, ובלעדה לא יכון עם, ומה דלה וצעירה המפלגה הזאת בקרבנו! מלבד מתי מעט אכרים מבני ישראל הפזורים זעיר שם זעיר שם, הנה כעשרים אלף נפש יושבים בגליל הערסאן, האגודה הזאת היא גרעין זרע אשר יוכל להצמיח אלה עבותה גדולה, אם נפקדה לבקרים ונשגיח עליו להניף עליו גשם נדבות ולפרוש עליו מחסה מזרם וצל מחום קודה, אולם בהסירנו את עינינו מן המטע החדש הזה, הלא יבול, ואם לא יבול אז על עמדו יעמוד אך לא יצמח ולא יגדל. זאת היא המטרה וזאת הדרך ילכו בה אוהבי עמם באמת! כל המליצות והדמיונות והתקות יחד לא יצמיחו אף שבלת אחת, רק אם נזרע זרע פעלים נמצא מאה שערים, על אחת מהרבה נעורר הפעם את לבות קוראינו. הקולוניות לישראל בארץ הנגב יורדות מטה מטה וצלמות ירחף עליהן, ומה אפוא הרגש הלאומי דורש מאתנו, הלא לתמוך בידי אחינו ההם אשר מהם נשקפה לנו צמיחת קרן למפלגת עובדי אדמה. אין שלטון ללאום ואין תקומה למדינה באפס המפלגה הזאת, אתיו הנה דורשי טובת העם והרבו דברים והרבו פעלים, אולי יבנה הלאום על ידיכם. למה תבנו עליות מרווחים במרום בטרם הוכן לכם יסוד על הארץ, למה תהרסו לעלות על ראש הסולם בטרם עליתם על שלביו מדרגה במדרגה? מאחת הקולוניות לבני ישראל במחוז יעקאטערינאסלאוו מודיע הסופר לאמר: „סגר עלינו הדרך, אין לנו עצה ותקוה, ותושיה נדחה ממנו. הנה כל האכרים מיטיבים ומתקנים את הכלים לעבודת השדה, אף יקנו בר למזרע שדותיהם, ואחינו בני ישראל כולם חובקים את ידיהם, כי שנות הבצורת ותחלואי הבהמות ועוד אסונות כאלה, ומה גם המקרים והפגעים תולדות השנה שעברה, כולם יחד הרסו ויחריבו את מכון מצבם, ועתה רישם ומחסורם אכף עליהם ללוות כסף בנשך מיד בעלי הכסף, ונשך ומרבית למכביר שלמו להם. האכרים מבני עם הארץ ישיגו כסף די צרכם מיד חברות שנוסדו לזה ואך מצער הוא אשר ישלמו בעד המלוה אולם החברות נועלות דלת בפני היהודים, והיה אם גם נדיבי עמנו יכלאו את חסדם ממנו — ואבדנו"". כן יריד הסופר בשיחו והאם לא למותר יחשב, להוסיף עוד דברים מעוררים, להעמיד רוח והצלה לאחינו עובדי האדמה הטובעים בים צרה? ישועה כזאת תחשב בצדק לישועה כפולה ומכופלת. היא תוציא מן המצר למרחב את האומללים ותקיים נפשות רבות בישראל. אף גם תכונן אבן הראשה ויסוד איתן וחזק לבנין הלאום, אשר מבלי מפלגת אכרים אין להעלותו על לב, כמבואר לא טוב מגורל האכרים היהודים היה גורל הסוחרים היהודים בטאקאריעווקא, הכפר הנחמד אשר בגליל טאמבאוו, טאקא- ריעווקא! טאקאריעווקא! הגם עליך עברה כוס? כן קראתי No. 13 מנהמת לבי, בבוא אלי השמועה במכ״ע העברי הרוסי כי היה שם דבר הפקיד אל בני ישראל, לאמר: קומו צאו מן המקום הזה, ויקומו וילכו, ותטהר אדמת טאקאריעווקא ותהי הרוחה. מה הקינה הזאת על שברה, הגם עליה נפקח עין? כן אזני תשמענה מסביב, שאלות משאלות שונות. ואולם הניחו נא לי, ואספר לכם את מראה עיני ואת משמע אזני בטאקאריעווקא ואת הגות לבי על אדותה, ואז אראה אם לא גם אתם כמוני תגודו לה. בשנת תרמ״א כשני ירחי עמל אחרי המהפכה בקיוב, ואני הולך למסעי בארץ רוסיא, עברתי בגלילות וואלין ופאדאליא ותשאני מרכבת הקיטור לרוסיא הפנימית, ותחת אשר מחוץ לגבול „הפנימית"" ראיתי המון בני ישראל אצל כל בית נתיבות בכל עיר וכפר אשר תעמוד מרכבת הקיטור מלכת, מספר שעות או רגעים תחת זה ברוסיא פנימה מעטו ויצערו בני ישראל לעיני, ולעומת שהרחקתי ללכת. כן נגרע ממספרם, עד כי בשבילי ארעל בואכה גריאזי נעלמו כליל מעיני, לטשתי מבטי אל ימין ואל שמאל, אולי אראה „צלם אלהים״, אך נסתם ממני חזון, ואני הולך ונוסע מגריאזי בדרך ההולכת לצאריצין, ויום השבת ממשמש ובא, ואחקור דרכי איפה אשבות ביום מנוחה משני צדי שבילי הברזל ראיתי כפרים קטנים ודלים, האסורה אל אחד הכפרים ההם, האמצא שם מקום ללון, לא ידעתי את המקום ואת היושבים שם, ומפי הנוסעים שמעתי כי ההמון פרוע לשמצה מהאכרים השובבים ובימים ההם כל איש יהודי הרד לקול עלה נדף, רעיונות כאלה התרוצצו בחובי, ובעוד אני חושב מחשבות והנה בחנות מרכבת הקיטור על יד אחד הכפרים , ויבואו אל המרכבה אל המדור אשר ישבתי בו, אנשים יהודים והכרת פניהם ענתה בהם כי אנשים ישרים ונכבדים המה, ותחי רוחי, ואקרב אליהם ואשאלם לדרכם. ומה השתוממתי בשמע מפיהם כי באחד הכפרים הקרובים שם ישבו שבת אחים יחדיו עדה קטנה, עדת בני ישראל בתוך מרחבי טאמבאוו. בארץ רחוקה אשר לא נמצא יהודי מסביב אף כי נחפש באבוקה ויפצירו בי האנשים לסור אל כפר מושבם ולנוח אתם ביום השבת, ואני בחמדה נעתרתי לבקשתם. באתי אל הכפר וחזיתי בו את אשר לא הסכנתי לראות בכפרי רוסיא, הון ועושר על כל מדרך כף רגל רחובות מכוסים ברצפת אבנים, גנות ופרדסים, בת מדות להעשירים, ואחלי האכרים אף הם עומדים שדרות שדרות לבנים כשיד, דמיתי כי כפר אשכנזי לנגד עיני. לא נראה ריש ומחסור, עצלות ושפלות ידים, אך שפע עושר והצלחה חריצות ופריה הטוב. מה זאת, שאלתי, מה נבדלו האכרים האלה לטובה מכל חבריהם ושכניהם בהכפרים אשר מסביב? אולם על השאלה הזאת מצאתי תשובה ברורה בשיחתי את היהודים וגם את האכרים. כשתים עשרה שנה לפני הימים האלה היה הכפר הזה עזוב ושומם ככל הכפרים אשר מסביב, אך מאז כוננו את מסלת הברזל ויבואו שמה היהודים ויתורו את הארץ ותמצא חן בעיניהם, כי שמנה ופוריה היא ואין קצה ליבולה, ויכוננו שם את מושבם ויקנו בר, ואת הבר אשר יצברו, ישלחוהו במסלת הברזל, והשער עלה על כל תבואת השדה, וקנאת סוחרים הולידה חריצות כפים, והאכרים בראותם כי יש לכסף מוצא ויחדלו מתת בכוס עיניהם ויתעוררו לעבוד בחריצות, ורבים אשר עשו עושר ויבנו להם בתים, וטרם באו היהודים שמה היו עניים מרודים או שכורים להוטים, ראיתי ונתון אל לבי, כי האכרים הזקנים ובעלי דעה הם יבינו את כל הטוב והחסד אשר עשו להם היהודים, בעל הבית אשר שם גרתי אחד מזקני האכרים. סמל דמות אכר רוסי לכל משפטיו וחוקותיו הוא אהב את היהודים בכל לבו, כי המה הרימוהו מאשפות, טרם באו שמה חבק אשפתות, ולא עבד את שדהו, כי התעצל וישתקע בתאות השכרון אשר רבים חללים תפיל במקומות ההם, ויהי כאשר באו היהודים ויעוררוהו ויהי לאיש אחד, והנה הוא עתה בעל בית נכבד בכפר מושבו, והוא ועוד אכרים כמוהו קרבו כמו נגיד את הסוחרים היהודים, וכבני חורים ישבו שם היהודים ויעשו ככל מצות הדת, וכהתאספם להתפלל ויבואו האכרים לשמוע אל הרנה ואל התפלה, ולא הרסו לבוא אל הקדש פנימה אך בדרך כבוד נצבו מרחוק ויתענגו. אולם לא כמוהם האכרים הצעירים אשר מחדש באו, המה לא ידעו פעלי ישראל. המה הביטו אל המצב ההוה ולא ידעו ידי מי ומי עשו שם את כל החיל והעושר הזה, מי הוציא שם את האכרים מאפילה לאורה, ומתאות שכרון לחריצות ולחיי כבוד ועונג. מי ידע את שם הכפר טאקאריעווקא טרם באו שמה היהודים, ועתה נודע השם הזה בקעניגסבערג ובמעמעל כי היה הכפר הזה למרכז בתי המסכנות ולגורן בר מכל הסביבות, ובעקבות היהודים יצאו כעת גם סוחרים רוסים. ועתה כבר מלאו היהודים את תעודתם, ואין חפץ עוד בהם יציאת היהודים מטאקאריעווקא לא תמצא מקום בספר קורות ישראל אשר יכתב בדור נולד, בכל זאת כמה נאה פרק זה ומה נכבד הוא לכל משכיל לחקור אל תכליתו! מגווינעא החדשה ומטאקאריעווקא נסב את עינינו ונביט אל ארץ הצבי. קוראינו יודעים את כל העמל והתלאה אשר ישאו שם אחינו הנכבדים עולי ציון, ורשת המסיתים הפרושה לרגליהם, והאיסורים והמפריעים מצד הממשלה וכל שאר המכשולים אשר לדאבון לבנו יצרו צעדי אחינו שם. ע״ד מצב הענינים שם תקראו בגליון הנוכחי את דברי הסופר מירושלים המדבר בזה ברחבה, רק באחת נשית נוספות על דבריו, בשורה טובה ונעימה אשר תהיה למשיב נפש לכל חובבי ציון ולכל הדבקים בהענין הנעלה, ישוב א״י, וזה הדבר: השוע האדיר, הבאראן דע הירש, שם את לבו אל ענין ישוב א""י. ונחומיו נכמרו על האומללים הנתונים בעוצר רעה ויגון, וימלא את ידי פקידו האדון ווענעציאני הנודע, לנסוע לארץ הצבי ולתור שם ולראות את מעשי הקולוניסטים, ואם יוכח לדעת, כי ראוי לתמוך בידם, אז יפתח הבאראן דע הירש את אוצרו הטוב, ותהי הרוחה להאומללים, ווענעציאני! ווענעציאני! רבבות ישראל למוצא פיך ייחלו, שלש מלים מפיך תרבינה להועיל מאלפי מאמרים במכה״ע, הרימה פעמיך לארץ הצבי, רגל את הארץ, צרף מדת הרחמים למדת הדין, פתח פיך ויאירו דבריך, ומנדבות פיך נשמע צלצלי שמע:"
021-HZF-1883-05-15-001-10123_toc_8,," יזול . יצא לאור ס׳ שנאת עולם, עם ע   No. 25 נחום סאקאלאוו, ווארשא, דזיקא במחיר 1 רו״כ ישיג כל דורש את הספר הזה מיד המחבר או מיד הרעדאקציאן של הצפירה (האדרעססע של המחבר הוא ג״כ: ווארשא, דזיקא No. 25), והקונים סך מסויים יקבלו הנחה כנהוג. И. Соколову, въ Варшаву Лзикая N№ 25. N. Sokolow, Warschau, Dzika No. 25."
021-HZF-1883-05-15-001-10123_toc_9,," יצא לאור מגילת אסתר השניה, נעתק משפת אשכנז ונתקן כמעט כולו מחדש לרוח היהדות ולרוח השפה העברה, מאת יצחק בן משה רומש. בעהמ""ח ס׳ כור עני, קנאת ספרי קדש, וס׳ שלמת רשעים. החפץ בו יפנה על האדרעססע. интелю г. Pумшъ въ г. Цоневѣмъ Ков. губ."
021-HZF-1883-05-15-001-10123_toc_10,," מס׳ ידיעות הטבע להחכם א׳ בערינשטיין יצאו כעת עוד חוברות ה׳ ו׳ ז' מקח כל חוברת 30 קאפ׳ ויוכלו לשלוח ע״י פאסטמארקען על אדרעסע: . P. Sакоw, въ Варшавѣ  "
021-HZF-1883-05-15-001-10123_toc_11,," הנני מודיע בזה. כי הכינותי  קלאד גדול של אינדיגא אגילינפארבען וכל יתר המאטעריאליען הנחוצים למלאכת הצביעה, כל העוסקים במלאכה זו יוכלו לפנות אלי וישיגו את אשר ידרשו הכל בסחורה מהודרה ובמקח השוה. א. זאמעלזאהן аМельсону, Ково האדרעססע שלי."
021-HZF-1883-05-15-001-10123_toc_12,," דיא פערוואלטונג דעס אינסטיטוס פאן מינעראללוואססער דער דאקטארען ה׳ לאנגאווסקי אונד סמאצינסקי אין קראסינסקישען גארטען, האט דיא עהרע צו בעגאכריטיגען דען געעהרטען ארצטע אונד פובליקום, דאס דיא ערעפפנונג דער קוריר סעזאנס דען 15 מאיי זיך אנפענגט. אים גארטען דעס אינסטיטוטס פאן 6 ביז 10 אוהר מארגענס, ווערדען אללע מינעראללוואססער איי דער קוועללען מפעראטור, גערייכט, פיר פערזאנען וועלכע פערארדנעט איזט איינע קור דעם גאנצען טאג הינדורך, ווערדען אייזען—וויכי—זאדא—אונד זעלטצער-וואססערן אויף גלאָזער הערויס געגעבען, צו יעדער צייט, ביז דיא שליסונג דעס גארטענס, אויסער אגע אויסגענאממען) מינעראללבאדער הערויס דעם ווערדען טאגליך (דיא פייער געגעבען, אין שפעציעל דאצו איינגעריכ טעטע וואננען, אין דער אקציען באדע אנשטאלט בייא דער בריקע. דער אייננאנג אינס אינסטיטוט איסט פאן דער לאנגע שטראססע דורך דעם דרעזדענסקי האטעל, אדער דורך דען קראסינסקישען גארטען ."
021-HZF-1883-05-15-001-10123_toc_13,," זה שמנה שנים אשר בעלי יעקב בן משה יצחק פלייקאווסקי מעיר האראל פלך פאלטאווע עזבני (חודש ימים אחר חתונתנו), זה לא כביר נודעתי כי היה בעיר ותיו לא נודעו יעלעץ ארלאווער גובערניע אצל הטבח צבי פאלאנסקע, ועל סמניו: קומתו ממוצעת, שנותיו כעת לערך מ""ה, שערותיו ושער זקניו שחורות ושיבה זרקה בם, פניו לבנים עיניו ירקרקות כהה (גרויא), מסחרו היה בתבואות השדה, וידיו רב לו לכתוב עברית וגם רוסיש, וכל היודע ממנו ייטיב להודיענו ע״פ האדרעסע דלמטה, המבקשת קיילא בת משה ליב דאשעווסקי מכפר שאבעלניק מחוז טשירני Въ М. Сльу (Кiев. губ Аумовному Ваввину Мораку Френикели"
021-HZF-1883-05-15-001-10123_toc_14,," שאלות ותשובות לה׳ זיידעמאן הס' נמצא בידינו ומחירו 3 רו""כ עם פורטא, להחותם א""ע בשם הרב משר בהרה״ג יוסף הכהן, המודעה שלו חשודה בעיננו, וב״ס היא חתימה מזוייפת, לה׳ מענדראתאוויטץ אנו אין לנו עם הבחירה בגאליציען."
021-HZF-1883-05-15-001-10123_toc_15,," הודעה יצא לאור Przурowiesci Legendу 1 пу811 2 talmudu i Midrasza spolszczone Drzez Dawida Rundo Cena 1 Rub.  ברית עולם Dbrzezanie ze Stanowiska Obrzadko- wego Chirurgicznego 1 higienicznege Drzelozyi 2 nicinieckiego Dawid Rundo Dostat mozna w Drukarni H. J. Run do na Tlomackiem, wksiegarni P. Szapiro na Nalewkach No. 7 1 Zucker. mana No. 31."
021-HZF-1883-05-15-001-10123_toc_16,," עכטע זיידענע שווייצער מיללער- גאזע פיר מיללער, אויך בזימוו ללענעס אונד וואללע עם גלאמסע, האנדשוה, פֿוטטער פיר האנדשוה פאבריקאנטען, עמפפעהלט A. S. Wachholder Warshau Nalewki 3"
021-HZF-1883-05-15-001-10123_toc_17,, האטעל פלאנטאזש מינדערשטראסע אמשטרדם אונטער ראבינאטס אויפזיכט ערעפפנונג מאיי דיעזעס יאחר
021-HZF-1883-05-15-001-10123_toc_18,," גלוי לכל. יש תחת ידי סקלאד (עססיג עססענץ) מפאבריקען מובחרים מחו״ל מן 80 עד 100 גראד, ויכולים לעשות מן א׳ קווארט 40 קווארט חומץ טוב, והמקח בעד כל פונט 42 ק׳, והרוצה להשיג פרובע ישלח א׳ רו״כ על אדרעס שלי. С. З. Кучинскiѣ. въ Влоцлавекъ Варшавск. губ."
021-HZF-1883-05-15-001-10123_toc_19,, Редактору газ. ГАцEопрA אדרעססא שלנו З. Слонинскому Варшава. S. Sionimski W Warszawie. Dzika No 253
