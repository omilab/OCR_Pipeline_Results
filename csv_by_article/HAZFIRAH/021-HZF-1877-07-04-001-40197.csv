article_id,headline,text
021-HZF-1877-07-04-001-40197_toc_1,," a ברוסיא ופולין.  השולח במוקדם לשנה 5 רו״כ. לחצי שנה, 2,75 רו״כ.   לרבע שנה 1,50 רו״כ.  ביתר הארצות 20 פראנק.   באמעריקא 5 דאללאר.  "
021-HZF-1877-07-04-001-40197_toc_2,, A מחירו באשכנז:  14 רייכם מארק לשנה.  בעסטרייך 8 פל׳ לשנה וכן לרבע שנה. שכר מודעות: מכל שורה קצרה 5 קאפ׳. 3 S
021-HZF-1877-07-04-001-40197_toc_3,"מכתב עתי משמיע חדשות בקרב עם לטרון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, לילר ר  ר דברי חכמה ומרע, ידייזיר נות העלם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-07-04-001-40197_toc_4,"הודעת המו""ל .הגליון הזה הוא האחרון למחצי..."," הודעת המו״ל. הגליון הזה הוא האחרון למחצית השנה הזאת, וע״כ נבקש מאת קוראינו הנכבדים החפצים בהצפירה גם ברבע הבא, כי ייטיבו בחסדם להקדים לשלוח את כסף חתימתם עליה, למען לא יפסקו העלים מלבוא אליהם כסדרן, כאשר כן שלחנו להם עד כה בסדר הנכון על יום המוגבל מדי שבוע בשבוע."
021-HZF-1877-07-04-001-40197_toc_5,תוכן הענינים., תוכן הענינים. דברי הימים. ווארשא. מאסקווא. לאדז. פיאטרקאוו. ידיעות העולם והטבע. משפט בעלי החיים בימי קדם מאת יצחק אייזיק עטקין. חדשות שונות. פרשת גדולת אויערבאך וספריו מאת נחום סאקאלאוו. ידיעות תלגרפיות להממשלה. הודעות. שאלות ותשובות..
021-HZF-1877-07-04-001-40197_toc_6,דברי הימים," דברי הימים  הענן אשר היה פרוש עד כהי על פני המשא ומתן בין רוסיא ואנגליא בדבר הענינים המדינים בתוגרמא, עבר ואיננו; המכתבים אשר הריצו הגראף דערבי והנסיך גארטשאקאוו להגראף שובאלאוו, ציר רוסיא בלאנדאן, מונחים לנגד עינינו, כי זרחה עליהם שמש הפרסום; ולהיות נושא המכתבים האלה נכבד מאד, ומכה״ע לא חדלו מדבר בו ימים ושבועות, ע״כ הננו נותנים פה את שני המכתבים ההם לפני קוראינו, כאשר הם. ביום 6 מאי העבר כתב הלארד דערבי להגראף שובאלאוו כדברים האלה: „אתכבד להודיע לאדוני, כי קבלתי את מכתבו, אשר יודיעני בו, כי נכון הוא לעזוב את העיר לאנדאן ולנסוע על זמן קצר לארץ מולדתו; ובאשר בלי תפונה, יקח כבודו דברים עם ממשלתו בהיותו ברוסיא, על כן הנני משתמש במקרה הזה להעיר את אזנו על דברים אחדים, אשר מהם תלוי דבר השלום והברית הנאמנה אשר בין רוסיא ואנגליא. „אין בדעת ממשלת כבוד הוד המלכה להוציא משפט, אם היה הריב בין רוסיא ותוגרמא נחוץ ומוכרח, כי כבר הודיעה ממשלתנו את דעתה בענין הזה, ולמותר יהיה לשוב אליה כעת; ממשלתנו קבלה על עצמה את החובה אשר הטיל הריב עליה, ולא אחרה להודיע, כי נכונה היא לשמור את מעמד הבינים; מראשית ימי הריב נתנה בלב תוגרמא להבין, כי אין לה לקוות על עזר מצד אנגליא, וכן שמרה ממשלתנו את הדרך הזה באמונה, מבלי נטות לאחד הצדדים, וגם תוסיף לעשות כדבר הזה, אם יגעו המקרים רק בעסקי תוגרמא. אכן ממשלתנו חפצה גם כן להיות מחשבותיה ומגמתה בעתיד גלויות וידועות לכל: אם, למרות חפץ כל אוהבי השלום, יארכו ימי הריב, אז יוכל שטף המקרים לנגוע גם בעסקי אנגליא, ואז תראה ממשלתנו חובה לעצמה להגן על עסקיה ועניניה בכל יכלתה; על כן ראוי ונכון הוא לה להודיע כעת, בתחלת ימי הריב, את ראשי פרקי עניניה, אשר עליהם תהיה ממשלתנו למגן ומחסה מול כל הנוגע בהם. „ראשית כל דבר נחוץ הוא, כי הדרך המאחד את אייראפא עם הארצות המזרחיות הדרומיות, דרך תעלת זועץ, יהיה פתוח לרוחה כל הימים, מבלי כל מונע ומפריע אף לשעה אחת. כל מי שינסה להביא את התעלה או את מוצאיה ומבואיה במצור, יהיה בעיני ממשלתנו כאילו חפץ להרגיז שלום אנגליא בהודו המזרחית, להביא נזק והפסד מרובה למסחר כל עמי הארץ; על כן יכריח המעשה הזה את ממשלתנו, לצאת ממצב הבינים. גם בארץ מצרים יש ענין וחפץ לכל עמי אייראפא למסחרם, עד כי אם יחפוץ אחד הלוחמים לצור על הארץ הזאת, או להתאחז בה, אם גם רק לפי שעה, אז לא תוכלנה ממלכות הבינים לעמוד מרחוק, ויותר מכלן ממשלת אנגליא. עד כמה נכבדה עיר קאנסטאנטינאפאל, בין בענינים המדיניים, בין בעניני המסחר ובין בעניני תכסיסי המלחמה, ידוע הוא מכבר; על כן כמעט למותר הוא להגיד, כי לא תוכל ממשלתנו לשקוט במכונה, אם תראה כי עיר גדולה, ונכבדה מאד כבירת תוגרמא, תצא מתחת שלטון אדוניה הראשונים להיות לעם אחד. החוקים אשר נוסדו מטעם כל ממלכות איי- ראפא בענין העברת אניות דרך הדארדאנעללים ונהר דאנוי, הם לפי דעת ממשלת המלכה היותר טובים ונכונים, ואם יעלה על לב מי לשנות את החוקים ההם מעקרם, אז לא יפיק הדבר רצון מאת ממשלתנו״. „ממשלת כבוד הודה חשבה לנכון, לגלות את דעתה באד היטב. במרוצת המקרים, יוכל היות כי תמצא ממשלתנו לנכון להגין גם על ענינים אחרים הנוגעים לה גם כן, ד״מ על לשון הים הפרסי; בכל זאת הנה לא תסתפק ממשלתנו, כי בדברים האלה אשר דברתי באזני אדוני די להראות לו את הגבול, אשר ממנו והלאה לא תוכל עוד ממשלתנו להתיצב מרחוק; ולב ממשלתנו נכון ובטוח כי ידע כבוד קיסר רוסיא להוקיר את חפצה, לברר וללבן את שטתה ודעתה בראשית ימי הריב, למען לא יבא לידי סכסוך אחרי כן ובזאת אפוא תתאים להבטחת כבוד הוד הקיסר בליוואדיא, אשר נתפרסמה אז: כי רחוק הוא מלבו לקחת לו את עיר סטאמבול לאחוזה, ואם גם מוכרח יהיה להתאחז בארץ בולגאריען, אז יהיה הדבר רק הוראת שעה, עד אשר יכונן מצב הנוצרים שמה על יסודות נאמנים״ על הדברים האלה השיב הנסיך גארטשאקאוו ביום 18 (30) מאי להגראף שובאלאוו, לאמר: כבוד הוד אדונינו הקיסר, הואיל לצוות עלי לבאר לפניך אדון, גם מחשבות ממשלתנו. למען תדע להשיב דברים ברורים לכל פרטיהם; לא לבד בנוגע לעניני אנגליא, אשר הואיל ה׳ דערבי לפרט במכתבו, כי גם בנוגע להענינים ההם אשר חפץ אדונינו הקיסר הוא להגן עליהם ולהיות מחסה למו. „ממשלת כבוד הוד הקיסר לא תחפוץ לנגוע בתעלת ועץ, לצור עליה או לסגור את צאתה, כי לפי דעת ממשלתנו, התעלה הזאת היא רשות הרבים, השייך לכל העמים והמדינות ביחד, והנכבד מאד ביחוסו אל סחר כל הארץ, על כן אין לגעת בו לרעה. ארץ מצרים היא חלק מארצות תוגרמא, וחיליה עומדים כעת במחנות תוגרמא להלחם בנו, על כן מלחמה לנו במצרים; אולם ממשלת הקיסר לא תאבה לגרום נזק לעסקי עמי אייראפא במצרים בכלל ולעסקי אנגליא בפרט, על כן לא תצור על הארץ הזאת להלחם בה. „בנוגע לעיר קאנסטאנטינאפאל הנה, תוסיף ממשלת הקיסר להבטיח מבלי שים מראש חק וגבול לשטף המקרים, כי רחוק הוא ממחשבותיה לרשת את העיר הזאת. ממשלתנו תכיר ותסכים, כי עתידות העיר הזאת תלויה בדעת כל ממשלות אייראפא ביחד; ואם תקום השאלה: למי תקום העיר הזאת לנחלה, אז לא תוכל העיר להסתפח לאחת מממלכות אייראפא בכלל״. „בנוגע ללשונות הים, הנה אם גם הלשונות האלה לכל ארכן ורחבן, הן נחלת מושל אחד, בכל זאת בהיותן מאחדות ומקשרות שני ימים גדולים, אשר עליהם יקום סחר אייראפא על כן ראוי ונכון הוא, לטובת השלום והיושר, לבא לכלל דעת אחת בענין הזה, ולכוננו על יסודות נאמנים לארך ימים״ „לארד דערבי זכר עוד ענינים אחרים הנוגעים לאנגליא, אשר יוכל הריב במשך הימים לגרום להם נזק, והם לשון הים הפרסי, והדרך המוביל לארץ הודו המזרחית. ממשלת הקיסר מודיעה, כי לא עלתה על דעתה כלל להרחיב את הריב ולהוציאו מן הגבול אשר שמה לו מטרתו מראש ממשלתנו תשמור את עסקי אנגליא לבלי הביא להם כל נזק, באופן אם 1 תשמור אנגליא את מעמד הבינים לכל פרטיו, כי יש הצדקה לממשלת הקיסר להאמין, כי ממשלת אנגליא מצדה לא תגע גם כן בענינים ההם, אשר שמה לה ממשלתנו לקו, ואשר בשבילה העמיסה עליה משא מלחמה גדולה וכבדה: לשים קץ למצוקות הנוצרים, הנגשים והנענים תחת שלטון תוגרמא, ולהמהומות המרגיזות לרגלי זאת את אייראפא מימים ימימה. „מצב הנוצרים והמהומות והאכזריות, אשר קמו לרגליו כפעם בפעם הרגיזו גם מנוחת עם רוסיא, אשר צר לו בצרת אחיו הנוצרים והסלאווים, גם בתוך הארץ פנימה גם מחוצה לה; בכל פעם אשר קמו מהומות כאלה העבירו את מסחר הארץ, את הבטחון, את מצב האוצרות, ואת יחוסה להממלכות האחרות. ממשלת הקיסר לא תוכל לראות ברעה אשר תמצא את ארצה, לרגלי עניני ארצות המזרח, אשר לא תתן לארצנו להתפתח ולהעלות את מסחרה ושאר עניניה למעלה להשכיל על כן למען לסתום את המקור אשר ממנו נובעת כל הרעה הזאת, גמר כבוד הוד הקיסר להעמים על ארצו את נטל המלחמה; ואנחנו לא נוכל להשיג את המטרה הזאת, כל עוד לא נביא את הנוצרים יושבי ארצות המזרח במצב כזה, אשר לא תוכלנה עוד תנואות הטורקים להרע להם ולמרר את חייהם „אולם המטרה הגדולה הזאת, איננה מתנגדת לעניני שאר ארצות אייראפא, אשר סבלו גם הן בתגרת המהומות בארצות המזרח; מראשית חפצה ממשלת הקיסר להשיג את המטרה הזאת בעזרת אדירי אייראפא האחרים; אולם להיותה מוכרחת כעת לרדוף לבדה אחרי המטרה ההיא, הנה גמר אדונינו הקיסר בנפשו, לבלי הניח ההרב מידו, עד אם השיג את מטרתו ומגמת חפצו בכל וכל, לכל פרטיו ותהלוכותיו „יואיל נא אדוני להרצות את הדברים האלה לפני הלארד דערבי, ולהגיד לו, כי יש הצדקה לממשלת הקיסר לקוות, אשר תקבל גם אנגליא את דברינו ברצון, ותבין כי רק הצדק והמישרים שמו את הדברים בפינו, כאשר נבין גם אנחנו להוקיר את חפץ אנגליא ומחשבתה; כן גם תראה ממשלת אנגליא ותוכח כמונו, כי אם תגלינה שתי הממשלות אשה לרעותה את דעתן בלב תמים ונפש חפצה, אז אין כל פרצה בענינים המדינים, אשר תוכל להפריד בינינו ולהפר השלום בי ממלכות אייראפא״ ממוצא המכתבים האלה נוכל לראות, כי אם אמנם חפצות שתי הממשלות לבא לכלל דעה אחת; אבל בכל זאת יש הרבה והרבה נקודות, אשר מהן יוכל פרוד הדעות להרגיז שלום הארץ. לפי שעה, הנה, לפי הנראה, אין בדעת ממשלת אנגליא לצאת ממנוחתה; מכה״ע Standard אשר רוח ממשלת אנגליא דובר בו, הכחיש גם את השמועה, כי דרשה ממשלת אנגליא מאת נבחרי העם שני מילליאנים לירא יתרים על החשבון התמידי, להוצאות החיל; אבל קרוב לשמוע, כי אין נכונה בפיו, אחרי כי כל מכה״ע החליטו פה אחד כי יש ידים לשמועה הזאת. ובארץ עסטרייך עשה רושם גדול הקול אשר יצא, כי נכונה הממשלה להכין שני קארפוסים למלחמה, ולשלוח אותם לגבול באסניען. אם אמנם לא ידעו עוד מטרת החיל הזה ומגמתו, אם לכבוש את ארץ באסניען, או להושיט עזרה להמאנטענעגרים; בכל זאת התאוננו האונגארים רע באזני הממשלה, בדעתם היטב כי לא לעזרת תוגרמא תעשה עסטרייך את כל החיל ההוא, גם שאלו את המיניסטר טיססא, מה בדעת הממשלה לעשות בצבאותיה אשר תכין כעת למלחמה; ה׳ טיססא השקיט מעט את רוחם, באמרו, „כי במועצות המי- ניסטרים לא גמרו כלל להכין חיל להיות חלוצים לצאת לקראת נשק, אף אין צורך בדבר, כי חיל גדול להממשלה המוכן בכל יום לדבר את אויב בשער אם יביאו המקרים לידי כך; הממשלה לא אסרה את ידיה בהבטחות והתחייבות, כי אם תוכל לעשות ככל העולה על רוחה וככל אשר יורוח המקרים; יהיה איך שיהיה, לא תתן הממשלה לעשות שנויים ותמורות על גבולה אשר יוכלו להפסיד לה או לגרום לה איזה נזק, ברבות הימים. . בית הנבחרים בצרפת סוגר על מסגר, והנבחרים שבו לבתיהם; ביום 25 יוני יצאה הפקודה מלפני נשיא הארץ לסגור את הבית הזה, אשר היה יסוד נאמן לממשלת הרפובליק, ואחרי אשר דבר היושב ראשונה בסוד הנבחרים ה׳ גרעווי איזה דברים נמרצים היוצאים מעמקי לב אל הנבחרים, עזבו הנבחרים את הבית. יושבי הימין קראו: תחי ארץ צרפת, ויושבי השמאל הריעו לעומתם: תחי הרפובליק! יחי השלום עתה תם המחזה הראשון מן החזיון אשר הציג המארשאל מאק- מאהאן ביום 16 מאי העבר לעיני כל יושבי הארץ; המחזה השני החל גם הוא. כמעט ירדו הנבחרים הרפובליקנים מעל הבמה, והנה החלו האולטרמנטנים, אוהבי המלוכה ובית הקיסר וכל הנלוים עליהם לפלגותיהם ומחלקותיהם, לריב אלה עם אלה. בעוד אשר היה פחד רוב הרפובליקנים לנגד עיניהם עשו יד אחת לחגור שארית כחם ולהלחם בהרפובליק עד רדתה; אוהבי בית בנפרט נתנו ידיהם להנוהים אחרי ביר בורבאן וארלעאן השנואים בעיניהם מאד; הכהנים והיעזואיטים בטלו מעט את רצונם מפני רצון הממוצעים, עד כי עלתה בידם למשוך אליהם רוב הנבחרים במושב הזקנים, והסענאט גמר ברוב עשרים דעות (150 נגד 130) לסגור בית הנבחרים; אמנם כעת הנה סר פחד הרפובליקנים מנגד עיניהם; לפי שעה, הנה שלטון הארץ מסור בידם; עתה שבו להתקוטט ולריב איש באחיו ע״ד הירושה. גם בין המיניסטרים בעצמם שולט פרוד הדעות והלבבות. הבנפרטיסטים. ולפי הנשמע גם המיניסטער פורטא אתם, חפצים להמשיך את זמן הבחירות עד חדש אקטאבר הבא, בתקותם כי במשך הזמן הזה יצלח להם לתפוש את העם בלבו ע״י מרמות ושקרים, כאשר יעשו כל הימים, באופן אשר ירבה מספר הנבחרים הבנפרטיסטים על אחד שבעה; ובאמת עלינו להודות, כי תקותם לא תוחלת שוא היא, אחרי כי פורטא, איש מבעלי בריתם, הוא שר הפנים, והוא המפקיד פקידיו בכל הארץ ומורידם מכהונתם באין אומר השב, וכבר עלתה בידו למסור את עתותי רוב מחוזות הארץ בידי אנשים נאמנים למשפחת הקיסר, ומי זה יפריעס ממעשיהם בעת הבחירות, לבל יסבו לב העם אחורנית בערמה ונכלים? אולם מיניסטרים אחרים חפצים למהר דבר הבחירות בכל האפשר, וביותר ישתדל בזה ההערצאג דעקאז, שר הענינים החיצונים, הוא האיש האומר יעמוד חילק או בילק בראש המיניסטרים, אנכי ממקומי לא אמוש; כי הוא מן האנשים אשר אין כל צבע לדעותיהם, או מסוגלות הן לקבל כל הצבעים שבעולם, הכל לפי הצורך ביופע, דיופאר סימאן, בראגלי — כל האנשים האלה הרחוקים איש מרעהו בדעותיהם, עולים ויורדים על הבמה, והוא עומד על משמרתו לבלי סור ממנה. ואם כעת יחליט ה׳ דאקאז, כי נחוץ להחיש זמן הבחירות בכל האפשר, הנה לא מחפצו להרע להבנפרטיסטים יעשה כזאת, כי אם מיראה פן יקל כבוד ממשלת צרפת בעיני העמים האחרים, כי מובן הוא אשר לא תחפוץ כל ממשלה לבא כעת בדברים נכבדים, במשא ומתן, עם ממשלה אשר היא איננה נאה לשמה, ושמה איננו נאה לה, אשר היא ממשלה לא מסודרת ועומדת על יסודות נאמנים, כי אם ערבוביא של דעות שונות מן הקצה אל הקצה, שדה מערכה לכתות ומפלגות רבות להלחם אשה את רעותה; ממשלה אשר היא בעצמה תכחיש את שמה ותעולל בעפר את דגלה המרחף עליה. ממשלת העם השלטת לא בשם העם, כי אם בשם פיוס התשיעי ובשם פליטי סעדאן, השנואים יחד בעיני העם. יד מי תהי על העליונה לא נודע עוד, לפי שעה לא גמרו עוד בדבר היום המיועד לבחירות חדשות. זה הוא המחזה השני, אשר נראה אך ראשיתו ואחריתו נחזה ביום הבחירות. אמנם מה יהיה משפט המחזה השלישי, המחזה אשר יחל אחרי הבחירות, ביום בא כל עם צרפת להוציא משפט ע״ד מעשי הנשיא ביום 16 מאי? הבאמת יצלח להממשלה להונות את העם, למען יבחר את האנשים הטובים בעיניה? רוב הנבחרים הקודמים נמנו וגמרו כי שלש מאות ששים ושלשה האנשים מן הנבחרים אשר כתבו מחאה לנגד מעשי הממשלה ביום 16 מאי, הם יתיצבו עוד הפעם לפני העם בתור קאנ- דיראטום לבחירות חדשות; גם יושבי השמאל בהסענאט הסכימו אתם בזה; אבל מה יושיעם כל אלה, אם תשתדל הממשלה לסכסך לב העם ולהונות אותו ע״י פקידיה ועוזריה המהירים וחרוצים במלאכתם עוד מימי נאפאלעאן השלישי? ואם תעלה להממשלה לסבב פני הדבר, אשר רוב הנבחרים יהיו מ האנשים הטובים בעיניה, אם גם רוב של שתי דעות, אבדה אז תקות הרפובליק לעולם? סוף דבר המחזה השלישי הזה בלי תפונה לא יהיה עוד גם המחזה האחרון, ובעוד אשר אוהבי המלוכה והקיסרית מריבים זה עם זה ע״ד הירושה אשר עזבה הרפובליק אחריה, תוכל עוד הרפובליק להתנער מערמות עפרה ולתת עליהם בקולה: נמהרתם במעשיכם עוד חיה אני! אפס אם בין כה וכה לא ישביתו האולטרמנטנים את אושר הארץ, אם לא ישפילו את מצב מסחרה ומלאכתה ומעבדה, ואולי גם שלומה — זאת לא נוכל לדעת עדנה. (ממערכות המלחמה). הרוססים עברו את הדאנוי, והמלחמה באייראפא החלה — זאת היא תולדות השבוע העבר, בליל 21 יוני העבר החלו הרוססים לעבור את הנהר בסביבות גאלאץ מתחלה ישבו עשרה גדודים בצינות קטנות לעבור בהן את הדאנוי אל מול פני גבעות בודזאק. כראות הטורקים אותם, החלו להמטיר עליהם כדורי אש; אולם הרוססים לא שעו אליהם, בגבורה נמרצה עלו על הגבעות ויגיחו על הטורקים ויהדפוס ממצבם; רוכבי האויב נסו להשתער על צבאות הרוססים המעטים במספר, אולם חיש אחרי זה באו עוד גדודים אחדים מחיל הרוססים, ולא יכלו הטורקים אליהם ויסוגו אחור בשעה השביעית בבקר באו עוד חיל חדש לעזרת התוגרמים, ויחדשו את המלחמה; אכן גם האש אשר ירו הטורקים על צבאותינו, גם הרוכבים הכבדים אשר התנגחו עליהם, לא עצרו כח להעתיקם ממקומם, ונהפוך הוא כי החלו הרוססים לקצות בהאויב בחרב או בחנית, כי רוכבים וכלי תותח לא היו להם; כאשר בא לעזרת צבאותינו כלי תותח אחד שנתה המלחמה את פניה; הרוססים אשר מקדם הגינו על עצמם בכל כחם היו עתה אל הרודף, עד כי עזבו הטורקים את מקומם ויסוגו אחור; והרוסים מהרו להתחזק על גבעות בודזאק. בימים אחרי כן הוסיפו עוד הרוססים לעבור את הנהר בסביבות בראילא, וממנה דרומה עד הירזאווא. הטורקים אך בפעם הראשונה התנגדו להם בחרב וכלי מלחמה; אולם אחרי כן עזבו את מצודותיהם על הדאנוי: טולטשא, איזאקטשא, מאטשין והירזאוו, כלם לארך המחוז דאברודשא. טולטשא ומאטשין הן ערי פרזות; אך איזאקטשא יהירזאוו הן ערים בצורות, אם גם מבצריהן אינם במצב נכון. רוב הרוססים עברו את הנהר בצינות וסירות דוגה תחת צל ומגן איזה אניות מלחמה; בסביבות בראילא בנו להם גשר- משוטט; הטורקים לא נסו גם להרוס את הגשר ההוא או להפריע את הבונים הרוססים ממעשיהם; לפי הנראה, הנה אניות הטורקים עומדות בחבוק ידים, עד כי פעמים רבות עברו אניות רוסיות על פניהן ולא נגעו הטורקים בהן לרעה. המקום בין גאלאץ ובראילא נכבד הוא מאד להרוססים, יען מאחרי המקום הזה נמצאת הדרך האחד המאחד את חוף הדאנוי עם ארץ רוסיא; ממול המקום הזה על חוף דאנוי הימני בין טולטשא ומאטשין ישתרעו רוכסי הרים גבנוגים הנכבדים מפאת מצבם, אשר גם מהרו הרוססים לכבשם ולהתבצר עליהם. לפי הנראה הנה מן המקום הזה בין גאלאץ ובראילא יחלו הרוססים להניח לפנים בולגאריען; אולם אם פה יעמוד מרכז חיל הרוססים והמחנה הראשית - מסופק הוא מאד; לפי. הידיעה האחרונה המחנה הגדולה עוברת את הנהר עוד מן רוסטשוק והלאה, אצל זימניצא מנגד העיר זיסטאוו אשר בעבר הדאנוי השני. לפי הידיעות הבאות משדה הקרב בארץ אזיען, הנה לא חדלו עוד הרוססים לצור על המבצר קארס. המבצר הזה חזק הוא מאד. מצפונו ומזרחו מגינים עליו ההרים הגבוהים סאגהאנלי-דאגי, וגם חומה בצורה מקפת עליו מסביב; מעבר המערב תהיינה גבעות גבוהות ותלולות למחסה לו; ומעבריו האחרים סובבות עליו מצודות עזות וחזקות. המצודות האלה נבנו בשנת 1854 בידי בונים אנגלים, ואז עמדו בפני הרוססים בחצותם את תוגרמא בימים ההם. מאז ועד עתה הוסיפו עוד התוגרמים לבצר אותן בחיל וחומות חדשים, עד כי קרוב לשמוע, כי יצלח עוד להטורקים להתחזק בהן זמן מה; רוב הסוללות והדיק אשר בנו הרוסים לעומת המבצר הזה, הם מרוח מזרחית צפונית. כבוד הוד אדונינו הקיסר אלכסנדר יר""ה, הואיל לפנות אל הבולגארים בדברים קצרים ונמרצים, להודיע להם כי עברו הרוסים את הדאנוי, להיות ולמגן ולמחסה להם, ולכל הנגשים והנדכאים בארצות הבאלקאן. ווארשא בשבוע העבר הגיע לידינו אגרת, קול קורא, שלוח אלינו מאת עדת ישראל אשר בפאריז, שם נועדו יחדיו ראשי העדה רבניה וקציניה, וכל נכבדי היהודים אשר במדינת צרפת, ויעבירו קול במחנה ישראל, להקים שם עולם לזכרון להמנוח הרב החכם הכולל מוה׳ אברהם אלבערט כהן זללה״ה Oeuyre fondce en Ihonneur de iur. Albert Cohn מטרת הועד הנכבד הזה הוא, לכונן מעשה צדקה כוללת אשר עליה יקרא שם המת, לזכרון צדקת פרזונו בישראל. אשר דרש טובת עמו בכל מאודו, ועשה צדקה וחסד בכל ימי חייו, וכמו שהוא פעל ישועות בקרב עם ישראל לקרוב ולרחוק, כן תהיה מעשה הצדקה והחסד אשר יכוננו עתה לשמו, כוללת לכל אחב״י הקרובים והרחוקים. על קול קורא הזה באו על החתום, הרב הראשון הכולל למדינת צרפת ה׳ איזידאר הי״ו הרב הראשון דפאריז צדו לכהן הי״ו, הרבנים ה׳ ה׳ מאויער, לאוארד, לעהמאן, ווייל הי""ו ועמהם קריאי העדה מן הקאנסיסטאריום דפאריז, והעומדים בראש כל בתי החסד והצדקות, בתי הכנסיות והחברות, הקאמיטעטען לבתי הספר, בתי המחסה והמלאכות וכו׳, ויבקשו מאת אחב״י אשר שמעו את שמע הכהן הגדול מאחיו זללה״ה, טוהר לבבו ורגשות נפשו לכל דבר טוב ומועיל בבני עמנו, כי יכתבו ידם אליהם להוציא הפועל הנכבד הזה למענהו בנדבת כסף אשר ירימו, מקום מושב הועד הזה הוא בפאריז, והיושב ראשונה בחברת הועד. הוא הרב הכולל H. Isidor Grand Rabbin de France, President de Poeuvre. 14 Place de Vosges. Paris. מאסקווא. י״ד תמוז תרל״ז, בעיר גדולה כמאסקווא, אין יום בלא חדשות שונות. החדשות אשר ישמיעו לנו מכה״ע שונים היוצאים פה לאור, רבות הנה, ומהם הראוים לבוא גם במכ״ע לב״י ביום ד׳ תמוז התאספו בבקר המון אדם רב אצל בית התחנה (וואגזאל), ממסלת הברזל העולה מקורסק, לראות את הטורקים שבויי חרב, אשר תפשום חיל הרוססים והביאום משדה המערכה מאזיא הקטנה, מספר השבוים היו שמונים וששה אנשי חיל, ארבעה אפיצירען ותשעה שטאב-אפיצירען. לפי דברי מכה""ע רוססקי וויעדאמאסט מיום 4 יוני, נשלחו השבוים להעיר וולאדימיר, לגור שמה עד כלות ימי המלחמה. ובו ביום (ה׳ תמוז) נשלחו אחד עשר אפיצירען ותשעה אנשי חיל אשר נשבו מחיל הטורקים להעיר טווער, ופה מאסקווא חנו רק איזה שעות, אחד מהשבוים והוא אפיציער, היה כבר שבוי בידי הרוססים במלחמת קרים בשנת 1854 והוא איש גבור חיל וחכם בתכסיסי מלחמה, והוא ידע לדבר מעט בשפת רוסיא, אבל אין חכמה ואין תכונה נגד חיל הרוססים, הלוחמים בעד חרות והצלחת אחיהם הסלאווים להוציאם מאפלה לאור החרות. השבוים עמדו בבית התחנה (וואגזאל) וכל אותות עצב לא נראה על פניהם, ומבטי עיניהם והכרת פניהם ענתה כם, כי ישמחו ויודו לה׳ בעד חסדו עמהם שהצילם מידי אדונים קשים ומארץ משכלת בניה באין כל תקוה אשר רוב אנשי החיל ילכו שמה רעבים וצמאים בלא כח, ויחיו בעירום ובחוסר כל ע״כ בצדק יגילו כי נפלו בידי הרוססים, אשר ירחמום וימלאום מחסורם. לפי דברי מכה״ע הנ״ל, ינתן לאנשי חיל מהשבוים לכל אחד ששה עשר קאפ׳, ולהפאצירען חמשים קאפ׳ מדי יום ביומו. מכה״ע מאסקאווסקי וויעדעמאסט יודיע כי באלה הימים תלוה הממשלה הרוממה הלואה חדשה על סך 200 מיליאן רו״כ. ותשלם 5 בעד הסך הנ״ל מדי שנה בשנה, כפי הנשמע הודיעו תושבי מאסקווא, כי המה יקחו את החצי מהסך הנ״ל. הבילעטין יחלקו, מהם על אלף רו״כ, ומהם על מאה רו״כ, מהם על חמשים רו״כ, הבילעטין מחמשים רו״כ ישולם הפראצענט רק פעם אחת בשנה והבילעטין ממאה ומאלף, ישולם הפראצענט אתמול הגיע פה טעלעגראממע, כי חיל הרוססים עברו את הנהר דאנוי אצל גאלאץ, והעיר מאסקווא צהלה ושמחה מהעיר הקודש ירושלים נשמע ממכה״ע ידיעות מבהילות, כי אחינו היהודים והנוצרים המתגוררים שמה יפחדו מאד על נפשם, מחמת התוגרמים האכזרים והפראים אשר לא ידעו רחם, רק תקותנו תנחמנו כי אלהי הרחמים ישמרם משטן המשחית, ולא יתן לעולם מוט לצדיק. במכה״ע מאסקאווסקי וויעד׳, ראיתי בשבוע העבר, מכתב אשר כתב החכם טשארני הנוסע זה כשמונה שנים בארצות הקוקאז, ושמחתי מאד לשמוע, כי חי הוא ובריא אולם והתענגתי על דבריו המחוכמים, אשר בהם יקדש את שם ישראל בעמים; ומה מאד אשמח ואגיל אם ישמיעונו חדשות מדרך נסיעתו, בעלי הצפירה, ובזה הנני נותן לו את בריתי שלום, ואזכירו לקיים את הבטחתו שהבטיחני בהיותו בדינאבורג ונפרד מעלי כחוק רעים אהובים, שיודיעני מכל אשר לו. הדברים המעטים האלה, אם כי המה רק דברים שביני ובין החכם טשארני, עכ״ז אחכה כי הרב המו״ל יתן גם להם מקום בהצפירה.  יהושע בן חיים הלוי מייזאה לאדז. זה כשבועים נחלנו אנחנו בני ישראל יושבי לאדזי כבוד ויקר אשר ישמחו בו כל אחינו בני ארצנו לשמע כזאת. האדון הגדול, משגיח ראשי על כל בתי-הספר במחוז פאלין, יועץ סוד וסענאטאר Witte נסע זה כשבועים לנוח מעט מעמלו הרב, על אחוזותיו, דרך עירנו לאדז, וישאר על פי בקשת האדון הדירעקטאר של בתי-הספר בפה, על איזה שעות לבקר את בתי-הספר האדון וויטטע לא בקר כי אם שני בתי ספר למתחילים (עלעמענטאר-שולען), האחד להקאטאלים והשני לאחינו ב״י. בבית הספר שלנו העומד תחת השגחת הגביר החכם ועושה חסד העררמאנן קאנשטאדט, והמורה הראשי היקר והעושה מלאכתו באמונה ה׳ זעליקזאהן, הואיל האדון הנעלה הזה לשבת כשתי שעות, וישתעשע עם הנערים ויבחנם, ובלב שמח ונפש חפצה האציל תודה וברכה להגביר קאנשטאדט הנ""ל ולהמורים. ולאות שבית-הספר עם סדריו ותקוניו מצאו חן בעיניו מאד. הואיל לכבד את הגביר קאנשטאדט והלך  לביתו בלוית הדירעקטאר והאינספעקטאר, לבוא עמו לסעודת הצהרים (במשתה ומאכל כשר עבורו), ובעת המשתה האדון הנעלה וויטטע הראה עוד כמה פעמים את שמחתו, בראותו את המצב הטוב של בית הספר לעברים, ויבטיח להגדילו ולפארו ככל אשר יהיה ביכולתו, אנחנו מצדנו נאמר תודה וברכה מעומק לבבנו לראש האדון הנעלה וויטע הי״ו על הכבוד והיקר שהראה לנו, ולא נשכח להאציל תודה וברכה לראש הגביר הנעלה ה׳ קאנשטאדט שישגיח באמת בעין פקוחה ובכיס פתוחה על בית-הספר, וזה לא כביר תקן על הוצאותיו כל כלי הגימנאסטיק ההכרחים מאד לנערים להתפתחות בריאותם, שיעלו עד שתי מאות רו״כ, ויפקד לזה מורה מיוחד ג״כ על הוצאותיו, ברכות הנערים והאבות יחולו על ראשו, וה׳ ישלם לו כפעלו הטוב, הכותב בשם כל מי שלב רגש לו לאדז, י""ז תמוז תרל״ז לפ""ק פסח רודערמאנן פיאטרקאוו. מקרה איום ונורא קרה בעיר נאווי ראדאמסכ (מחוז ראדאמסק על יד מסלת הברזל), ביום ו׳ פ׳ חקת העבר בשעה 6 אחר חצות היום, נשמע פתאום קול רעם גדול וחזק למאד עד כי כל בתי העיר התנודדו כמלונה וינועו אמות הספים מקול הרעם; החלונות נזדעזעו ונשברו ואחרי הרעם נראה ענן כבד מן אבק פורח באויר, אשר כסה את פני העיר שלשה בתים ברחוב היהודים נהרסו עד היסוד, בית אחד גדול נתפוצצו עציו אבניו וקורותיו לרסיסים, אשר נתפזרו כמוץ לפני הרוח, ושני בתים הקרובים לו נהפכו לערימת עפר וגלים נצים, שמונה אנשים אשר גרו בבתים ההם חמשה מגודלים וג׳ ילדים, נהרגו כולם במיתה משונה, ועוד חמשה אנשים נפצעים אשר הוציאום מתחת גלי האבנים, שנים מהם כמעט היה עוד נשמת רוח חיים באפס, אבל מתו באין מציל. לבד מאשר נפגעו עוד איזו אנשים בעיר ע""י גזרי עצים ושברי אבנים אשר נזרקו למרחוק. סיבת כל המקרה האיום הזה היה, כי בבית האחד התגורר שם איש יהודי אשר היה לו עד 18 לטרות „דינאמיט״ (מין אבק שריפה נורא מאוד אשר רק ע״י שפשוף וחכוך קטן, הוא מתפוצץ כולו ברעש גדול ומהרס על כל סביביו), האיש הזה עשה מסחרו עם הדינאמיט, למכרו בסתר אל הדיינים, אשר בסערם בו בתוך המים, ימותו ויצופו הדגים על פני המים למעלה, ועל איזה אופן הסתער הדינאמיט בביתו אין לדעת, כי בחטאו מת הוא עם כל הנאשמים עמו בדבר הזה, ידאב לבנו לשמוע על איש יהודי כי יעבור חוק ומשפט לסחור בסתר עם דברים מסוכנים כאלה נגד חוקי המדינה, בבית האחד היה בית הספר לנערי בני עמנו שמה, וכולם היתה נפשם להם לשלל כי יצאו לביתם מקודם, אך כמו רבע שעה בטרם בוא הרעש"
021-HZF-1877-07-04-001-40197_toc_7,"ל
היר-
ידיעות העולם והס-ע"," ל היר- ידיעות העולם והס-ע משפט בעלי החיים בימי קדם*) בימי הבינים, עת אמר הזמן לשכון בערפל ובני האדם היו כלואים בחשך; עפעפי שחר הדעת לא הבקיעו אורם עליהם, וכוכבי ההשכלה אספו נגהם מהם; אז היה מושג בני האדם בדבר שכל בעלי החיים ותבונתם, זר ומזור מאד כי נתנו אז כבוד האדם לכל נפש חיה ובהמה, ויחסרוה מעט ממבחר היצורים בכשרון הדעת והתבונה. ולכן נראה חזות קשה בדברי קורות הימים וספרי הזכרונות, ע״ד משפטי דורות עולמים בימי קדם וחוקותיהם אשר העמיסו על בעלי החיים; כי שמו חוק לשכבם וקומם, „ארחם. ורבעם, ויביאום ""( Revue des Deux Mondes. בשנת 1586 חרצו משפט מות, על חזיר אחד על אשר הכה ושבר עצמות ואברי ילד קטן. בתחלה החליטו כי מן הדין לכרות את פיו ופרסה אחת מפרסותיו - פה תחת פה ויד תחת יד — כי הטיל מום בפני הילד וידו הימנית, אולם אח״כ חזרו ודנוהו לתליה. כאשר הובילוהו אל עץ התליה הלבישוהו בשמלת איש שחורה, ואל התליון נתנו — כמו בעד תלית אדם לפי מנהגם — עשרה ס׳ (מין מטבע לערך 1 קאפ׳) ונעלי ידים. כל פסקי הדינים האלה נכתבו לזכרון בספר, ובעת הובילו את הענושים למקום ההריגה צלצלו בכל הפעמונים בפלילים לפני השופטים על כל דבר פשע, אם פרצו חוק או נטו אשוריהם כמלא השערה מן המסלה סללו למו המחוקקים; לכדום בחבלי עונם וישימום בבתי כלאים, גם שומרים הפקידו עליהם, ואת משפטם הביאו בערכאותיהם. שם ישבו לכסאות מהירי משפט, שקלו וטרו וירדו לעומקא דדינא; העמידו לימין הנאשמים עורכי דין, מליצי יושר להמליץ טוב עליהם ולצדד בזכותם, השופטים חרצו עליהם משפט מות, לתליה, להריגה, לכריתת אבר אחד וכו׳; או הענישום קשה במקל חובלים ובשבט אכזרי, ולפעמים גם בבשת פנים ובכלמה, כפי חוקי המוסר הנהוג במקום ההוא. גם גזרו עליהם להגרש מארץ מולדתם, ולהשתלח לארץ גזרה, ואם כאשר נחרץ משפט מות על אחד מבעה״ח ומת, נודע אח״כ כי מת בלא משפט, כי לא נמצא בנפשו עון אשר חטא, אז מהרו והודיעו את זאת אל העם למען ידעו ויזכרו שם המת לברכה ולא לקללה. — בכלל לא היו אצלם משפטים וחוקים מיוחדים לבע״ה, רק כמשפט האדם כן משפט הבהמה, משפט אחד קרה את שניהם. שבעיר . כאשר נעיף עין מעט קט בדברי קורות העתים, ונתנשא על כנפי רוח דמיוננו אל ימי הבינים, או אז נוכל לתר לעצמנו מושג נאמן מחוקים ומשפטים כאלה; ועוד יותר ישתומם לבנו בקרבנו ונפשנו תתפלא הפלא ופלא, בראותנו כי לפעמים הוציאו להרג נפשות בע״ח נקיים, על דברים שהם למעלה מן במאה השש עשרה שרפו כלב אחד בשאטלאנדיא, בעון הכשוף. ובשנת 1474 חרצו משפט כזה בבית המשפט הבאזלי על תרנגול ג״כ בעד עון הכשוף, אם יפלא המשפט הזה בעיני הקוראים בעינינו לא יפלא, כי אמנם זאת היא תוצאת דעות הקדמונים ורוחם הנתעה בשוא להאמין ברוחות שדים ולילין, ולפי דעתם יתלבש לפעמים הרוח בתאר כלב, וכן המכשפים יתהפכו בתחבולותיהם בתבנית כלב, אם יראו מפני חרב המשפט; ובכן לפי דעתם לא ישרפו את הכלב, כ״א את השד התרנגול הבאזעלי נאשם על דבר אשר הטיל ביצה, ויען המכשפים השתמשו אז עם ביצים כאלה למעשה כשפיהם, ע״כ החליטו כי השד הוליד את הביצה, ולכן אין לו תקנה אלא שריפה. בעלי החיים אשר ישחיתו ויזיקו לתוצאות האדמה, כמו: עכברי השדה והתולעים, או אשר יגנבו לפעמים איזה מאכל כמו: החתולים, העכבדים הכלבים, התרנגולים והחזירים , שפטום ג״כ בדיני ממונות ודיני נפשות. — יודע דת ודין (יודיסט) אחד במאה הי״ב שאססאנע שמו, חבר ספר מיוחד ע״ד תהלוכות החקים והמשפטים, החקירות והדרישות לבעה״ח הנאשמים, וישם עצות בנפשנו איך להגין על הנשפטים, וחכמתו עמדה לו כי המקרה הביא לידו להשתמש בחכמתו במשפט כזה: עכברים גדולים השחיתו וישימו שמות בארץ בעיר אטאָענא וסביבותיה על כל מדרך כף רגלם. בבית המשפט והפאליצייא החליטו להכרית או לגרש את האורחים הבלתי קרואים האלה, כאשר ישבו כסאות למשפט, דרש הפראקוראר כי הנאשמים יעמדו כלם במקום המשפט, ואחרי אשר לא באו העכברים ביום המיועד לבית המשפט, ענה ה׳ שאססאנע, אשר התיצב להיות מליץ יושר עליהם, כי הנם מפוזרים ומפורדים במקומות שונים ובבתים רבים, וע״כ לא יכלו להתקבץ כלם יחד בזמן קצר, ומן הצורך להאריך להם המועד עדי אשר יתאספו כלם, כי יצאו מחוריהם ויחרגו ממסגרותיהם. השופטים הועידום למשפט לעת אחרת, והנה גם הפעם לא בא אף אחד לבית המשפט, אז השיב אמריו המליץ הנ״ל, כי הדרכים מקולקלים מאד, וכי החתולים אשר נודע להם יום המיועד להעכברים לצאת ממחבואיהם, יארבו במסתרים לחתוף אותם. ואחרי אשר לסוף תמו כל ההתנצלות, החל ה׳ שאססאנע להמליץ בעדם בניבים נאוים ובנאומים נעימים, ויוכיח צדקתם בראיות ברורות לקוחות מדברי הימים וקורות הפאליטיקא. ראש השופטים דע-טו המספר ע״ד תהלוכות המשפט הזה, לא יגיד לנו לדאבון לבבנו, מה היה סוף הדבר, ורק יזכיר כי המשפט הזה הרעיש את כל בני הארץ ההיא, וכי ה׳ שאססאנע ע״י אשר הראה חכמתו הרבה במשפט הזה, השאיר אחריו שם עולם לא יכרת. במאה החמש עשרה הועידו למשפט יתושים רבים אשר כסו את הקורפירסטהום המאינצי, השופטים הפקידו עליהם מפאת חלישת כחם וצעירותם לימים אפיטרופס ומליץ אשר בחר לשון למודים במדברו הנאוה להמליץ טוב עליהם להקל את עונשם, והשופטים נטו אחרי דברו, ואף כי גרשום מהסתפח בנחלת הקורפירסטהום ההיא, אולם יעדו להם מקום אחר למגוריהם וימצאו שמה מנוח לכף רגלם. האיש אשר נאשם בכל דבר פשע וחטאה, היה יכול להעמיד איזה בע״ח במקום עד בבתי המשפט; בתור עדים נמצאים פעמים רבות בספרי הזכרונות מעמים שונים. בארץ השווייץ היה לחוק, שכאשר ילך איש יחידי בלילה ויפול עליו רעהו להרגו, והוא יקדים ויהרוג את הנופל עליו, אז עליו לבוא אל בית המשפט ולהביא אתו עדים כי ידיו לא שפכו דם נקי, ורק מאשר חפץ להציל את נפשו הרג את רעהו. לתכלית זאת הביא אתו את כלבו או חתולו או גם תרנגולו אל בית המשפט, ובהשבעו שבועתו אמר פלוני ופלוני כלבי או חתולי עדיי; ובזה היה די לו לצאת נקי בהשפטו. בסוף המאה השבע עשרה שמו המדעים והליטעראטור קץ לדברי רוח אלה, ע״ד בעה״ח, ויורידום הרבה מן המדרגה הגבוהה, בהכשר יתרון דעת אשר החזיקום הקדמונים. דברי ימי בעלי החיים עתה לא עוד יתיחסו אל הפאעזיא, ובדין ומשפט לא יבואו, ורק לפני כס הלמודים והחקירות יובאו ותחת שבט הבקרת הנאמנה יעבירום. מלבד יושבי הכפרים אשר עוד היום ישארו נאמנים למסורות אבותיהם, ויתנו אומן בהבלי הקדמונים. המה יחזו עתידות למו בצפצוף העורב והשוואלבע תגיד להם האותיות לאחור; יספרו לבניהם לדור אחרון ע״ד המערות אשר ימצאו שם נחשים בעלי כנפים. האכר הבערי יאמין עוד היום אמונה אמן, כי שוריו ידברו בלשון בני אדם ביניהם. יצחק אייזיק עטקין איש צערניגאוו"
021-HZF-1877-07-04-001-40197_toc_8, חדשות שונות,"  חדשות שונות בעוד אשר כל יודעי דבר מלחמה עוסקים כעת במעשה הטארפעדען, אשר בראו חדשות במלחמות הים, הנה יודיע לנו מכה״ע האנגליים, כי זה מקרוב המציא, ראש הטעכנקים בפארסטמוטה, טארפעד חדש, אשר סגולתו הוא להשחית את כל הטארפעדען זולתו ולבטל את פעולתם; החכם הזה הראה בנסיון לעיני כל שרי אניות המלחמה אשר באנגליא, כי הניח טארפעדען רבים במרחק ידוע מחוף הים, על מקומות שונים, ואח״ז שלח סיר דוגה קטנה אשר עברה בדרכה מעל כל הטארפעדען ההם, והשליכה מעליה דבר מה, ובשובה אל החוף נשמע קול רעם חזק מכל הטארפעדען אשר נתפוצצו, ועל פני הים נראה אז עמוד מים גדול מאד, אשר זרק מקרבו חול ואבנים מקרקע הים, ומכל הטארפעדען ההם לא נשאר שריד יסוד ההמצאה הזאת ומהותה לא נודע עוד בברור המכה״ע נאלאס מודיע, כי הרוסים המתגוררים בעיר פאריז, מרבים להביא כסף נדבות עבור החולים והנפצעים כעת במלחמת ארצות הקדם, ומן המחזיקים בידי המאספים ההם, נמצא גם הנדיב הנודע בארצנו הבאראן גינצבורג נ״י, סך הנדבות אשר השיגו לקבץ עד היום, עולה עד ערך 70,000 פראנק. באסיפה כוללת מן קהלות ישראל אשר היה זה מקרוב בנויארק באמעריקא, נקרא לפניהם סטאטיסטיקא מן כלל היהודים שבאמעריקא, אשר ממנה נראה כי מספר כל היהודים המתגוררים באמעריקא הצפונית עולה אל 250,000, נפש, בעיר נויארק לבד יגורו כדי 60,000 יהודים. מספר הקהלות בעיירות הם 340, ולהם אחוזות נחלאות השייכים לכלל הקהלה העולה לסך 5,897,400 דאללאר גם מכתבי עתים מיוחדים להם בעניני הדת והליטעראטור בלשון אנגלי ועברי עד כדי ט״ו במספר מעיר האנקאנג מודיעים, כי חזק הרעב מאד בארץ כינא, ושבי הארץ אשר ברוב הימים השחיתו את כל עצי היער הרבים אשר גדלו על ההרים הרמים, לא ידעו את הרעה אשר יקרה אותם באחרית הימים, כי יחרבו המים מעל פני הארץ באין יערות צומחים המולידים עננים וגשם, בשנה העברה היה חורב על הארץ משך תשעה ירחים באין טפת גשם, וכל אשר זרעו באדמה יבש ויהי לאבק פורח, בחצר המלכות בפעקינג קראו בשנה ההיא ט״ו פעמים לצום ולתפלה, העמידו שליחי צבור רבים להתפלל על הגשם. ולא ירד, כי השמים היו כנחושת המלומדים הקריבו בקשתם לפני הקיסר כי בעון הדור נגד כהני הדת היה הקצף, והקיסר נתן צו לכפר פניהם, גם פנו אל החרטומים והמכשפים, והכהנים אשר בבית מקדשם מאסקא, גזרו להכות בשבט את האלילים אשר לא ישמעו את פקודת מלך השמים; אבל כל זה היה ללא יועיל. רבים מהתושבים עזבו את הארץ, ורבים כלו ונאבדו מפני זלעפות רעב. בעיר פעקינג רבו למאוד בימים האלה גנבים מהירים במלאכתם, לקצץ את צמת השערות הארוכות אשר ישאו הכינעזים בראשיהם. אין לב איש כינעזי בטוח ללכת ברחוב העיר בעצם היום, מבלי שיאבד מאחוריו את פאת ראשו הארוכה, ע״י המשחיתים ההם אשר יעשו מזה מסחר גדול בארצות אייראפא. וכפי הנודע צמת השערות הוא תכשיט קדוש בעיני הכינעזים, ובכדי לגדור גדר בפני גנבים כאלה, הוציאו המאנדערינין פקודה לתת לכל איש אשר יתפוש גגב בזה, סך 50 טעאלא כסף, מעשים האלה הביאו דאגה גדולה בלב המון העם בארץ, יען אמונה חזקה היא אצלם, שכל איש אשר נקצצה פאת ראשו, יקצרו חייו ולא ישלים שנתו, והמכה״ע האנגלי יספר, כי באמת קרה שמה הרבה שמתו מרוב יגון ופחד מפני קצור חייהם"
021-HZF-1877-07-04-001-40197_toc_9,פרשת גדולת אויערבאך וספריו," פרשת גדולת אויערבאך וספריו (המשך מגליון 23). בימים ההם, ומי נבא לבערטהאלד כי הוא ירום ונשא ואחריתו ישגא מאד, ויקח יד ושם בין חכמי לאומים, וישית לוית חן על מולדתו ועל עמו; ומי פלל לאויערבאך, כי ימים יבואו ובו אשכנז תתפאר, ומלכים רוזנים בכבודו יתימרו. אז בא בפעם הראשונה בסוד הסופרים והמחברים, יהי לחבר אל המוציאים לאור את אספת אנשי המופת בישראל (גאללעריע דער בעריהמטען איזראעליטען) בשטוטטגארט תקצ""ד - תקצ""ה, לא ארכו הימים, ויחשוף שנית את זרוע עוזו וידפיס ספרו היהדות והספרות החדשה (דאס יודענטהום אולד דיא נייע ליטעראטור). — אנחנו לא נמצא שמץ עון ומעל בבערטהאלד אויערבאך על נתנו את ראשית פרי עטו באמרי שפר, לו העשיר את ספרות היהודים האשכנזים ביתר חמודות עטו, כי אז משנה תודה הודינו לו, אך סופר נוצרי-אשכנזי אחד בחפצו לגול מעל אויערבאך את אבן האשמה המוטל עליו כנטל מעמסה כבדה. הנה כה ידבר בחין שפתו - רבים יתפלאו וישתוממו איך קננה נטיה עצומה וגדולה לעם בני עבר. בהנפש הנשגבה הזאת, בהנפש הגערמאנית, ואנה פנה רוחו לזנוח כל עמי התבל, ולהתפלש באפר אודים עשנים בוערים זה אלפים שנה, הנוכל להאמין כי הגיון לבו היה מוגבל כ""כ עד אשר הפיק את כלו בתארי עמו ודתו? - כה ישאלו השואלים, אבל הם טרם ידעו את מצב הדור ההוא, ומה בינו לבין הדור ההוה, בימים האלה ייקר בעינינו ערך האדם הטהור, וכל מגמת ההשכלה והדעת היא לנקותו מן המשפטים הקדומים והנחושים המחשיכים את זוהר. עיניו ואת נוגה האמת, המקצצים את כנפי רוחו, והקודחים אש שנאה בקרבו לבן דת אחרת, היום חזיל ההשכלה דרכיה לבער את הקטב המרירי ההוא אשר כלי חמס מכרותיו מדור דור להצית אש שנאה בין בני האדם. תעמול ותבקש לפחת בלב המון העם רגשי רצון וחפש - לא כן היה בימים ההם, משתחה, עם, מולדת, ודת הבדילו בין אדם לרעהו בשערי ברזל האצילים התפארו בתפארת רום עיניהם, וידכאו תחת שרביט עוזם את כל אשר לא בין רמי היחש נמנה, רגשי טהר עממו ויכוסו במשאון, ומטה זדון פרח וגאות רהב עלתה עד תאות גבעות עולם, אמנם ביתר זעם ופלצות התעמרה הגאוה ההיא ביהדות, וגם היא שאפה את הצללים האלה, ושפעת הכשרונות ויתרונות הדעת והתבונה המעטרים את העם המורם והנפלא הזה, נהרו כולם רק אל נקודת חשכת צרותיו ובלהות תלאותיו הנוראות, אל מרכז היעוד הלאומי אשר יעדו לו חוזיו באחרית הימים, ואל ההוה, הלא הוא, חמת המציק אותו, ועל כן נראה את כל גדולי חכמי היהודים אנשי השם ילכו ויסבבו במעגל הלום והנה בהלך רוחם, ושבים תמיד אל מקום הפצע - כויה הזה, אשר יזורה עליו תמיד גפרית ורעל להגדיל את התבערה ולהוסיף מכאובים - גם אויערבאך אמר הסופר ההוא - יראה לעינינו בראשית בכורי פרי עטו, כנכרי המשתוקק להשיג את משפטי האזרח, בכל נפשו יחפוץ לחסות תחת צל חוקי יושר ומשפטי צדק, ולכן תחנונים ידבר למען העיר רגש חמלה בלב שוטניו ומעניו, לימינו ולשמאלו יראה מראה מגואלה בדם. מראה אחיו המדוכאים בשער על לא עול בכפם, אך תקות עלומיו תסעדהו ותאמצהו לחגור שארית אונים, בעת אשר יתעללו בו בשאט נפש כבעצב דראון נבזה. גבורי אויערבאך עומדים בתוך העושק והלחן ונושאים את נפשיהם לחופש ולחסד, שני ספורי האהבים אשר כתב אז, הלא המה „המשורר והסוחר״ „(דער דיכטער, אונד דער קויפמאנן)״... „ושפיניצא״. הם כראי בדולח יאיר נתיב על דרכי רוח אויערבאך בימי חרפו, והוא מעיד על אמתת דברינו״. הבקורת מצאה מקום להתגדר בשני הספרים האלה, לחפש אחרי מומים, ולמצוא תנואות על מחברם, כי שם נראה את אביר הנפשות הנראות על גיא החזיון (העראס) אובד א״ע בדעותיו, וברעיונותיו משוללי הפעולה ונעדרי המעשה, ואף כי מרגלא בפומיה דגעטהע בעל הספור השירי המפואר „צרות ווערטהער״ כי איש כזה צריך להיות רק פעול (פאססיוו) ולא פועל (אקטיוו), בכ״ז הכלל הזה מספיק הוא לאמת המדה בעד החוזים, אבל הקורא יעצב ולבו ידוה בראותו מחשבות טובות ומדות נכונות כלות והולכות לאבדון באשמת רפיון רוח יוצרו. עוד הטילו מבקרים אחרים יותר קשים בקרת נבוכה בכל גופו של הראמאן, ויגזרו „אומר כי אהבת שפינוצא את אלימפיא היפה, בדמיון יסודתה, ואין לה רגלים בעולם המעשי. אבל השופט בהסתכלות עמוקה, ובהשקפה מקפת וכוללת את הספרים ההם, לא ימצא בהם תהלה, ולא יאמר כי לשקר עשה אויערבאך עט סופרים, אבל חזיונותיו הראשונים יצאו מלב נגרש, ובשטף זרמתו נסחפו גם דברים בלתי שקולים במאזני השכל, אך חותם תבנית רעיונותיהם אשר הורו והוגו מראשית ספרו „היהדות והספרות החדשה"" יבין כל מבין, אם לא יחקור בפלס ובמחוגה כל פרק בפני עצמו, רק את המחלקה הראשונה ההיא יחד משנת תקצ״ח עד שנת תר״א שכן כבוד אויערבאך על גדות הרהיין, ושם כלה את מלאכתו הגדולה והרחבה, העתקת ספרי שפינוצה, הקדמה גדולה נתן בראשם, ובצחות לשונו כלל את יפי ההיכל הזה, זאס הפעולה השלישית, תולדות רוח אויערבאך סוגרת את המפלגה הראשונה, מפרקי תולדותיו העבודה הגדולה הזאת אשר עבד אויערבאך, נדכא ונענה בצוק העתים. מחולל ונלחץ מן המקרים אשר עברוהו והחליפות אשר נחתו על ראשו, ותפוש ברעיון אחד ושקוע בו בכל נפשו ומאודו, עד אשר שכח בעבורו תבל ומלואה, העבודה הזאת שמה קץ לרוח נעורי אויערבאך ותהי בית-הספר גדול ורם אשר בו עברה נפשו. עתה הגענו אל האוצר השני במסכנות פרי רוח אויערבאך, והם ספורי הכפרים (דארפס ערצעהלונגען). רבים מן המשכילים, והמבקרים המבינים את הענינים רק על פני שטחיותם. ישתאו ויתפלאו על הליכות רוח אויערבאך, מנבכי תעלומות סודות היצירה וההויה, אל ספורי הכפרים. אבל החוקר החכם יראה בהבטתו החודרת את הקו המשוה הנמשך מן החלק הזה אל הזה, עם כל ההפכיות הגלויה ביניהם, רוח הילדות ורוח השירה יתלכדו תמיד ולא יתפרדו, חרף המרחק הגדול המבדיל ביניהם בעוד אשר שאר בני האדם בהוסיפם שנים ולקח בהצרפם בכור עוני ובעבור על ראשיהם חליפות ושינויים מקריים או מחוייבים ירחקו מן העבר. ישכחו את ימי עלומיהם, או לא יאבו לזכרם ולהעלותם על לב. הנה המשורר לא כן הוא, תום ילד, משוש דרכו ותומת הגיוניו, ותשוקתו הטבעית עם כוסף רוחו לחדור בכל דבר בלתי גלוי לעיניו, ולדבר על כל פרח וכל אבן קטן אשר במו ישתעשע ולדעת מה שיחו, המתנות הטבועות בנפש הילד האלה, דרושים הם לרוח המשורר האמתי רק אז, אם כל היקום יחיה ויתנועע לעיניו, אז תתרגש ותתפעל נפשו על מפלאות מחקרי ארץ ועל נוראות דרכי אל אנחנו יכולים לעמוד על שפת ים החיים ולראות בשאון המית גליו, אך המשורר האמתי יבקש לעמוד על יד המקור והמעין אשר ממנו תוצאות ההשקפה הזאת, תאיר לנו אור בהיר על נפש אויערבאך, בו נראה ביתרון הכשר דעת את האותות והמופתים האלה, רק שיריו נוסדו יחד על שרשי נפש האדם או העם כלו, ונזר החמדה היתירה הזאת יציץ על כל שיריו, ולו יאבו האחרים להתחקות על פליאות נתיבותיו וללמוד ממנו, רבים ישגו ברואה בשירי אויערבאך, ואת הנעלה והמרומם אשר אנו רואים בהם יחשבו המה לפחתת ולמגרעת לאמר: כי בשרירות לבו הוא הולך לשוב אל ימי הילדות האהובים לו, אך הם לא ישערו ולא יבינו כמה רוחב חכמה ועומק בינה יחד עם רוממות החזיון, דרושים למשורר למען יוכל לאחוז דרכו כן. רק פני החזיון הם דלים, אבל חותם תכניתם נשגב מאד ולא רוח המושגים המותחלים (עלעמענטאר) עליהם ירחף רק רוח העלומים, עלומי הכשרון הנפלא בתקפו וגאונו, נצחו ועזוזו ולכן חברו ונלכדו שני, השמות, „אויערבאך"" „וספורי כפרים״, ולא ישכח האחד בהזכר רעהו (סוף יבוא)"
021-HZF-1877-07-04-001-40197_toc_10,".
 ידיעות תלגרפיות להממשלה"," .  ידיעות תלגרפיות להממשלה תלגרממה מאת אדונינו הקיר״ה אל כבוד הוד הקיסרית יר""ה מיום 15 (27) יוני ,— חיל הקארפוס השמיני ולפניהם הדיוויזיא הי״ד, עברו היום בבוקר את הדאנוי אצל זימניצא, האויב נלחץ אחור מן מצבו, צבאות החיל עוברים על סירות דוגה באין מפריע, המלחמה הולכת לפניה, מספר הנופלים אצלנו עוד לא נודע, העיר ניקאפאל בוערת באש מפני רעש כלי התותח; כל צבאות הגענעראל ציממערמאנן עברו את הדאנוי, ויחנו בערי איסאק, טולטש, וגירסאווא תלגרממה מן כבוד נשיא ראש כל צבא המלחמה 16 יוני השאלה הגדולה והעבודה הרבה לעבור בחיל את הדאנוי, הנה באה ויצאה בפועל, העיר זיסטאוו וכל גבעותיה סביב, בידינו. בראשונה עברה הדיוויזיא דראגאמירא עם סוללת גבעה, ועתה בערב יום 15 כבר יעמדו בעבר השני מקארפוס השמיני הבריגאדע הרביעית של המורים; הדיוויזיא 35 עוברת כעת. תלגרממה מן שר צבא החיל אשר בקויקאז 15 יוני מסביב המבצר קארס. כלי התותח שלנו רועשים, ביום 14,13 היה אצלנו אחד חלל, וט׳ נפצעים, ידיעה מן הגדוד של הגענעראל היימאן אין, צבאות החיל של הגענעראל אקלאבזיא התגרו מלחמה ביום 11 אצל ציחיסדיר האויב נלחם באומץ רוח, וגם תכונות המקום ומלחמת האניות שלו והתושבים המזויינים עמדו לימינו, המלחמה היתה כבדה כל היום, צבאותינו נלחמו בגבורה, ולערב לכדו חלק מן מצב האויב, מצדנו נפל אפיציר אחד חלל, ועוד 11 אפיצירים נפצעו, ומן אנשי החיל 400 אנשים חללים ונפצעים, ביום 12 התנר בנו האויב מלחמה על האגף הימני אצל סאמבעא, ואחרי מלחמה כבדה משך ט׳ שעות הוכה אחור באבדן רב, ויעזוב את חלליו על שדה המערכה, ואנחנו אחרי כי רד היום ומבצר האויב קרוב, לא יכולנו לרדוף אחריהם, אצלנו היו 150 איש מתים ונפצעים. פעטערסבורג, תלגרממה מן המיניסטער שר המלחמה מוים 18 (30) יוני, צבאות החיל של הגענעראל מעליקאוו הכו אחור את האויב ביום 13 יוני מן מקום מצבו אצל ציווין, ולבלי לבוא באש אשר החל האויב לעת ערב, חזרו צבאותינו למקומם הראשון, אנשי חילנו לחמו ברוח גבורה, אף כי מספר חיל האויב היה גדול בערכנו, נפל ממנו רב, אצלנו נפלו 6 אפיצירים וגם 24 אפיצירים נפצעו, ומאנשי החיל נפקדו מאתנו 850 איש, — בדבר המבצר באיאזיט אשר חיל האויבים הקיפו את צבאותינו שמה במספר רב עשרת מונים, לקחנו דרך איך להוציא את צבאותינו משם. פעטערסבורג 20 יוני. מן זעמניצע מודיעים כי הגשר על הדאנוי היה נגמר ביום אתמול, לולא הסער, שהיה בליל 18 אשר הטביע 26 מעברות (פאנטאנס), ע״כ יוגמר היום"
021-HZF-1877-07-04-001-40197_toc_11,,"  הודעות בשורת ספר חדש, יצא לאור מבית הדפוס של האחים ארגעלבראנד ספר חדש נקוב בשם „ספר המלים הוא קאנקארדאנציא החדש"" מאת שבי״ל, (נדפס בתבנית אקטאף ומכיל ארבעים ושבעה באגען), בו יבאו כל המלים אשר בכתבי הקדש בכל נטיותיהם עם מראה מקומות המצאים בתנ""ך וגם פתרון הוראותיהם בכלל ובפרט. מחירו 1.20 רו""כ בלי פורטא ולהשיגו אצל האחים הנ""ל. לשמחת לב כל דורשי שפת עבר הופיע עתה הספר היקר קאָנקארדאנציא בתבנית חדשה יפה וכלול בהדרו, זה מאות בשנים מעת יצא לאור, אוצר כלי חמדה הזה, ויהי למעין ישועה לכל דורשי שפת קדשנו והוגיה, אך מסבת עביו וגדלו יכבד מאד על המעיינים לעיין בו ולמצא חפץ, גם בפתרון השרשים והוראותיהם לא ימצאו בו דברים מספיקים לכל דורש; אולם ההוצאה החדשה הזאת, נערכה במשטר נכון ובטוב טעם ודעת. הספר לא רב הוא בכמותו, בכ״ז יבאו בו ג״כ כל המלים הנמצאים שם בכל פעם המצאם בתנ״ך איש לא נעדר, ועוד השכיל המחבר לבאר הוראת כל השרשים בהגבלת חלקי הדבור למיניהם באר היטיב ובדיוק נכון, שקולים במאזני הדקדוק וע״פ דרכי הלשון וההגיון, עד כי כל דורש ימצא בו תועלת ספר הקאנקארדאנץ וספר שרשים יחד: השמות והפעלים ערוכים בסדר נכון לכל נטיותיהם, גם ימצאו בו הערות ובאורים המפיצים אור על פסוקים נעלמים, ועוד יתר דברים מועילים יכללו הדר הספר ויפעתו, ובצדק נוכל לאמר כי הוא ספר יקר ונכבד אשר ברכה בו, ותועלת רבה צפונה בקרבו לכל דורשי שפת עבר ושוחריה, ועליו יתענגו כל יודעי חין ערך וטוב טעם."
021-HZF-1877-07-04-001-40197_toc_12,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט ווארשא בחדש זיו תרל״ז לפ""ק. יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי И. Гольднанъ, Гиногратъ въ Варшавѣ Jsaak Goldman, Buchdruckereibesitzer in Warschau."
021-HZF-1877-07-04-001-40197_toc_13,," שאלות ותשובות אל יחז׳ לעווי׳ בקאל׳ אין בידנו, אל נת' כהנא עד נומר 24 שלחנו לציגאן. להח׳ מרדכי בר׳ יוסף סט׳ באדרינאפאל נקבל בחזרה וישלח. אל יהודא ליב עמנ׳ במאנשעסטיר קבלנו לנכון, אל הירש עלקין לא ידענו. אל מרדכי נת ראב' מכתבו הגיענו אך היום, אל מ' ס' מכתב עם כסף מתעכב פה על הפאסט מזמן ביאתו עד הקבלה לפעמים עד ד׳ ימים. Редакторъ-Издатель S. СониMKin."
021-HZF-1877-07-04-001-40197_toc_14,," איין טענאר ווירד געזוכט ביים היזיגען קאָהר איזט איינע טענאָר שטעללע וואקאנט, אונד זאפאָרט צו בע- זעטצען, געהאלט פאן 15 ביז 18 רו״כ. בעווערבער וואל- מאנאטליך, בעפעהינטו לען זיך שריפטליך מעלדען אן Cantor J. Chalog in Lodz. (Russisch Polen)."
021-HZF-1877-07-04-001-40197_toc_15,," החפצים ללמוד בזמן קצר את המדעים הדרושים למסחר, כמו, בוכהאלטונג, מלאכת החשבון, וגם כתיבת אגרות המסחר (האנ- דעלסקארעספאנדענץ) על בורים, ואלה אשר נצרך להם לסדר ספרי מסחרם, ולכתוב להם אגרות מסחר בלשונות שונות, בתמידות או לפרקים, יאבו לפנות אלי.   מרדם"" ליב צעלניקעל ווארשא דזיקא 6"
021-HZF-1877-07-04-001-40197_toc_16,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר חסר להם בכתב, אשיב לאיש ואיש בכתבר וכלשונו (ר״ל בלשון עבר אשכנז או צרפת). אדרעססע: M. Wollner, Doctor der Medicin Murgie, Accoucheur in Wien in San der 50 "
021-HZF-1877-07-04-001-40197_toc_17,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. S. Сонинскiй г. Варшава או Мурановская № 24.
