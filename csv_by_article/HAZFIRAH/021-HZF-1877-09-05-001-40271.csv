article_id,headline,text
021-HZF-1877-09-05-001-40271_toc_1,," י ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ. א לרבע שנה 1,50 רו״כ.  ביתר הארצות 20 פראנק. באמעריקא 5 דאללאר.  "
021-HZF-1877-09-05-001-40271_toc_2,,    מחירו כאשכנז:  14 רייכם מארק לשנה.   בעסטרייך 8 פל׳ לשנה וכן לרבע שנה.  שכר מודעות: מכל שורה קצרה 5 קאפ׳.  E
021-HZF-1877-09-05-001-40271_toc_3,"מכתב עתי משמיע חדשות בקרב עם ישרוץ , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, ורלו דברי חכמה ומדע, ידיי""י ות עלם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-09-05-001-40271_toc_4,תוכן הענינים.," תוכן הענינים. דברי הימים ירושלים לובלין, בארדיטשוב. ידיעות העולם והטבע. מראה אש לילה מאת המו""ל שכם או נאעפלים (בל״ע נאבלים) מאת אברהם משה לונץ, תולדות אבני חן מאת יעקב פרענקעל. חדשות שונות הודעות שאלות ותשובות."
021-HZF-1877-09-05-001-40271_toc_5,דברי הימים," דברי הימים הריב הולך וחזק. מלבד שני בעלי הריב, רוסיא ותוגרמא, עוד יבאו גם שני עמים אחרים מן העמים היושבים בארץ תוגרמא, בקשרי המלחמה, והם הסערבים והרומאנים. מיום אשר הצינו הרוססים כף רגלם על אדמת רומאניא בקשו למצא פתרונים רבים למעשה רומאניא אשר נתנה לצבאות הרוססים לעבור בארצה. אלה החליטו, כי ברית כרותה בין רומאניא ובין רוסיא, וכבא היום אשר המנצחים יחלקו שלל, אז תבא נם רומאניא על שכרה, מלבד צאתה לרשות עצמה מתחת ממשלת תוגרמא, אשר כבר הודיעה בקהל לעומת זה הודיעו אחרים, כי לא כרתה רוסיא ברית עם רומאניא ביום בואה לארצה, כי רומאניא רק פנתה דרך להרוססים לעבור עד הדאנוי, אבל היא בעצמה תעמוד מרחוק וצבאותיה לא יתאחדו עם הרוססים בהצותם את התוגרמים בארצם מני אז שמענו כמעט יום יום חדשות שונות ותהפוכות ע״ד רומאניא ויחוסה אל המלחמה; היום עברו הרומאנים את הדאנוי ומחר חבקו ידיהם בחיקם; פה העמידו הרומאנים את חילם תחת פקודת שרי צבאות רוסיא ומחר עמד הנסיך קארל בעצמו בראש צבאותיו, בימים האחרונים החליטו איזה מכה״ע בעסטרייך כי עברה רוח תלונה ופרוד הלבבות בין שרי צבאות רוסיא ובין ממשלת רומאניא, אשר לא ימצאו קורת רוח אלה באלה, כי רומאניא תאסוף את ידה מן המלחמה ותקרא לחילה אשר בארץ בולגאריען לשוב לארצם; אולם לפני ימים אחדים נודע כי באמת אין נכונה בפי כל המודיעים ההם, כי צבאות רומאניא לא ישובו לביתם, ונהפוך הוא כי יעמיד הנסיך קארל את כל חילו על שדה הקרב, והוא בעצמו יהיה המפקד את צבאותיו. מכה״ע .Pol. Corr, אשר הוא לבדו היה מן הראשונים להחליט, כי פרצה חלוקת הדעות בין שרי רוסיא ובין ממשלת רומאניא, מודיע כעת מעיר בוקארעסט: „חלק אחד מצבאות רומאניא עברו את הדאנוי אצל קאראביא; כאשר תשלם מלאכת בנין הגשר במקום ההוא, יעבור הנסיך קארל בראש חילו, ממשלת רומאניא לא כרתה עם רוסיא ברית מלחמה; רק הנסיך קארל הוא יהיה ראש שרי הצבאות בחיל הרומאנים, וכל אחת המחנות תלחם לעצמה, לחזק ידי רעותה, כפי אשר יורו לה המקרים על שדה הקרב. והנה לא נדע עד כמה נכונה הידיעה הזאת; אבל לפי הנראה נעלה הוא מעל כל ספק, כי בקרב הימים יעברו צבאות רומאניא את הנהר לקחת גם הם חלק במלחמה; וקרוב לשמוע אשר בראשונה ינסו דבר מלחמה אל התוגרמים הנצבים במערב בולגאריען תחת פקודת אסמאן -פחה וגם הסערבים לפי הנראה יחדלו בימים האלה לחבק ידיהם בחיקם. לפי הנשמע מעיר בעלגראד. הנה כמעט נגמרו כל ההכנות הנחוצות למלחמה; גם פקד הנסיך מילאן שרי הצבאות על כל החיל; בין השרים האלה רואים אנחנו שמות האנשים הנודעים לנו מכבר. עוד מימי מלחמת סערביען עם תוגרמא בשנה העברה. הארבאטאוויטש, ליעשאנין, אלימפיטש ועוד אחדים. כמעט כל שרי הצבאות האלה, מלבד הארבא- טאוויטש, לא עשו להם שם תהלה במלחמותיהם בשנה העברה; אם תאיר ההצלחה עתה את פניה אליהם יותר מאז — הבאות יודיעו, מספר החיל אשר תוציא סערביען על שדה המלחמה הוא לפי הנשמע כארבעים אלף איש; כל החיל הזה יפרד לשני ראשים: הראש האחד תחת יד ליעשאנין יעבור אל נהר טימאק אשר במזרח סערביען, והשני תחת פקודת הארבאטאוויטש יעמוד בפנים הארץ. אחרי הדברים האלה אין כל ספק בדבר, כי ממשלת עסטרייך לא תתיצב עוד לשט בפני הסערבים, לבל יפרו ברית השלום עם תוגרמא, כי לולא זאת לא הרימו הסערבים את ידם ואת רגלם לעזוב גבול ארצם, כאשר חבקו יד בצלחת עד כה. לפי הנשמע, הנה הגיד הגראף אנדראסי לה׳ אלעקא-פחה ציר תוגרמא בחצר קיסר עסטרייך אשר נסע זה לא כביר לבירת תוגרמא, כי אמנם הבטיחה עסטרייך לתוגרמא, כי לא תהיה המלחמה בארץ סערביען, ואת הבטחתה זו תשמור, כי לא תתן להרוססים לעבור דרך סערביען או להתאחד עם צבאות הסערבים בארצם; אפס לא תוכל למנוע את סעדביען מצאת למלחמה לבדה חוץ לגבול ארצה, והנה אם באמת רק זאת היתה בדעת עסטרייך גם מקדם, ולא עלתה על לבה למנוע את הסערבים מהתערב בריב, או שנתה עסטרייך כעת את דעתה לרגלי חפץ אשכנז — מי בא בסוד הגראף אנדראסי לדעת מחשבותיו? אבל זאת היא אשר נוכל להחליט לדבר אמת, כי לולא אשכנז, אז שנו כל הענינים המדינים לעת כזאת את מהלכם שנוי גדול; אשכנז היא המחזקת בכל יכלתה בברית שלשת הקיסרים ומשתדלת לאמצו ולכוננו על יסודות חזקים, למען תהיה גם היא בטוחה מכל אויביה, וביותר מפני העז והאדיר בשונאיה —צרפת. ובצרפת הדברים יגעים למאד, הממשלה יודעת כי בני ארצה יקראו לה ממשלת כהנים, אחרי כי רק מטעם האפיפיור ברומא באה הממשלה החדשה לעמוד בראש הארץ, וגם היום יתמכוה הכהנים בכל אשר תהיה לאל ידם; אולם יודעת הממשלה גם כן, כי אין הכהנים אהובים אצל העם, וביותר אצל האכרים יושבי הכפרים היראים פן ירימו הכהנים עוד הפעם את ראשם ויעמיסו עליהם משא מסים וארנוניות לטובת הכנסיה הקתולית, כאשר נהגו הכהנים בכל הימים אשר היתה ידם רוממה; על כן משתדלים שרי הממשלה להבטיח להעם, כי אין לב הממשלה הולך אחרי הכהנים לנשאם לכל לראש; בדבריהם אלה יעלו שרי הממשלה עליהם את חמת הכהנים אשר אהבת השררה עודה את עיניהם, לראות כי רק לפנים תכחשו להם המיניסטרים ולבם לא שלם עמם; וגם העם לא יאמין להמיניסטרים כי אינם כרוכים אחרי האפיפיור וקדושיו ע״כ יבקשו להם המיניסטרים עוד אמצעים אחרים להסב לב העם אחורנית, למען יבחרו, כבא מועד הבחירות, אנשים הטובים בעיני הממשלה: יורידו את כל הפקידים הבלתי שונאים את הרפובליק תכלית שנאה מכהונתם, ויושיבו תחתם אנשים הנאמנים לפני ה׳ פורטא ומרעיו, וגם יצוו עליהם לרדוף באף את הרפובליקנים ככל אשר תשיג ידם, לבלי תת להם להתאסף יחד להתחקות על צפונותיהם, למסרם ביד השופטים אם יתמלט מפיהם דברים שלא כהוגן על המארשאל ושריו להורידם אל בור שבי ולהחריד ע״י זה את רוח העם; ולמען הראות כי לא יעלה פחד העם עליהם, ערבו המיניסטרים את לבם לפגוע גם בראשי אוהבי הרפובליק הנכבדים בעיני כל העם, ובימים האלה נמנו המיניסטרים, וגמרו למסור בידי השופטים את ה׳ נאמבעטטא עצמו על איזה דברים אשר נזרקו מפיו בעיר ליל, ואשר מצאו בהם המיניסטרים, כי פגע המדבר בכבוד המארשאל נשיא הארץ. ולאשר הדברים ההם אשר דבר נאמבעטטא ביום ההוא היו נכבדים מאד על כן נביאם לפני הקוראים פה בקצור נמרץ. אחרי אשר החליט גאמבעטטא כי כל הרפובליקנים לכל מחלקותיהם ומפלגותיהם שלמים איש את אחיו ולא יוסיפו לצרור איש את רעהו, שאל: „מדוע שלחה הממשלה את הנבחרים לבתיהם? עד כה לא ידע איש את הסבה הנכונה, כי כל דברי הממשלה בזה מהבל הם גם יחד ויסוד נאמן אין בהם, ואולי יודיע הנשיא את הסבה הזאת במכתבו הגלוי אשר יכין ליושבי הארץ. על כל מה״ע והספרים אשר ישתדלו בהם המיניסטרים להשליך שקוצים על הרפובליק ולחפאות עלינו דברים אשר לא כן, נעבור בשתיקה, כי אינם ראויים לדבר בם. אולם הדבר אשר ימלא לבנו זועה וגעל נפש, הוא מעשה מכ״ע והסופרים המשוחדים מאת הממשלה להביא אותנו ע""י שקריהם וכזביהם למעשים נגד חקי הארץ, למען יוכלו אחרי כן להראות כי אנחנו המקלקלים את הסדר והמהרסים את המשטר בעוד אשר הם העושים ככל העולה על רוחם למורת רוח חוקי הקאנסטיטוציא ואין מוחה בידם ומי הם האנשים האלה אשר התחברו יחדיו להפר כל חוק ומשפט להכעיס תמרורים את כל יושבי הארץ, אשר הודיעו ע״י הבחירות של יום 20 פעברואר 1876 כי חפצים הם בממשלת הרפובליק? הם הם האנשים אשר הורידו ביום 24 מאי את ה׳ טהיער מכהונתו, על אשר לא אבה למשוך ידו את אוהבי המלוכה! כאשר הגיעה השררה לידי אותם האנשים, לא חשכו עמל ויגיעה להרכיב מלך לראש צרפת, אם מבני בית בורבאן, העבדים הנאמנים לזקן רומא, אשר קצתה נפש העם, וביותר נפש יושבי הכפרים, מפניהם, או בני בית ארלעאן אשר מלאו הארץ בצע ומעשקות, או מזרע המלוכה ההיא אשר תבטיח להפועלים למלא ידיהם עבודה, להעשירים להכחיד זכר כל חופש ודרור מן הארץ, להכהנים להושיבם על גפי מרומי קרת ולשים את העם מרמם לרגליהם ותשקר לכלם יחד כאשר יבאו לפניהם על שכרם, היא ממשלת הקיסר, וכאשר לא אבו הנבחרים האחרונים, אוהבי דעת ומישרים, להטות אזן קשבת לכל האנשים ההם, חתרו לטפול בהם עונות שוא וחטאי שקר למען תוכל הממשלה לשלחם מעל פניה, שרי הממשלה מבטיחים כי כל כונתם היתה להציל את הרפובליק מנפול בידי הרעדוקלים (אוהבי הדרור מקצה האחרונה), כי הטיבו לעשות עם הרפובליק בשלחם את הנבחרים לבתיהם. אולם, אדוני, ראו נא מי המצילים את הרפובליק: בראגלי אשר נלחם בכל כחו לנגד הקאנסטיטוציא של שנת 1875 השמה את הרפובליק לממשלה מחלטת פורטא אחד המיוחד בין הבנפרטיסטים, וברונע הנוהה גם הוא אחרי ממשלת הקיסר בכל לבו לעומת האנשים האלה התיצבו לא לבד כל הרפובליקנים, כי אם גם כל אלה אשר היו ממתנגדי הרפובליק מלפנים, ועתה נטו אחריה, ובכל יום ויום התרחקו יותר מן המיניסטרים ויתקרבו אלינו, יען אשר ראו כי המיניסטרים האלה יוכלו אך להביא רעה רבה ומבוכות גדולות על הארץ; ביחד את האנשים האלה היינו לכת גדולה וחזקה, כת הרפובליקנים, המגינה על חקי הארץ, על הרפובליק ועל השלום. על כן, אדוני, רק רפובליקנים לבדם יש במחננו כעת, וכל הנוטה אחרי הרפובליק אתנו הוא"", אחרי זה הטיף גאמבעטטא דברים אחדים אודות מעשי המיניסטרים ובעלי פקודותיהם, אשר לא חדלו לעשות מעשים רבים לנגד חקי הקאנסטיטוציא, ויהלל את העם כי לא יפריע את המנוחה למראה כל המעשים הרעים של שרי הממשלה, באמרו: כי הטיבו העם לעשות למסור את מעשי הממשלה בידי השופטים, מאשר עשה מלפנים לאחוז בחרב ידו, וגם הלל את השופטים אשר לא עלה מורא הממשלה עליהם, ויצדיקו את הצדיק למרות רוח המיניסטרים, אחרי כן הוסיף לאמר, כי תקותו חזקה אשר גם לימים הבאים לא יסוד העם מן הדרך הישר הזה, להגן על עצמו במשפט ולא נחזקת היד ולא יתן מקום לשרי הממשלה לבקש מפלט להם בהרב וחנית. ואל ישאו שונאינו את לבם לאמר; כי אם יחפצו לעשות מעשיהם זר מעשיהם אז יעמוד החיל לימינם. לא! אם יש איזה אנשים בצרפת אשר כבודם וכבוד הארץ יקר בעיניהם, אשר אהבתם לארצם תמלא כל חדרי לבבם, היודעים ומבינים כי כבוד עם צרפת יאבד ביום ההוא אשר והינו איזה אנשים להפר חקי הארץ ביד רמה, אם יש אנשים כאלה בצרפת — אז הם—חיל צרפת!״ כדברים הנמרצים האלה דבר גאמבעטטא בקהל עם בעיר ליל, ולרגלי זה גמרו המיניסטרים להעמידהו לפני השופטים, לפי הנשמע, יש בדעת המיניסטרים להביא גם את הישיש טיער לפני השופטים, והעם רואה ומחריש. ממשלת יון, לפי הנשמע בימים האחרונים. לא תמהר לקרא מלחמה על תוגרמא; וגם השיבה דברי שלום על מכתב תוגרמא אשר שאלה את פיה אם לה היא ואם לצריה, לפי השערת מכ״ע .Köln. Ztg הנה יד אנגליא היתה בזה להרגיע רוח ממשלת יון ולשים מעצור בפניה. (ממערכות המלחמה). במשך ימי השבוע העבר, לא נעשו חדשות נכבדות על שדה המלחמה. סולימאן פחה אשר הסתער ברוב אונים פעם בפעם ללחוץ את הרוססים אשר התבצרו במעבר שיבקא, לא עשו ידיו תושיה, ולא פעל מאומה, כי הרוססים התחזקו על עמדם ברב כח, ולא נסוגו אחור אף כמלוא שעל, רבים חללים הפילה המלחמה הזאת מזה ומזה, לפי דברי מכה״ע הרוססים היו מספר הנפצעים בצבאותיהם כדי 4700 איש חיל ומאה אפיצירים, גם שני גענעראלען נפלו, ובחיל הטורקים נפלו עם רב, כדי עשרת אלפים איש, עד כי באחרונה נחה יד סולימאן פחה מהתגר עוד מלחמה במחנה הרוססים, ויתקע לו מקומות בצורים הרחק מנגד רק לשמור את הדרך, ולסגור בעד הרוססים לבל יעתיקו מקומם עוד להלאה בפנימית הארץ. מעבר הנהר דאנוי עברו מן חיל הרומאנים עד עשרים אלף איש, ואליהם נספחו עוד מחיל הרוססים איזה גדודים למען יהיו למערכה אחת בפני עצמה במערב בולגאריען, תחת יד הנסיך קארל המפקד עליהם. המערכה הזאת כפי הנראה תבקש לה ידים להתנגח על האגף השמאלי מחיל אסמאן פחה, וללחוץ אותו אחור מן פלעוונא אשר הציב לו יד להתבצר שמה בבצורות חזקים. ואלה המה הדעפעשען האחרונים ממקומות המערכות פעטערסבורג 1 סעפטעמבר. תלגרמה מן השר ראש המצביא על כל חיל הרוססים. בגארני סטודניע. „כל מעברות הבאלקאן הם בידינו, ביום 30 אגוסט הגיחו ויצאו י״ב אלפים טורקים מן רוסטשוק, למול מצב החלוץ של הרוססים, הגענעראל לעאנאוו עם מחלקות החיל אשר אתו, התחזק לעמוד בפניהם, אחרי כן שב לאחור ויאסוף עמו גם הנפצעים כדי 600 איש ביום 31 יצאו צבאות הטורקים במספר רב למול המקום גאזאווא, ופאעקיאי, ויעתיקו עד קאדיקיא, מן פלעוונא הבקיעו חיל הטורקים ויתנפלו על מצב הרוססים, וקול רעם כלי התותח וקנה הרובה נשמע משם״. „ביום 31 בבוקר בשעה 8 התנגחו חיל רוכבים טורקים מן פלעוונא על החלוץ שלנו, ואחרי כן בשעה 8 באו גם חיל הרגלים עם כלי תותח, ויסתערו פעמים שונות על סטאלעוויץ והעמק אשר בינו ובין פעלישאטא; המקומות האלה חלפו ועברו ביננו מיד ליד, עד כי באחרונה נהדפו הטורקים מהם מספר החיל אצלם היה עד כ״ה אלפים במלחמה הזאת, ואנחנו אבדנו 600 איש״ פעטערסבורג 2 זעפטעמבר. על האגף הימני מחיל הרוססים אצל רוסטשוק, ועל הדרך ההולך מאסמאן באזאר למעברות הרי הבאלקאן, גם אצל לאוואץ, באה שקט ומנוחה. ביום 31 בבוקר יצאו 8 באטאליאנען מן רוסטשוק וידיחו את החלוץ שלנו העומד בקאדיקיא, אולם אחרי כן באו להם עוד חיל לעזרה, וישובו ויגרשו את חיל הטורקים משם. ירושלים ב״ה פעיה״ק א׳ אלול תרל״ז, חיל הצבא התמידי כחיל הריזערף עזבו זה כשבועים את עירנו ונשארו בה רק חיל המפלגה השלישית, חיל המוטהאפזין (שומרי העיר) ובשבוע זה החלו ליקח מחדש אנשים לצבא, ולפי הנשמע מיד אחרי אשר יאספו אלה, יעזבו גם חיל המוטחא פזין את העיר. בשכם (נאבלוס) קרה מקרה זר ומבהיל : בשבוע העבר בא לשם פחה מדמשק לקחת אנשי חיל חדשים לצבא, יושבי שכם אשר זה דרכם מעולם לעשות מעשיהם זר מעשיהם "" נועצו, ויאספו ביניהם סך אלף לירא טורקיא, ובהסך הזה באו גבירי העיר ונכבדיה אל הפחה, ויאמרו לו קח מאתנו את הכסף הזה, ועזוב אותנו כעת, לפחות על שני שבועות. ולשולחך תודיע „כי עולי הימים, המוכשרים לעבוד בצבא אינם בעיר, כי ברחו על נפשותם זה בכה וזה בכה, ומהם חולים ונפצעים, וכאלה: אולי במשך העת תשקוט המלחמה ולא נוציא להרג בנינו חנם. הפחה השיב למו „יש לי רב כסף אחי ועלי אך למלאות פקודת שולחי, כי קדושה היא בעיני כולנו"". הדבר אך יצא מפיו וכל הנאספים כאחד הרימו קול „האדא מעזנון״ (משוגע הוא זה) וימהרו, ויאסרוהו בחבלים אשר הכינו וחיש מהר הביאו רופא ואומן — אשר הם כבר ידעו מזה — וגם הם אמרו כי משוגע הנהו, אח״כ הלכו איזה מהנאספים לבית פקודות הטעלעגראף, להודיע להוואלי בדמשק כי הפחה נשתגע וכי יראה לשלוח אחר במקומו: אולם לאסונם פקיד הטעלעגראף אשר לא היה בקושרים והבין כי ההודעה בשקר יסודה טמן את ההודעה אצלו. ולא הודיעה לדמשק. למחרתו כאשר עזבו את הפחה לנפשו — כי כבר חכו לתשובה מדמשק כי בוא יבוא אחר תחתיו — מהר גם הוא לבית פקודות הטעלעגראף יבקש להודיע את המעשה הנורא הזאת לדמשק. אך ראש הפקידים ענהו, כי לא יוכל עשות זאת כי ירא הוא לנפשו, ויראהו את ההודעה הראשונה אשר הביאו לו אויביו להודיע, אך הוא מאומן לבבו להממשלה, שם נפשו בכפו ויטמנהו אצלו. הפחה הכיר כי הצדק אתו, וימהר לברוח בסתר ליפו ומשם הודיע הדבר לדמשק, ועד מהרה הגיע תשובה לשכם, כי יאספו מיד את כל האנשים אשר ידם היה במעל הזה, לתוך הצינוק והמהפכת, ושמה יהיו עדי יחרץ משפטם. פקוא״מ אה״ק אשר באמשטרדם הודיעו לפקידם פה, לחלוק עוד שלשה שבועות קמח לעניי העם לפי הסדר הראשון, ובערך הזה שלחו גם לשאר שלשת ערי אה״ק. סכום כל הכסף אשר שלחו עד הנה לכל ערי אה״ק עולה 30,009 מארק פ״ר. הרב הגביר הנודע לשם ולתהלה במכה״ע העברים וכו' מוהר״ר קלמן זאב וויסאצקיא הי״ו במאסקווא מהר גם הוא לשלוח מיד בראותו את הקול קורא מראשי עירנו. סך מאה רו״כ להפקוא״מ באמשטרדם לטובת עניי עי״ק. כן שלח לפני איזה שבועות בהגיע לאזניו כי קופת הת״ת אשר בעי״ק הולכת ודלה, סך שמנה עשר רו״כ, וכן נראה את נדבותיו כפעם בפעם במכ״ע העברים, עד כי לא ישיב ריקם פני כל שואל והרבה פעמים ראינו כי ימהר להביא עזרה לאנשים אשר יד הזמן נגע בם לרעה, עוד טרם דרשו מאתו, ומלבד אשר הנהו עושה, הנהו מעשה תמיד, גם משאר גבירי עירו (וכמאמרם ז״ל גדול המעשה יתר מן העושה) לא יחוס על עתו חמנו היקר במאוד לאיש כמוהו בעיר גדולה כזאת. גם את ספרות עמנו יתמוך בידו הרחבה תמיד יהי ה׳ אלהיו עמו ויעל, ודור יבוא יספר מעשיו ברנה וצדקתו יעמוד עד דור אחרון. הרב הגאון הג׳ וכו׳ מהור״ר יהושע ליב גר״י אשר היה אב״ד בק""ק לאמזא קאוונא, בריסק, וכו׳ אוה את עי״ק למושב לו, ובימים האלה בא לפעי״ק, כבוד גדול חלקו לו יושבי עירנו. בבואו, רוב אנשי עירנו וביניהם גם חכמיה ונכבדיה יצאו לקראתו הרחק מחוץ לעיר, ובבואו לביתו הלכו אליו, גאוני גדולי וראשי עירנו לקבל פניו, יתן ה׳ כי ינוב בעי״ק בשיבה טובה לאורך ימים. מכה״ע יעוו׳ כרא׳ היו״ל בלאנדאן מודיע, כי הרב הח׳ דר׳ ארטאם הי״ו, רב הכולל של הספרדים בקמ״ר לאנדאן, דרש ברבים ויעורר את לבות בני עדתו לחומלה על עניי אה״ק הנתונים למשמה. יתן ה׳ כי דבריו יעשו פרי ישוה למו. גם השר הטפסר וכו' מוה׳ משה מאנטיפיורי, שלח מכתב אל החברה „שלוחי הקהלות"" בלאנדאן, כי יראו לאסוף כסף עבור לכם לשתות מי שיחור, מה לכם לתמוך בידי שונאיכם בואו ונחזיק טובה לאלה, המדברים טובות עלינו, והחפצים בישועתנו באמת. המכה״ע „עלאָ"" יוצא לאור בכל יום, בשני גליונות, הוא רב חכמות ורב האיכות; נכבדות מדובר בו, על כל דבר וענין הפאליטיק, וכל הנוגע לאדם, באשר הוא אדם מדיני, קוראיו מתרבים מיום ליום, כי ימצאו בו הכל כחפצם ורצונם. — עניני מדינות יבוארו שם לרוב, בשום שכל, וכן כל ענין וענין, נכתב היטב הדק, ע״י כותבים מפורסמים. הנייר וגם הדפוס פים הם למאד, והמקח הוא מצער הרבה לפי ערך מהמקח של כל מכ״ע אחרים. בווארשא מקחו לקווארטל רק Ro. 1.50 ועל הפראווינץ שני רו״כ. ומקוים אנחנו אשר אחב״י. האוהבים כל דבר טוב מועיל, לא ימשכו ידיהם, מתמוך בידי ה׳ סארנעצקי, וכן ימהרו ויבואו על החתום, על המכה״ע „עלאָ״. הדורש טובתם כל הימים. בארדיטשוב. ביום שבת קדש לסדר ראה, בהתאסף כל בני ליטא המתגוררים פה בארדיטשוב לבית תפלתם, העומד על תלו יותר ממאה שנה (ואשר עליו אבד כלח), לשמוע לקח מפי המגיד המטיף אליהם מדי שבת בשבתו דברים נכוחים וישרים, המפיקים מוסר השכל ודעת; והנה ביום ההוא בהיות הבית מלא אנשים וטף כביום הקהל פתאום נשמע קול המולה, קול רעש באזניהם — חול תחול רצפת הבית וקירותיו החלו להבקע, כחץ מקשת מהרו הנאספים לברוח החוצה, להמלט על נפשם, וכמעט נתקו כפות רגלי האנשים מעל מפתן הבית ובחמלת ה׳ עליהם לא קרם אסון בהחפזם — והנה נשמע קול רעם נורא שנית, ובית קדשם ותפארתם התפוצץ לרסיסים כשבר גבל יוצרים ויהי למעי מפלה; גם ארון ברית ה׳ נשבר תחת גלי אבנים וערמות עפר לדאבון נפשנו, נקוה כי אנשי ליטא לא יבושו משברם, ותקותם לרפא הריסות בית תפלתם, ולחרש כנשר נעוריו לא תשאר מעל יהי ה׳ בעזרם ומעשה ידיהם יכונן עליהם כחפץ הדורש טוב עניי אה״ק. לע״ע לא ירד היוקר ממצבו מאומה, יתן ה׳ כי לפחות לא יעלה מעלה אברהם משה לונץ לובליך. (יום ה׳ כ״א אלול), רבים חללים הפילה שנאת-הדת, מימי עולם ומשנים קדמוניות, ואף כי העת המכלה כל. גם רוח הציוויליזאציאן החלישו כבר את כחה, עכ״ז לא יכלו עד היום, לשרשה כלה מארץ החיים, כי מי מקוראי מכה״ע היוצאים לאור במדינתנו לא יראה, כי גם אלה מאחינו )tolerancja( )הנוצרים, אשר בשם רוח הסבלנות (טאלעראנץ ינבאו כל היום, המכבדים את ההשכלה מגרונם, הרעדאקטארען ועוזריהם, עוד היום יציבו את עם ישראל למטרה לחצי לשונם; עוד היום בכל עת מצוא, ישפכו לעג וקלס על איש יהודי, באשר הוא יהודי יכוננו חצם על יתר לירות עליהם אבני זקים, ולכלות חמתם בם מחפשים בחורים ובסדקים למצוא תואנות על אחב״י, כי יסבו נזק רב לכל תושבי המדינה, כי כל היום ידם נטויה, אך להרע ולהשחית, לבלע כל חלקה טובה הנשארה בארץ, וכדומה דברי בלע. — מלבד כל אלה יצאו לאור בעתים הללו איזה חבורים בלשון פולאניא, המשימים את ישראל, וכל ספרי התלמוד, כדומן על פני האדמה, היינו חבור „היהודים והקהל"" מאת בראפמאן. „התלמוד ותוצאותיו הרעים"" מאת דר׳ ראָהלינג, Dr. Rohling „היהודים, האשכנזים, ואנחנו"", מאת תושב עיר, ווארשא יאן יעלענסקי, וכדומה. ולטוב יזכר שם ה׳ שמואל פעלטין, מוציא לאור מכה״ע בלשון פולאניא אשר הרבה פעל ועשה בענין הנשגב הזה, להסיר חרפה מעל ישראל. להצדיקנו לעיני העמים, ללחום מלחמתנו, ולכבות התבערה הבוערת מאז ומקדם, במי השכל והדעת, בדברי חכמים בנחת נשמעים, עד כי היום כבר נמצא גם מליצי ישראל במכתבי עת שונים במדינתנו מעשה ידי נוצרים, המדברים טובה עלינו, והנכבד מכלם, אשר בזרוע תנופה ילחום בעד ישראל, הלא הוא ה׳ אלכסנדר גלאָוואָצקי Aleksander Glowacki, הנודע בשם פסיידאנים .Boleskaw Prus. בין המכ״ע הליבעראלים בארצנו. בצדק יחשב גם המ״ע Zygmunt אשר החל בשנה הזאת לצאת ע״י האדון , בעיר ווארשא, במשך, זמן קצר זה, הראה ה׳ סארנעצקי לדעת, כי אדני המכ״ע הזה, על יסוד הצדק והיושר הטבעו, וכי לא יבכר את האינו-יהודי לפני היהודי, הרבה Kwestia פעמים מצאנו שם. מאמרים הנוגעים לשאלת היהודית נאמרים בטוב טעם ודעת, סובבים על ציר ( אהבה האנושית הנקיה בלי תערובת שנאה, או אי-סבלנות. ובאמת נוכל לאמר עליו, כי הוא (מלבד ה׳ פרוס הנ״ל) הוא מלאך מליץ אחד מני אלף נגד שונאינו ומגדינו הכותבים עלינו פלסתר והמחפיאים עלינו דברים אשר לא כן, ונוכל ג""כ לקוות, כי בימים הבאים עת כי יטהרו שמי הפאליטיק, וסופרי העתים ימשכו עיניהם משדה קטל, להתבונן על כל הנעשה סביבותם, ולעבוד בענינים אחרים, אז לא ייעף ולא ייגע מו״ל „עלאַ"" להוציא לאור משפטנו, לנהלנו על מי מנוחות השלום והשלוח — ולהביא בגן ההשכלה את אלה מאחב״י, אשר עם הסכלות עוד יתרועעו, ואשר כפתן חרש יאטימו אזנם משמוע בקול העת החי״! — בימים האלה החל להופיע נגד עינינו במכ״ע הנ״ל בהפעלליעטאָן, ספור מליצי. מחיי היהודים בארצנו, נקוב בשם „שמשון הגבור"", מעשה ידי אשה נוצרית  הנודעת לשם ולתהלה בהליטעראטור הפולאנית, ובין אוהבי ישורון היא תתחשב. אי לזאת, החובה על עם ישראל להראות כי לא כפוי טובה הוא, כי עם גבר יתבר ועם עקש יתפל, רבים הם בתוכינו, הקוראים מכתבי-עת בלשון פולאניא, לדעת כל דבר מדינה, וכל הנעשה בתבל ארצה, לאלה אנו קוראים, מה"
021-HZF-1877-09-05-001-40271_toc_6," ידיעות העולם והטבע
מראה אש לילה","  ידיעות העולם והטבע מראה אש לילה ווארשא, ביום ד׳ העבר נראה בכל המקומות אשר בסביבותינו על פני רקיע השמים מחזה יקר ונפלא למאד: בלילה במחצית שעה העשירית יצא פתאום כוכב גדול מאיר מאוד מפאת דרומית מזרחית, וישוטט במרוצה גדולה על פני השמים לצד צפונית מערבית, וישקע שמה, ובדרך מרוצתו הפיץ אור חזק מאד כאור היום, וגם אחרי הלך ונאבד, השאיר בעקבות מהלכו כמו שבט ארוך מאיר ברקיע זמן מה, — הכוכב הזה הוא אחד מאבני האלגביש הרבים ההולכים ובאים אלינו ע״פ רוב בחדשי אגוסט ונאוועמבר, אשר כפי הנודע כיום אצל התוכנים, הם גדודי גופים חמריים קטנים רבים למאוד, המשוטטים בחללו של עולם, והולכים במסלול מיוחד להם סביב השמש כמו כוכבי הלכת!), ובחודש אגוסט ונאוועמבער, אשר אז הם עוברים במסלוליהם קרוב למסלול הארץ, הנה הקרובים יותר מהם אלינו נפעלים ע״י כח המושך של כדור הארץ להיות נמשכים אליו, עד שיגיעו לנפול על הארץ, וע״פ רוב ימצאו אותם אחרי כן תקועים בעומק האדמה כמו אבנים לוהטים מאש, ולפעמים הם מתבקעים ומתפוצצים בדרך מרוצתם *) עיין מה שכתבנו מזה בהצפירה משנת תרכ״ב, וספרנו אות זכרון לאלכסנדר הומבאלד, ואותות השמים (אדעססא 1868). באויר העליון בקול רעם ובקיעיהם יפלו על הארץ כאבנים שבורות, מן האבנים הרבים האלה אשר נלקטו ונאספו מידי החוקרים בימים האחרונים, והנמצאים תקועים בעומק האדמה מזמנים קדמונים, מצאו כי הם גופים ארציים קשים, מהם מורכבים ממיני מתכות שונים כברזל, ניקעל וכו', או שהם אבנים פשוטים שלא נגמרו עדיין בהרכבתם למיני מתכות בבית האוסף לדברים הטבעיים אשר במדינת אנגליא, נמצאו עד 158 מיני אבנים כאלה מן הנפילים ההם, ומהם 64 המורכבים ממיני מתכות שונים. בבית העקד בעיר וויען, נמצאים 176 נפילים האלה, ומהם רק 53 המורכבים ממיני מתכות, אשר מזה נראה כי רוב הנפילים הם רק אבני אלגביש. השאלה מאיזה סבה יתלהבו האבני האלגביש ההם באור גדול, בעת אשר יגיעו באויר העליון, יאמינו החוקרים, כי הוא בא מפאת מרוצתם הגדולה בין חלקי האויר, החוכבים אותם מכל צר, וכפי הנודע החכוך והשפשוף מוליד חום יאור בין הגופים, כידוע, החוקר רייכענבאך הוכיח ע״פ חשבו מופתי, כי אם גוף אחד ירוץ באויר העליון במרוצה גדולה עד כדי 10 פרסאות בזמן הזעקונדע, ונניח כי מדת הקוו באויר העליון יהיה חזק עד כדי 30 מעלות ממעלות הקור הנה יחייב החשבון כי חבוך חלקי האויר יולידו אז חום גדול בגוף הרץ ההוא עד כדי 5178 ממדרגות החום!!) וכמו כן יתבאר מזה גם סבת ההתבקעות אשר יתפוצצו הגופים ההם במרוצתם דרך האויר העליון, כי במרוצתם הגדולה יתנגדו חלקי האויר למולם ויולידו לחץ על כל פני הגוף הרץ, ולפי החשבון יתחייב כי בגובה 22 פרסאות מעל הארץ, יפעל הלחץ על הגוף הרץ למול האויר בכהירות 10 פרסאות לזעקונדע, כדי משקל 7706 ליטרות על שטח כל אצבע מרובע ממנו. וע״כ אין מן הפלא כי בכח לחץ גדול כזה יתבקע ויתפוצץ הגוף הרץ ההוא. והנה כפי הידוע במשפטי חכמת התנועה, כל שני גופים השוים בכמות גדלם, ומתנועעים כגשם נוזלי או אוירי, יהיה אז ערך פעולות כחותיהם כערך מרובע מרחק מרוצתם, והכח הזה אם יתחלף לצורת החום והאור כנודע ע״פ יסוד התמדת הכחות, יתחייב מזה כי כל אשר יגדל מהירת מרוצת אבני האלגביש, יגדל חומם, אורם, וכח התבקעותם, לפי ערך מרובע מרחק מרוצתם. בתנועות אבני האלגביש באויר השמים אנו רואים לפעמים שנוים יוצאים מחוקי התנועה הנכונים בטבע, כדור האש הגדול הנראה בעיר טולאן בשנת 1740 יספרו ממנו כי עלה וירד בדרכו, ובהתבקעו חזר לאחוריו מעט, וכזה בחנו וראו החוקרים גם בכדור אש הנראה בשנת 1807 בעיר וועסטאן (אמעריקא), אשר התבקע ג׳ פעמים, ובכל פעם דלג וקפץ לאחוריו, אשר זה יעיד כי הוציא אז מקרבו זרם גאזע אוירי חזק מאד אשר היה עצור בתוכו. נתיב האור אשר יניח אבן האלגביש מאחריו כמו שבט ארוך הנראה גם אחרי כן משך זמן ידוע, הם חלקים קטנים מאד הנפרדים מן שטחו החיצון ע״י חבוך האויר ונשרפים לרוב החום; וע״פ רוב אם בעינים ערומות יתדמה כי כבר כלה ונאבד. הנה ע״י כלי המצפה גדול, אפשר לראותו עוד משך חצי שעה לערך והחלקים הקטנים ההם בהיותם מתנועעים ותלוים באויר, ע״כ יתדמה לפעמים כאלו כל השבט הוא מתעקם בנטיות שונות. מספר אבני האלגביש וכדורי אש הנראים על הארץ בכל שנה, הוא בלתי שוה לעולם. יש אשר בשנה אחת ידבר מספרם, ויש אשר ימעטו. בשנות המאה האחרונה הזאת היו בשנות 33, 53,38 מספר כדורי האש בערך ממוצע, רק 8 בכל שנה, ואולם בשנות 48, 49 50 הגיעו למספר 60 ויותר, בשנת 1864 נראו על פני הארץ עד כדי 87 כדורי אש! וגם בחוזק אורם ישתנו אבני האלגביש זמ״ז, החוקר קלארק יספר מן כדור אש אחד אשר ירד מן השמים ביום 6 פעברואר 1) מדת החום אשר בו יותך ברזל מוצק הוא 1300 מעלות, 1818 אשר אורו היה חזק בעצם היום, בעת אשר השמש זרחה אז במלוא אורה. מן כדור האש הנראה ביום 4 מארץ 1863 אסף וקבץ התוכן היים כל הבחינות מן האנשים שראו אותו במקומות שונים, ומצא כי אורו התפשט עד כדי 30 פרסאות מסביב מקום נפילתו. וגם בצבע האור אשר יפיץ אבן האלגביש ישתנו זה מזה, יש אשר אורו ממראה התכלת או ממראה הלבן, אבל לא נוכל לדעת ע״פ רוב אם הוא נראה לנו מצד צבעו העצמי (אבעקטיף), או משתנה מצד החוש (סוביעקטף), כי הדבר ידוע בסגולת החוש, אשר אור הלבן הפועל בחוזק על עין המביט משך איזה רגעים, הוא משתנה לעינינו לצבע ירוק תכלת. שכם או נאעפליס *) (בל״ע נאבלים) העיר הזאת תכיל בקרבה את זרוע הצפוני של הר נריזים, וזרוע הדרומי של הר עיבל, והעמק הארוך המפריד בינותם. שלשה כפרים קטנים, ראפידא, אסקאר, ובאלאטא, עומדים מסביבה. — הראשון רחוק חצי שעה מקצה פאת מערב העיר, ושניים האחרונים רחוקים כמרחק הזה מקצה פאת מזרח העיר - והמה יחשבו בעיני גרי העיר לחלק העיר העיר בעצם בנויה על זרוע הצפוני של הר גריזים, רק חלק אחד אשר במזרח העיר הארעט איל האבעלאה, ימשך עד תחתית העמק, ויגיע עוד עד רגלי הר עיבל, מלבד החלק הזה ימצאו עוד שלשה רובעים, ואלה שמותם הארעט איל קאריאן, הארעט איל יאזעמנאה, הארעט איל גארב, (רובע המערב) לפעמים ישמע גם הארעט איל זאמארא (רובע השמרונים) על כי בשנות עברו גרו שם השמרונים. אולם באמת הרובע הזה אינו רק חלק הארעט (איל יאזעמניא הנז׳ ההולך לפני העמק היורד מהר גריזים סאב ראס איל עין חמשה בתי תפלות ישמעאלים ימצאו בה. מספר בתי תפלות האלה עולה שוה למספר בתי תפלות הנוצרים אשר בנה (או תיקן הקיסר יוסטיניאן) אחרי אשר השם את עם השמרונים, בכ״ז נראה כי המספר השוה הנה רק במקרה בא, ולא על משואות בתי תפלות יוסטיניאן, נבנו אלה. כי שני בתי תפלות הנז׳ לאחרונה יראו בעליל כי גם ראשית בנינס היה רע ודל מאד. בתי תפלות קטנים (מאקאמען) ימצאו בה מלבד אלה אשר בהארט איל האבעללא, מאקאס איל אונביא, ורחוק רבע שעה לפאת מזרח העיר, תחת מורד הר גריזים, מאקאס רידשאל איל עמוד (בית תפלת אנשי העמודים), והמקום הזה קדוש מאד בעיניהם, כי בו קבורים ארבעים נביאי היהודים; לפי מסורת החאן עמדם, יהיה פה המקום אשר שם טמן יעקב אבינו ע״ה את התרפים, אך לא תחת האלה רק תחת כיפת אבנים אחת (געוועלב קאנטארע) כאשר כן שנו השמרונים את מלת האלה (בראשית ל״ה ד׳). (בתרגום השמרוני אשר הו״ל הח׳ דר׳ ברילל כתוב ד׳ הלאה, אמ״ל). מלבד זאת אין בנאבלים כעת בנינים נפלאים, אך איזה בתים אשר ליושבי העיר, עוד ימשכו עליהם עין הרואה, כמו בתי משפחות השיך של הררי שומרון אשר נרו פה, הדומים להבתים והמבצרים של סקאן עבר איל באדי, וקאזים בימי הבינים בערי איטאליע; מלבד זאת יאות עוד להזכיר פה אולם השוק העומד כעת אצל חאן (בית מקלט לאורחים) אחד שמם ונהרס (חאן איל תעדשאר) באמצע הרחוב הגדול, אם מודשיר איל דין במאה החמש עשרה אמר על העיר הזאת כי היא „כנויה לתלפיות"", אז יאות לה השם הזה גם בימינו לא פחות מבימיו הטבע והסגולה העצמית אשר לשכם יתר על שאר ערי ארץ פלשת, היא כח הצוטח הרב (ווענעטא ציאנסקראפט) השורר ""( Nach Dr. G. Rosen in Z. S. der Deutschen morgenlandischen Gesellschaft, Band I Heft I. ערי ארץ פלשת אשר בהם יעשה בורית, והם ירושלים נאבלים, רמלה, לוד גאזא (עזה). מעט עפר כזה נשלח מהעיר הנז׳ לראשונה לבחינה להח׳ המפואר ליעביג, והוא מצא בה אחרי הדרישה חלקי עצמות (קנאכען טהיילע), ומזה הוציאו כי הוא המקום אשר שם שפכו את הדשן ושיורי הקרבנות של בית המקדש אשר להיהודים. אולם לא על עמודים נכונים הטבעה התוצאה הזאת, כי מלבד אשר הרים כאלה ימצאו גם סביבות הערים אשר במו לא הקריבו קרבנות, עוד שמו „תאול איל מאזאבין"" (הר בורית) הרגיל בפי ילידי הארץ, מנגד לההשערה הנז׳, ומראה כי עיקר ההר נעשה מאפר הבורית. זה כעשרים שנה החלו בירושלים לקחת את אפר הקאלי — אשר הנהו טוב למחסה מפני שטף הגשמים יותר משאר דברים — לטוח במו את הגגות והכיפות, לבל ירד הגשם תוך הבתים פנימה, וכה יוקחו במדה מרובה, עד כי האפר הזה ימכר במחיר, ולא יושלך עוד החוצה כדבר אין חפץ בו. אפר פשוט של חיות ושל צומה (אנימאלישע אונד וועגעטאבלישע אשע) נשתנה באין תפונה במשך 2,000 שנים לעפר מצמיח (הומוס), אחרי אשר גם התאלול איל מאזאבין הישנים, כבר לבשו מעטה רשא, אם כי לא זמן רב מאד עבר עליהם. — הזמן אשר בו החלה מלאכת עשית הבורית בארץ פלשת, לא נוכל להודע על נכון; אכן זאת נדע ברור כי לא יגיע עד ימי מסעי הצלב (קרייציגע). יושביה המשכילים, כמחמרנים, כנוצרים, כשמרונים, יגידו פה אחד לדבר ברור, כי בימים מקדם הגיעה העיר עד עין דפנא, והוא עד מקום פירוד המים (וואססער שיעדע) וגם הדבר אשר לא ימצאו ציונים או שרידי פליטת הבנינים הקודמים, גם זאת לא תניעם מהשערתם. יען כי לדעתם, האבנים הטובים אשר נשארו לוקחו לבנין בתים חדשים בהרחובות החדשות, והאבנים הקטנים והרעועים נפנו לצדדים, למען בנות על מקומם בתים אחרים. בצפון העמק ברגלי הר עיבל נמצאה גבעה גדולה אשר מראה אדמתה ותכונת אבניה יתנו אותותם אותות, כי היא הוכנה עוד לפני הרבה מאות שנים . האות היותר נאמן להכיר את המקום אשר שם עמדו בימים מקדם בנינים, הוא העלם (פערשווינדען) פני האדמה בעצם וראשונה (אור באדען) הדומה במראיתו לאדמת זרע (אקערפארביגע), ואשר עה״ר תבוא אחרי שדרות אבן ניר (יוראקאלקפעלזען), אך ע״י התערבות יסודות אחרים (פֿרעמדע זובסטאנצען) בה, תשנה לרוב את מראיתה; והאות הזה לא נכר אותותיו גם פה, לולא הרוח הנושב תמיד מהר גריזים, יכסה מחדש את המקום ביסודות חדשים, ועבור זאת לא יראה מראה האדמה בעצם וראשונה, — אולם גם מלבד הכלל המאומת הזה, גם השם שכם אשר הוראתו כתף, יראה כי היא עמדה בשפולי ההר — ההרחבה הזאת של העיר לפאת מזרח, תקרב את השמרונים היושבים בשיכאר לקחת מים מבאר יעקב הסמוך לכפר באלאטא; אולם בכ״ז אינם קרובים כ״כ עד כי יהיה יותר טוב בעיני הנוצרים והשמרונים לקחת מים ממנו, מלכת מעט רחוק יותר, ולקחת את מי עין דפנא הטובים והמתוקים למאד. השאלה הזאת כהשאלה השנית מדוע בחר באמת אבינו ועקב ע״ה לחפור באר קרוב למעיין באלאטא הגדול השוטף כמו נהר, ימצאו פתרונים רק בדעתו עניני ומקרי העת ההיא אשר לא נודעו לנו, ואשר אך לחנם נעמול לברוא השערות ופתרונים אברהם משה לונץ להמה. בעיר וסביבותיה הבא מפאת שפעת מי המעיינות היוצאים מהר גריזים; גרי העיר יתפארו כי מלבד בארות רבות (בורות לא ימצאו כלל בשכם) עוד ימצאו כשמונים עיינות מים אשר יפיצו מים בשפע רב בין המעיינות אשר תוך העיר המעיין איל קאריום העומד בחלק העיר הנקרא על שמו, הוא הטוב והנעים יותר; הוא יוצא מתחת אולם (געוועלבע) עתיק נפלא, ובמעלות צריכים לרדת אליו. מימיו הרבים יחלקו בתעלות אשר מתחת לארץ לשני בתי תפלות הישמעאלים (מאשעען) דשאמי כביר, ואיל נאזיר, ולכל בתי הארט איל קאריום והארט איל האבעלאה. וכמו כן ירוה וירטיב את הגנות אשר מנגדו בצפון העיר. למקום הזה יבואו גם מימי שאר המעיינות ע""י תעלות מתחת לארץ. מי המעיינות האלה יתאחדו בהארט איל נארב, ושם ושם עומד ריחים של מים העובד עבודתו בקיץ כבחורף באין מפריע. המעיינות אסקאר, דעפנא, ובאלאטא, המה האחדים מכל המעיינות הנמצאים בה אשר יפיצו מימיהם בפאת מזרח העיר: המעיין האחרון יוצא מחדר קטן אשר חציו כבר נשקע בארץ, הנשען על שני עמודים רחוק רק כמטחוי קשת מבאר יעקב, והוא גדול כ״כ עד כי ראיתי בו דגים קטנים. גם עין אסקאר יוצא מתוך בנין נפלא, והוא מהלך מקורה אשר ברגלי הר עיבל גבוה 6 רגל ובנוי מאבנים מקוצעות, ושופך מיד את מימיו לתוך בריכה בנויה מאבנים מרובעות, ומלאכתו כמלאכת התקרה, יראו אותותם אותות כי נשארו לפליטה מימים קדמונים. עין דפנא, הבנינים העתיקים והנפלאים אשר היו מסביבו נהרסו משני הזמן, אולם שמו יורה עליו כי הוא עומד עוד מהימים אשר שכם נקראה בשם נעאפלים. — גנות העיר יפרדו לשניים, לאלה אשר מי המעיינות הנז׳ ירטיבו ירוו אותם דשן, ולאלה אשר כח צמיחתם לא ידרוש מים לעזר לו (קורום), בהראשונים יגדלו ליבעס-אפפעל (ממיני הזאלאנים) ואויבערגינוס, האהובים מאד בארץ הקדם. באמיא קשואים (גורקען) ומיני אבטיחים שונים וביחוד הרבה בצלים, ופרחים אשר מהם יעשה מין דבש מריח במאוד, ציטראנען, אראנגען, תפוחי זהב (פאמעראנצען) שזיפין (פפלוימען) מינים שונים, והרבה כאלה. בהאחרונים הוא עתה כמו בהעת אשר יותם נשא את משלו הנפלא ליושבי שכם, עץ הזית, הוא העץ הראשי, תאנים, שקדים, אגוזים, תותים, אפרסקים ענבים, דמונים, והרבה פרחי שושנים אשר מהם יוציאו מי וורד (ראזענוואסער) הרבה, וברגלי הר עיבל אשר מפאת כי השמש בוער שם כאש, לא יגדלו שם עצים הרבה, ויגדל שם במדה מרובה האפינטיען פייגע (בל״ע דשאבאר) אשר ינעם למאד לחיך יושבי העיר הזאת. להאיש הנכרי אשר יבוא שעריה, תדמה העיר הזאת לעיר ברוכה ומאושרה אשר בנקל ימצא שם איש חית נפשו, ובאמת עומדת היא במצב המסחר כעיר הבינים בין הערים, יפו בארות (Beyrouth) מצד אחד, והארצות אשר מעבר לירדן מזרחה כמו סלתו גולן וכו' בצד השני; ומאשר כי היא עיר הבינים במחוז אשר בו יגדל במדה מרובה צמר גפן, שומשמין, בר שמן, ע״כ גם המסחר יגדל בה הרבה יתר מאשר נקוה מעיר פנימי (בינענשטאדט) כזאת הסחורות אשר יעשו בבתי חרושת המעשה אשר בקרבה. המה סחורת צמר גפן עבה ופשוטה, והרבה אזורי ותכשיטי משי ממראה אדום או חום, היפים ונאוים למאוד, אכן במדה מרובה למאד יעשה בה בורית (זייעף). חמש עשרה בתי חרושת המעשה לבורית ימצאו בקרבה, ומהם יצא מדי שנה בשנה 4,500 ככרים (צענטנער) בורית, והמותר מהבורית אשר ידרש לה ולסביבותיה, ובל לחו״ל, וביחוד למצרים ואנאדאליען. האפר הקאלי הנדרש לעשיית הבורית, ושאר עפר, והלאת העיר, יושלכו מחוץ לעיר, ומזה צבור מסביבה כעין הרים, ובאיזה מקומות נפלא הוא בגובהו, ובעבור מראה התכלת אשר לו, יקרא בשם הר אפר (אשענבערג), הרים כאלה ימצאו בכל"
021-HZF-1877-09-05-001-40271_toc_7, תולדות אבני חן,"  תולדות אבני חן (המשך מגליון 33) הח׳ פאווזאניא יחליט כי כהתוך הפנינים בתוך החומץ, כן המס ימס היהלום בדם עתודים; הכהן הנוצרי אלבערט הגדול (1260 לספה״נ) אשר בגלל ידיעתו הרחבה בחכמת תולדות הטבע נתנוהו בני דורו לקוסם קסמים, שם בבינת לבו לדברי פאווזאניא נוספות, אשר פעולת הדם עוד חזקה יותר, אם לפני זה יסעד התיש את לבו בכוס יין מלא מסך ויאכל כשבעו העשב פעטערזעליע (Arium petroselinum). בימי הבינים חשבו המון העם את היהלום לאבן הקוסמים, המפליא לעשות בכחו לשמור את נפש בעליו הנושאו לבל יאונה לו כל רע, למחסה עתק מרעל מריבי עם יומם, ומשדי שחת והלומי בלהות לילה, מזור ומרפא לכל מדוה וחלי ואויביו יתנו לו עורף, כן הביטו דורות ימי קדם על היהלום בעין מלאה כבוד ותהלה. הן אמנם לפי קשיות חמרו הנאדר בגבורה יהולל היהלום, אך לא יעצור און לשאת ולסבול מהלומות גדולות מאד בכשיל וכילפות וישלם; לדאבון לבנו הנה מחיתת היהלום נקלה, וישבר נם בלי עזרת דם עתודים ע״פ תחבולות ידועות כאשר נבאר להלאה, ומהשקפת הסופרים הקדמונים נדע כי לא ידעו איך להתהפך בתחבולותיהם ולהשתלם בנסיונות נכונים. ולעומת זאת הנה היהלום שגיא כח הוא, אם ישחק, ינקב או יגזר, כי אז יעמוד על נפשו ולא על נקלה יוכלו לו, שכנו הקרוב אליו בתוקף מוקשה חמרו הוא האבן קארונד יסודתו עפר חמר טהור (ריינע טהאנערדע) אשר ע״י כח טבעי פנימי אשר ישתרר בין חלקי העפר ואטמיו, התלכדו לאבן מוצק ויקבלו תמונה בדולחית, וכמוהו גם בני מיני המשתנים ממנו במראיתם כמו האודם (אבן יקרה וצבעה אדמדם — רובין), הספיר אשר שלל צבעים כליל תכלת יפארוהו, או השמיר (שמירגעל) אשר כבר בימי קדם מצאו, בו מועיל לחפץ חרושת מעשה מחשבת; בן חלקיהו בהגידו למשובה יהודה חטאת פשעה, נשא משלו לאמר: חטאת יהודה חרותה בצפורן שמיר וגו׳ (ירמיה י״ז א') ברצות החרש לגזור את הזכוכית חרתו בעמל רב בצפורן שמיר על פניה, ואחרי אשר רטבו את נקרת החריץ במים העבירו עליה ברזל מלובן ויחצהו, ומה נחשב הוא מול היהלום אשר יחצה ויגזור זכוכית בקש נדף, חוצבי האבן יתנו עדיהן, אשר אם ללטוש איזה ספיר דרוש זמן שבוע, הנה ללטוש יהלום באופן כזה תארך העבודה שנה תמימה. למען הגדיל את תפארת אבני היהלום ויפעת הודן, ילטשו עליהן צלעות קטנות רבות (פאצעט), ובזאת תופיענה החוצה את נוגה ברק אורן השוכן בקרבן. ואם על כל אשר בארץ ירדה האדם יגזור ינתח ויבצע מלאכתו כחפצו, אך היהלום לבדו נצב כצר לו, בראשונה מצאה יד העובדים רק ללטוש ולהרחיב את צלעותיו הבדולחיות אשר עדתה אותו הטבע.. הצרפתי לודוויג פאן בערקען המציא ללטוש את היהלום ברעהו ולשפשפם יחד, ואחר יגיעה כבדה תצאינה הצלעות ממראה אמוץ, האומן יאמץ את אבני היהלום במוכנה מיוחדת וישחקם זב״ז לאט לבל יחמו, פן יחמו והיה כאשר ילטשום אחרי כן על אופני ברזל מותך (גוסאייזען) יהפכו כתמי ברזל את הוד פניהם למשחית, בעת ילטשו אותם ישרתו בשמן זית ושחק אבק היהלום, ומי זה לא יצחק בקרבו לראות בעמל אנשים אשר כמסמרות נטועים לא ימושו ממקומם ויעמלו בזיעת אפם שעות מספר, למען לטוש צלע קטנה על פני היהלום, עבודה אשר לא תסכון למאומה, כי אם למלאות את משאלות הלוקסוס המהבלת ורוחה אשר לא תדע שבעה. המלאכה תחיש את מעשיה אם ישחקו ע""י היהלום גופים אחרים זולתו, ומי יודע אם לא לתכלית הזאת יעדתו התולדה מראשית! תקותנו תחנפנו לחזות עתידות לנו, כי ימים יבואו ומלאה הארץ דעת, עד כי גם נשי החן תשליכנה את אבני החן אלילי עדין, אשר תתיפינה בהן לשעשע את עין רואה בשוא, אך גם אז לא יפול משער ראש היהלום ארצה, ומיקרת ערכו לא יגרע עד מה. אולם אך עם בינות המה העברים הגוי הקטן אשר בחר ה׳ לנחלה לו, ועוד בימי קדם אלפי שנים לפנינו, ראו ויתבוננו את האותיות מרחוק, ואת מעשה הדעמאנט בימים יוצרו, ויקראו לו שמו „יהלום"" לאמר „מקדח מכרה הארץ ולחפרה"", כן אסרה עלינו תוה״ק אסר לבלתי אכול את בשר החזיר, למען מלבד חיי נצח ואושר רוחני אשר תנחל לכל נוצרי פקודיה, עוד תשמור את נפשותינו ממחלת הטריכין, דבר אשר לא ידעו כל חכמי לב עד ימינו אלה. הקורא בטח יתמה תמוה עלינו בשאלו האומנם כי המקדה ומקבת בור מחצבתו, יצמיח ישע ואושר לכל בני האדם? אך עבודת החופרים במעבה האדמה תאשר ותמלא אחרי דברנו; הן עמוק עמוק בתחתיות הארץ תחת שדרות אבני מוצק, צפונים מטמוני יקר והון עתק, אשר אליהם תכלינה עינינו, ועלינו רק למצוא את המפתח אשר יפתח לנו בלי עמל רב את שערי המבצרים, אשר בצרו בהם שרי תפתח את אוצר חמדתם, גם תבונת לב היונים גם עמל ידי רבבות עבדיהם מקנת כספם, לא מצאה די אונים להפיק את גנזי היקר, עורקי הארץ המלאים עפרות כסף אשר תחת שואה התגלגלו במכרה האדמה בלאווריאן *) האשכנזים אשר מנסיונות ימי עולם השתלמו במלאכת מכרה ההרים, גם הם לא ידעו תחבולה אחרת, כי אם להצית מוקדי עולם על פני סלעי הצורים ולהשפט עמם באש עדי הרפותם וירכו מעט, למען יצלחו להניף עליהם גרזן. יערי- עד לא מצאו די בער, ושפעת עצי ענק אשר עלו כליל על מזבח אהבת בצעם, לא מלאו שפקם, עד כי חרדו יושב תבל פן יבוא הקץ למלאכת מכרה ההרים. משנת 1613 השכילו החופרים בהרים לנקוב חורים במקדחי ברזל בתוך הצורים ולמלאותם אבק שרפה אשר בהצית אש בו נפץ סביבותיו שני סלעים רבים מן העת ההיא חלפו ועברו 200 שנים, וגם עוד היום הזה נוכח לראות בהחפר מחילות (טונעל) למסלות הברזל בהרים אשר סלעי צורים יצוק בם, כי בעצלתים ובלאט תצעד העבודה דרכה, ובפלגי זיעת אפים יבקיעו בעד שדרות צורים גם היותר רבים, כי מה כח הברזל כי יחדור אל רחם אבני מוצק (המשך יבא)"
021-HZF-1877-09-05-001-40271_toc_8,חדשות שונות.," חדשות שונות.  המכה״ע Honocrn יספר, כי לרגלי הקריאה הכללית אשר נקראו לבוא בצבא בימים אלה, יצאו 150 בעלי מלאכות מתוך הפאבריקע לעשות הפארצעללאן אשר לאדונינו הקיר״ה בפע- טערסבורג, ולאשר א״א להשיג אומנים אחרים כמוהם אשר ימלאו מקומם, על כן נסגרה הפאבריקע הזאת ונשבתה מלאכתה עד עת מצוא. מכה״ע הרוססים מודיעים, כי בחפץ הממשלה להושיב קולוניא קטנה על האי נאווי זיעמליא אשר בים הצפוני; חמש אניות נבנו כעת על חוף ארץ שוועדען אשר עליהם יטענו אבנים חומר, ולבנים וכל צרכי הבנינים להביאם אל האי ההוא, בכדי לבנות שמה משכנות מבטחים לשש משפחות סאמאיעדען אשר יגורו שמה, ולהספיקם בצרכי אוכל נפש במשך ימי החורף, הקולוניא הזאת תהיה מקום התחנה לסוחרים אשר יסחרו את ארץ סיביריען ותושביה אשר מעבר הנהר אב ויעניזע. *) מכרה ההרים האלה מקומם בארץ - אטיקא בפינת דרומים מזרחית, ואוצרים בקרבם עפרות כסף עם בדיל תחת מסוה אבני צור פעריקלוס חפר במו לפני 2400 שנה, ערמות סיגי המתכות המתנשאות על חופי סופיום בגובה תעודנה על רבות מעשה החפירה אז. בתוך הסיגים נשאר עד היום בליל מתכות יקרות, עד כי שוה להתיכם עוד מחדש. הצרפתים יעריכו את מחיר ערמות הסיגים האלה לכמה מיליא רו""כ, משטף מי הים ומתנודת גליו התקשו הררי ערמות הסיגים ההמה ויהיו כאבן. — י. פ."
021-HZF-1877-09-05-001-40271_toc_9,,"  הודעות מי החפץ בספרי „אוצר נחמד"" אשר יצא עתה לאור בדפוס המשובח של ר׳ י״ל מ״ל בווילנא, כלול בהדרו. המדבר מעניני ידיעות העולם והטבע, יפנה אלי כפי האדרעססע הרשומה למטה, מחירו לאחדים 50 קאפ. עם פארטע, והקונים סך מסוים למסחר ישיגו ראבאט כנהוג  נחמיה דוב האפפמאנן И. Голману, въ М. Врсквилки черсзъ М. LOрбургъ Ков. губ."
021-HZF-1877-09-05-001-40271_toc_10,," האכסניא הגדולה בעיר לאדזי, או האטעל ווארשאווסקי. זה כחמש עשרה שנה אשר הכינותי פה עיר לאדז, אכסניא, הנודעת בשם אכסניא של ר׳ חיים בארינשטיין"", ובישע האל אשר ברך את מעשי ידי, היה בית לתהלה, כי נכבדי עשירי עמנו האורחים יבואו לסעד על שלחני, ואיש איש ימצא חפצו, אין נעדר דבר. חדרים מרווחים נכונו עתה עוד ברוב הדר וסדרים, משרתים מקשיבים עומדים הכן למלאות פקודת כל אורח, ורשימת מזון על השולחן הערוך מכל המטעמים אשר תתאוה נפשו, ובלי אחור יושיטו לו את שאלתו, הכל כמנהג הרעסטאויראטיאנען וההאטעלים המפוארים, כאשר יעירו על זה כל באי ביתי, כי יפיקו רצון. עתה הנה באתי כמזכיר וכמודיע לנכבדי עמנו הבאים לעיר לאדזי, כי יסורו אל ביתי, ונכון לבי בטוח כי יעידו, אשר לא חסתי על עמלי וכספי להמציא עדן ולהוסיף יקר לאורחי, ולמען דעת הבאים מכל אפסי ארץ ואשר לא ידעוני מלפנים אשים בזה את האדרעססע שלי: Chalm Bornstein Lodz"
021-HZF-1877-09-05-001-40271_toc_11,," לסוחרי אתוגים הנה נמצאים אצלי למכירה אתרונים מקארפו פארגו וגם אתרוני א""י מהודרים ולולבים ירוקים טובים והרסים יפים הכל במקח השוה, והחפץ לקנות ממני יוכל לפנות אל ידידי הר״ר מוה׳ לייבוש פֿיינשטיין בווארשא, נאלעווקע נו׳ 7 או דירעקט אלי ע״פ האדרעסע הרשומה למטה. ויהי לבו נכון ובטוח כי יפיק רצון ע״צ היו״ט יצחק ישראל זאקס I. I. Sachs in Triest Via Beccheria 8  האדרעסע אלי לטריעסט Leibusch Feinstein Warschau. Nalewki N. 7 ,האדרעסע לידי לווארשא"
021-HZF-1877-09-05-001-40271_toc_12,," —  מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט, ובשבוע זו נגמר ס׳ אגרות ושו״ת להרמב״ם ז״ל. וכן נגמר כרך ויקרא מן הילקוט, מחזיק (באגען) לערך כמו כרך בראשית ושמות יחד. והתאחר צאתו עד כה, מפני כבר ההגה״ה, כי נצרכתי לזה עזר אנשים בקיאים בש״ס ות״כ ומדרשים וכו׳. לבדוק אחר כל מאמר במקורו, לתקן המעוות ולמלאות החסרונות אשר נשתרבבו בו ברוב ההעתקות והדפוסים הישנים, ולא יהיה עוד הילקוט כספר שאינו מונה, ובעזהי״ת לא יארכו הימים ותשלם כל מלאכתו ובכן ישרים, יראו נא וישמחו לפ""ק יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי. И. Гольннанъ, Гинограа въ Варшавѣ. Jsaak Coldman, Buchdruckereihiesitzer in Warschau."
021-HZF-1877-09-05-001-40271_toc_13,," שאלית ותשובות אל אי״ל בלא' לא נוכל להדפיס. אל רש״ף בניע׳ בעירו נמצא סופר אחר נודע לנו, אל מ ראג׳ בלי חתימת הרב לא נקבל, אל... כבר הודענו כי ענינים כאלה לא נקבל בלי עדות הרב וחתימתו. אל יוסף בערב׳ בסו׳ קבלנו: מאת הסופרים הנכבדים אשר שלחו מכתביהם אלינו נבקש סליחה כי לא הספיק לנו הזמן להדפיסם, ואלהי הסליחות ישא פניו אלינו ויברכנו בשנה טובה עם כל בני בריתנו. Peлакторъ-11areb ъ. C..UiniactIM."
021-HZF-1877-09-05-001-40271_toc_14,," ע״ד אתרוגים אודיע לכל סוחרי אתרוגים, כי ישיגו אצלי אתרוני אה״ק מובחרים ומהודרים עד מאד ומכל המינים, אשר תעודת הגאונים עליהם נתונה, וכן נכונים אצלי לולבים ירוקים וכשרים והרסים בתכלית ההידור, ובשנה זאת ישיגו ההדסים מידי תו״מ אחר רה״ש הבע""ל, וישיגו במקח השוה. מנחם מענכען היילפערין בהוראדנא (רוסלאנד)"
021-HZF-1877-09-05-001-40271_toc_15,," אכבד להודיע ברבים כי הנני לסוכן בעירי ובסביבותיה על כל מכ״ע העברים והחפץ בהם יפנה אלי ואמלא מבוקשו עצהי״ט, כן יש להשיג על ידי כל מיני ספרי השכלה, כן כל ספרי רוסיש ואשכנזית אשר ימצאון בכל הבוכהאנדלונגען בווארשא, הכל במקח השוה. אדרעססע אלי כשמי, לאמזא Aттеръ Катцъ"
021-HZF-1877-09-05-001-40271_toc_16,," איש אשר גמר חוק למודיו בבית מדרש הרבנים בזיטאמיר, ואשר היה למורה ומשגיח (סמאטריטעל) ז׳ שנים בבית הספר לממשלה, יבקש, אחרי נסגר בית הספר הזה, מקום מורה, בפולין, בנגב רוססיא, או באחת הערים. העדה אשר תחפץ בו תוכל לכתוב תנאיה אל כבוד המו״ל. (על יושר לבב האיש הזה וכשרונותיו הטובים נוכל לתת תעודתנו. המו״ל)"
021-HZF-1877-09-05-001-40271_toc_17,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר חסר להם בכתב, אשיב לאיש ואיש בכתבו כלשונו (ר״ל בלשון עבר אשכנז או צרפת) אדרעססע: M. Wollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-09-05-001-40271_toc_18,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. З. Сошшнскiй г. Варшава או Мурановская № 24.
021-HZF-1877-09-05-001-40271_toc_19,," Въ, Гипогрсiи И Гольдмана, Мурановская 24 Дозволено 11езуроп. Варшава 22 Августа )3 Сентабря 1877 г."
