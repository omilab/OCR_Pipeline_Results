article_id,headline,text
021-HZF-1874-08-12-001-10248_toc_1,,"   מחירו באשכנז: 8 4 ר""ט לשנה. 1 לרבע שנה א א בעסטרייך 8 פל׳ לשנה.  2 פלי לרבע שנה. שכר מודעות: מכל שורה 4 ז״ג. ."
021-HZF-1874-08-12-001-10248_toc_2,," ברוסיא ופולין. לשנה 5 רו״כ. לרבע שנה 1.25 רו״כ. ביתר הארצות 20 פראנק. ם לרבע שנה, 5 פראנק. SS"
021-HZF-1874-08-12-001-10248_toc_3,מכתב עתי משמיע חדשות ב ע נ י נ י המדינות...," מכתב עתי משמיע חדשות בקרב עם ישרון מכל הדברים הנוגעים בעניני המדינות, ר דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-08-12-001-10248_toc_4,"ת
תוכן הענינים."," ת תוכן הענינים. דברי הימים, עטטרייך, וויען מאת פרץ בן משה סמאלענסקין. רוסלאנד, ווילנא, בן-יקיר. קארעץ, מאת נחמיה הערשנהארען, ס״ב פעטערסבורג, י״ג לונדן .B. R, קונסטנטינופול ט״ף. חדשות שונות, ידיעות העולם והטבע, העברת הככב נוגה את פני השמש בשנת 1874 מאת המו״ל. הודעות."
021-HZF-1874-08-12-001-10248_toc_5,דברי הימים.," דברי הימים. (דייטשלאנד) הריב בין הממשלה ובין הכהנים הקתולים הולך וחזק, כי מלבד אשר אספת הכהנים בפולדא לא הביאה שלום בכנפיה, הנה עוד הוסיפה לחרחר ריב ומדנים. בימים האלה הציע כהן הראש בברעסלא את חות דעת האספה הזאת לפני ממשלת פרייסען, ולפי דבריו גמרה האספה אמר, כי אין להממשלה כל משפט וצדק להתערב בדברי האמונה, ואין בדעת הכהנים להיות כפופים לחקיה החדשים אשר חקקה בענין הזה. תשובת הממשלה מובנת ונכרת מתוך מעשיה, אשר היא עושה להעניש בלי משא פנים כל הממרים את פיה, ככל אשר עשתה בימים האחרונים להכהן קנרד מרטין אשר הושיבה אותו בבית האסורים על חמשה עשר חדש ולכהנים רבים אחרים. אף יום יום יביאו לנו מ״הע חדשות ע״ד החקירות והדרישות אשר שרי הממשלה עושים ברבים מבתי הכהנים הקתולים, לרגלי המקרה הנודע בקיססינגען. והנה צחוק עשו לנו איזה ממכ״הע האולטרמנטנים החפצים לשום לאל את המקרה ההוא, באמרם, כי אך מעשה נערים היה, והמורה לא אבה להמית את ביסמארק, אף לא יכל להמיתו בקנה הרובה הישן והנשחת אשר היה בידו; ואחד מן המ״הע האלה לא ידע בשת להגיד קבל עם, כי הדברים האלה בעצמם דבר גם הקיסר ווילהעלם ברבים. מובן מאליו, כי כאשר בא הדבר, ע״י שר הפנים, לפני הקיסר, ענה כבוד הודו, כי לא ידע מזה מאומה, וכי כל דברי המ״הע בדויים מראשם ועד סופם. המעשה אשר עשתה ממשלת אשכנז לשלוח שתי אניות מאניות המלחמה אשר לה אל חוף ספרד עשה רושם בעולם הפאליטיק לפי שעה. רבים אשר נגעה אהבת אדם בלבם, התפלצו לשמע כל המעשים הרעים, האכזריות והרציחות אשר עשו הקרליסטים בערים אשר נכבשו לפניהם, על כן ששו כמוצא שלל רב אל השמועה, כי רצון ממשלת אשכנז לשים מעצור לרוח הפראים ע""י אניותיה אשר צותה עליהן לעמוד בקרבת המקום ולהביט על כל הנעשה שם. אף גם זאת, כי ראו בזה סימן טוב לממשלת מדריד, יען אחרי אשר שמה אשכנז את עינה עליה לטובה, יוכל היות, כי תקח ממשלת אשכנז דברים גם עם יתר אדירי הממלכות, לאשר ולקיים את זכות הממשלה במדריד, ואז אולי תגביר האחרונה חילים להכניע את המורדים ולשים קץ לדברי תעלוליהם. והנה תוחלת האנשים האלה לא נכזבה. לפי הידיעות החדשות הציעה ממשלת אשכנז באמת לפני יתר הממשלות האדירות להכיר כח הממשלה הנוכחית בספרד תחת פקודת המרשל סערראנא. אבל הדבר הזה, אשר שמחו עליו כל אוהבי אדם, היה לצנינים בעיני כל האולטרמנטנים וביותר בארץ צרפת. בני הכת הזאת מביטים בעין רעה על כל מעשי ממשלת אשכנז בנוגע לספרד, באמרם כי חפץ ביסמארק להשפיל גם בספרד את גאון הקלריקלים וכל אוהבי האפיפיור ומכבדיו, וע״י זה יקנה לו אהבת ממשלת מדריד ויבא בברית אתה לעמוד לימינו נגד צרפת, אם תצא עוד הפעם לריב עם אשכנז. אבל כל התואנות האלה לא תעצורנה בעד ממשלת אשכנז לכלות את אשר החלה לעשות, וכבר הודיע הטלגרף מקועל, כי שתי האניות אלבאטראס ונוטילוס עזבו את חוף ים אשכנז ותעשינה דרכן אל המקום אשר הועידה אותן הממשלה. הקדושים אשר יצאו למלחמה על הפושעים והמורדים בכסא פטרוס, ובממשלת פיוס התשיעי ממלא מקומו בארץ מתחת. אחרי כל אלה, מובן הדבר, כי כל עוד לא תוכלנה אניות אשכנז אשר תעמודנה אצל חוף ספרד לבדוק אחרי כל אניה הבאה לספרד, לבל תביא אתה כלי מלחמה להקרליסטים, רחוקה ישועת ארץ ספרד ומנוחה לא תהיה לה; אבל לדבר הזה נחוצה הסכמת אנגליה, אשר בנוגע לשאלת ספרד פוסחת היא על שתי הסעיפים; ומי יודע אם יהי לה הדבר לרצון. ואיטאליען) בארץ אטליה שבתה המנוחה בעת האחרונה. כי במקומות אחדים נתגלה קשר נגד הממשלה; אל אי סיציליה שלחה הממשלה צבאותיה לבל יפרץ המרד. בין באלאניא ואימאלא נתפשו אנשים אשר שלחו ידם בקוי הטלגרף להשחיתם. באימלא מצאה הממשלה ארונות וארגזים אשר גנזו בתוכם כלי מלחמה שונים. ולסבות אלו כל החברות אשר משכו עליהן עין חשד סגרו על מסגר ואנשים רבים נתנו במאסר. (אמיריקה) בארצות הברית מצפון אמיריקה, מצאו בעלי הפוליטיק עוד ענין לענות בו, והוא, בחירת אוליסים ס גרנט לפעם השלשית לנשיא על הארץ. בחירת נשיא בארצות הברית היא רק על ארבע שנים, וגרנט נבחר בשנת 1872 לפעם השניה לנשיא; ואף כי עוד לו שתי שנים להחזיק שבט הנשיאות בידו, בכ״ז לא יחדל הוא והמחזיקים בו, לחשוב מחשבות איך להכין הממשלה בידו אחרי תחלפנה שתי השנים, וכסא גרנט יהיה נכון עוד ארבע שנים אחרות. מעת נוסדה ממשלת ריפובליק באמיריקה עד היום הזה, עוד לא נבחר נשיא אחד שלש פעמים זו אחר זו, והאריך ימי נשיאותו עד שתים עשרה שנה; אפס לא נמצא שום חוק בחוקי הקונסטוטיציה לא בחיוב ולא בשלילה על הדבר הזה. אכן אם אין חוק כתוב, אבל יש חוק המסור בעל פה והיה יחיה ברוח הלאום כלו, כי אריכת ימי הנשיא על כסא הממשלה, תוכל לחתור את אשר הלאומי ואת חופשתו, כי הנשיא, אחרי אשר משך אחריו את לב בני הצבא ושרי ושוטרי הממשלה, יחטא לחוקי הארץ, ויאמר לי יאתה מלוכה ויהיה למלך על הארץ ביד רמה ובזרוע נטויה, כאשר עשו נפוליון הראשון והשלישי בצרפת. ובאמת ש מקום השד גם על גרנט — אף כי לא יצלח הוא למלוכה — בדבר הזה, יען כי גם עתה אשר ימשול רק שש שנים, לקח לו ממשלה יותר מכפי הראויה לו, ומנה שרים ושופטים, את זה ישפיל, ואת זה ירים, ויעשה כל מה שלבו חפץ, וכחו כל כך גדול, עד כי יאמרו עליו, כי יודע הוא מראש מי יהיה הנשיא אחריו. התקוממות שבטי האנדינים בהפלכים ממערב ארצות הברית הולכת וגוברת. שלשה שבטים מהם והמה, הקיאוועס, הביאנעס, הקומאנכעס, פושטים אל הפלכים בין נהרי מיסורי ומיסיסיפי, והורגים את האנשים הלבנים, ואת מקניהם ינהגו שבי במהירות פלאה. כפי הנשמע יתקוממו כל שבטי האנדינים יחדיו, ויצאו למלחמה על הלבנים. המלחמה הזאת תכרית ותמה שם האנדינים מתחת שמי ארצות הברית, באשר איש חיל אחד מהצבא יגיד חמשים אנדינים ע״פ הרבו, ונקל מאד לנצחם ולכבשם; אולם גם תריק אוצר הממשלה, ותבלע הון רב. הוצאות המלחמה עם שבט המודוקס — שבט אחד אשר לא היה גבור מלחמה — עלו עד למעלה, עד כי הוצאות כל נהרג מהמודוקם עלו עד חצי מליון דלרים, ואף כי הוצאות מלחמה עם כל השבטים הפראים האלה אשר רבים מהם גבורים עריצים וערומים מאד במלחמה. לעת (פראנקרייך) שערי האספה הלאומית סגרו, והנבחרים שבו איש איש לביתו עד חדש דעצעמבר הבא. בימים האחרונים לא חדשו הנבחרים מאומה, כי אם רבו איש את אחיו, כאשר עשו בכל ימות השנה. הרפובליקנים חשבו לשאל את פי הממשלה מדוע תעמוד מנגד לבלי העניש את פקידי מחוזות הדרום ע״ד העזר אשר ימציאו להקרליסטים; אבל אחרי אשר ממשלת אשכנז התערבה בענין הזה נסגו יושבי השמאל אחור משאלתם זאת, לבל יתראו כתומכים בידי אשכנז נגד ארץ מלדתם. האולטרמנטנים פוערים פיהם לבלי חק, צועקים חמס על מעשי אשכנז בספרד ומנבאים לשקר, כי חפץ ביסמארק להתערב בריב הממשלה עם המורדים ביד חזקה, וכל ישעם וכל חפצם לעורר שנאה בלב מק-מאהאן, השומע לפעמים בקולם, על ממשלת אשכנז והממשלה במדריד; אבל ממשלת אשכנז גם היא לקחה דברים את המיניסטר שעל עניני החוץ בצרפת ההערצאג רעקאז, ולפי הנשמע, תסכים גם ממשלת צרפת לדעת יתר הממשלות, אם תרצינה להכיר כח ממשלת הרפובליק בספרד. אם תעשינה חדשות בצרפת במשך ארבעת חדשי המנוחה — קשה להגיד מראש; אבל, בלי ספק, ישתמש „איש הצבא התמים״ מק-מהן בחק מצב המצור (בעלאגערונגסצושטאנד), הרובץ עדנה על רוב מדינת צרפת, לסתום פיות משטיני ומתנגדיו, למען לא ימרה איש את פיו, אחרי שוב האספה הלאומית למעשיה בחדש דעצעמבר הבא. (אנגליה) גם פה גמר הפרלמנט את מעשיו עד ימי החרף. הקול אשר יצא, כי אומרת הממשלה לשלוח גם היא את אניותיה לחוף ספרד, אין לו רגלים. אמנם בלי ספק תסכים גם היא עם יתר הממשלות בנוגע לקיום ממשלת הרפובליק בספרד. (שפאניען) עיני כל יודעי העתים נשואות אל ספרד, לדעה מה יעשה בה; החדשות ממקום מערכות המלחמה קטנות וקלות, ומי יודע מתי יהי׳ הקץ בארץ הזאת לשפיכת הדם ומדנים בין אחים. והנה לולא המחזיקים בידי הקרליסטים מחוץ לארץ, אז לא יכלו עמוד זמן רב כזה במלחמתם עם ממשלת הארץ כי מאין יקחו להם המורדים כלי מלחמה? גם כסף לכלכל את צבאותיו מאין יקח קרלום? אדם רב ממספר 80,000 נפש בל יוכלו לחיות כצפור שמים, מפקועות ומלוח, מכמיהן ופטריות או מקורמא באגמא כנשי תלמידי חכמים. כדון קרלום, כאחיו דון אלפנסו, אינם שרי האוצרות לפרנס את אלפי צבאותיו מהונם ורכושם רוטהשילד ויתר מלוי מלכים בל יתנו אמון בקרלום, וגם משלל אויביו לא יעשיר נאשר רק מעט הוא השלל אשר לקח במלחמותיו, וע״פ הרוב אך ערי אוהביו תכבשנה לפניו ולא ערי אויביו. אבל בת קול יוצאת מאחורי הפרגוד של יודעי בינה לעתים ומכרות במכ״ע את הסוד הכמוס הזה, ואומרת: אגודה אחת יש בארצות הקתולים אשר תפזר כסף וזהב לרוב להחזיק בידי צבאות „המלך קרלוס"" בתקותה כי עוד מעט ינוח שבט הבורבנים על גורל עמי ספרד כמלפנים, וכסא קרלוס נכון יהיה ועל אויביו יתגבר, ובאורו תראה גם היא אור חדש ומשמש הצלחתו תופיע גם עליה נהרה. תחת רגל צבאות קרלום התקבצו ובאו, בעזרת היוויטים, ארלגדיים, אוסטריים, וצרפתים, ללחום מלחמת האמונה, ותחת דגל האגודה המספקת צרכי המלחמה התקבצו, בעזרת כהני און הנזכרים, אצילי אירלנד צרפת ואוסטריה, האדוקים בדת הקתולית, ואלה המה אשר ירימו תרומת כסף וזהב לרוב וישלחו דרך רומא לאוצר החפץ להיות מלך בשפניה, וגם הוואטיקן לא ימנע מהביא תרומתו לאלה עתה נפקד השר פופי מנהל ומפקד צבאות הפלכים בסביבות נהר מיכורי, לפקוח עיניו על השבטים הנזכרים. חוק חדש מהקונגרס (בית המחוקקים) יאסר איסר על הצירים והקונסולים מארצות הברית לכתוב מעניני פוליטיק הן ליחידים, והן למכ״ע, אם בארצם, ואם מחוץ לארצם, ולא הורשו לכתוב כדברים האלה רק אל מזכיר הממשלה בוושי נגטון הוא השר המפקד על עניני חוץ."
021-HZF-1874-08-12-001-10248_toc_6, עסטרייך.," תבערה גדולה ולא חמלה על נאות יעקב, כמעט כלה היתה למאכולת אש, כל עובר עליה ישום וישתומם על המראה האיום הזה. רבים מבני עירנו הם ונשיהם ובניהם מושלכים בחוץ; אין מלים בפי לתאר גודל צעקת ובכיות האמללים האלה, ואחרון הכביר כי גם בב״הכנ וב״חמד נגעה יד ה׳, ויהי שלל להתבערה. לכן אתם, בני ישרון! שימו אל לבכם את מצב האמללים הנשרפים ההם וחושו לעזרתם איש איש כאשר תשיג ידו, וה׳ ישיב לכם כגמולכם. א. ג.  עסטרייך. וויען. למראה הצפירה ששתי היום בלא לב ולב, כי זה הוא משפטי אשר רק „מכתבי עתים״ כמו אלה, אשר לחכמה ודעת יוסדו, יביאו תועלת נאמנה לאחינו. ומאשר יקרה בעיני הצפירה ונכבדה, לכן לא חדלתי מהוכיח לאיש מהיר, על כי מהר להשמיע דבר בטרם ידע, פן לא לתפארת תהיה זאת להצפירה. לאות ולעדה כי לא ככל יתר מכ״הע אשר הביאו אודותי ומלאכתי ברומאניה שקרים מרבה להכיל ואני לא פניתי אליהם, כי לא כהם והמונם הצפירה בעיני. בעלה השלישי כתב ה׳ יוסטער מפאלטישעני מעשה נורא"" אודותי, כי ביאמסי דרוש דרש ראש בית המשפט מכתב מסע מידי וידקדק בשמי ויחפוץ להפסילו בגט, לולא חש האדון ריטטער ניישאטץ לישועתי, וכי נוכחתי כי לא אשיג רשיון מהממשלה לכונן בתי ספר כמו אלה, וכי גם רוח רבים מהיהודים שמה לא נוחה מהם — על כל השמועה הזאת אין לי להשיב דבר, בלתי אם להשמיע, כי אין אף מלה אחת נאמנה בכל הספור ההוא. לא בקשו מכתב מסע מידי ואם כן, מובן מאיליו כי לא מצאו בו שנויים בשמי, והאדון פ. ניישאטץ לא קם לעזרתי (אבל לעזרת בית הספר קם, כי נתן סך עשרת אלפים פראנק מכיסו. ובכל לבו יבקש כי יוציאו הדבר לפועל, כאשר שנה ושלש פעמים רבות כאשר הייתי בביתו, וכאשר היה הוא בביתי בכל עת נדברנו רק בדבר הזה.) ולא נוכחתי כי לא ישיגו רשיון מאת הממשלה, כי לפי חקי הארץ אין לבקש רשיון מאת הממשלה לכונן בתי ספר, ורוח רוב העם נוחה ונוחה מבית הספר, ולא רק רוח רוב העם, כי אם גם רוח כל העם, אשר יבקשו להרים תרומה לדבר גדול כזה, ומקרוב ומרחוק אקבל מכתבים מאת גדולי העדה, כי נכונים המה להביא כל קרבן כאשר תמצא ידם, ואחכה רק עד אשר אכלה את מלאכתי לכתוב כל משפטי בית הספר הזה על ספר, ולהגישו לפני שולחי ובעוד ימים אחדים אכלה מלאכתי. ואם לא אתמה על המו״ל כי קבל דברים כאלה, כי הוא הן לא ישב בבערלין ויביט לרומאניה, אך על הכותב (אשר ידעתיו לאיש ישר ומאז הוא אחד מחותמי השחר) עליו אתפלא מדוע לא חקר ודרש היטיב בטרם כתב מאמרו, לו עשה כזאת כי אז ידע כי שקר דבר מכתב עתי אחד שונא ישראל בדבר מלאכותי, ולא ידע עד מה, וכבר העירו מכתבי עתים ברומניה כחשו על פניו. וליתר המו״ל המבקשים אמת יהיו דברי אלה באזהרה לבלי ימהרו לקבל דבר, ולהכותבים לבל ימהרו לכתוב פן יהיה לבוז.  פרץ בן משה סמאלענסקין פרעמיסלא מעיר מצער אוסטרין הקרובה לעירנו שמעתי קול חרדה ותרגז בטני, כי פתאום בנשף באישון ליל פרצה"
021-HZF-1874-08-12-001-10248_toc_7, רוסלאנד,"  רוסלאנד ווילנא. מצב קהלתנו הולך ורע מיום אל יום. מי היודע את ארץ ליטא בכלל ואת עירנו בפרט, יבין כי מעולם לא היינו שבעי רצון, וההשגחה לא השפיעה עלינו רוב טובתה; אבל המהומות אשר היו בארצנו לפני עשר שנים עוד הוסיפו להוריד עירנו פלאים, ותכלינה בנו את כל הציהן. כל זיק מסחר כבה, חרשת המעשה אין, היקר הולך וגדל ובני הערים הקטנות מרבים לבא אל עירנו, כי יאכף המחסור עליהם; אבל בנוסס מן הריש והעוני השולט במקומותיהם, ופגשו דרפת רעב בווילנא, אחר אשר לא ימצאו להם בעירנו כל מעשה וכל משלח יד להחיות נפשם; ובכן הנם נאלצים לחזור על הפתחים, לבקש להם ממי שאין סעודתו מספקת לבעליה, להיות נעלבים ועולבים, נלחצים ולוחצים. העשירים היותר גדולים אשר בינינו אך לפעמים רחוקות שולחים במסחר ידם, ועל הרוב הגם נותנים את כספם בנשך; אבל גם המעין הזה היה עתה למקור אכזב, כי ירדה הנאמנות עשר מעלות אחורנית; כמעט אין לך שבוע שלא יצא קול בעיר: פלוני פשט את הרגל לבעלי חובותיו, פלוני נעשה בורה. נקל להבין, כי לא מרב טובה יאמרו האנשים האלה לנושיהם: כיסנו ריק, שלומים אין; ואם לעתים רחוקות ימצאו מפקפקים בדבר; אבל על הרוב כיסם באמת ריק מכל וכל, כי לא לבד אשר חנויותיהם ועסקיהם לא יתנו להם להם חקם, הנה פעמים רבות יתרה הוצאת המסחר על הכנסתו, יען כי הנויות בהגויות נגשו, ורבו המוכרים על הקונים. ברדת המסחר פלאים ומשך אחריו אל שאול תחתית כל מלאכה וכל מעשה יד. בעלי המלאכה יושבים וחובקים ידיהם מאין עבודה, והנם אוכלים להם צר ומים לחץ; אבל לפי הערך עוד טוב גורל האנשים האלה המתפרנסים — ואם גם בדוחק גדול — מיגיע כפם, מגורל יתר אחיהם הסרסרים, השמשים הבטלנים, וכל הנלוים עליהם, האנשים האוכלים איש זרוע רעהו, אשר לא ידעו כל בקר מאין ימלאו את בטנם עד ערב. לא לא ידעתי אם יוכל איש הדר בארץ אחרת לשער בנפשו את העני והלחץ הנורא השורר בבתי האומללים האלה. שלש וארבע משפחות דרות בחדר אחד צר; כסותם לעורם קרוע ופרוע וטלאי על גבי טלאי; כל ימי השבוע לא יבא בשר לפיהם, זולתי על יום השבת יקנו להם פרורי בשר הנפסל מאכילת בעלי הבתים ועושי המלאכה. אבל למה ארבה בדברים? רב לי אם אמר כי רבו בעירנו היהודים המתפרנסים הם ונשותיהם וילדיהם מן ששה רו״כ לחדש! אבל בכל ענים ולחצם לא עזבו עוד את ההשכלה ולא השליכוה אחרי גום; ומה גם כעת, אשר שטת הצבא החדשה עומדת אחרי כתלינו, ובעוד ירחים שנים תצא מן הכח אל הפועל. כעת מרגישים אמונתנו אשר ילמדו התלמידים בנערותם, יחיה בקרבם ויהיו אנשים מועילים לחברה וישראלים הגונים. נחמיה הערשענהארען רב בקארעץ והגליל. ס״ט פטרבורג בירח סעפטמבר הבע""ל תהיה בלונדון אסיפת חכמי קדם (אריענטאליסטען) נאספים מכל העמים ומכל הממלכות. מצד חכמי האוניווערזיטעט דפה ספ״ב. יחד בהאסיפה ההיא כבוד הפרופיססור כוואלסאן. החרטם (עגיפטאלאג) הנודע ברוגש מאשכנז, הגר כעת במצרים, יבוא אל האסיפה ההיא שלוח מאת מלך מצרים, החכם ההוא יקרא באזני הנאספים מאמר בביאור ספורי התורה בס׳ שמות, על פי הידיעות החדשות אשר נתרחבו בזמננו על ידי הכתובות העתיקות הנמצאות במצרים בכתב בישיבת חכמי מצרים באלכסנדריא אשר היתה ביום י״ד לחדש יוני העבר, הודיע החרטם הצרפתי מאריעטט-ביי, כי חפר סביבות העיר נוא אמון הקדומה, ומצא תחת ערמת חרבות עולם עמוד עתיק יומין וכתב עליו בכתב החרטמים בסדר נכון שמות שש מאות ועשרים ושמונה ערים ומקומות שונים בארץ מצרים. הכתובות נעשו בימי טוטמם השלישי אשר מלך במצרים ר״ס שנה לפני משה רבנו. כל איש מבין ידע מעצמו את יקרת ערך המציאה הזאת לחכמים דורשי בינה לעתים. החכם הנודע ד״ר א. הרכבי, נוסע מזה לקיוב לאסיפת החכמים דורשי קדמוניות (ארכעאלאגען), אשר תאסף מיום השני עד יום העשרים ואחד לחדש אוגוסט. תכלית האסיפה הזאת לדרוש ולחקור בקדמוניות ארץ רוסיה והמדינות הנספחות אליה, וזה הפעם השלישית אשר היא נאספת. ה׳ הרכבי הוא היהודי האחד אשר זכה לכבוד כזה להקרא לאסיפת חכמים גדולים ונכבדים כאלה אשר לא מעמנו הם. בתוך שאר דברים הנוגעים לקדמוניות ארץ רוסיה, ביחוד ישא החכם הזה מאמר קצר על דבר סופרי העברים מדורות שעברו, היודעים את העיר קיוב ומזכירים אותה בספריהם. מקיוב ילך ה׳ הרכבי בפקודת שר ההשכלה לקרים לטשופוט קאלע, לעין בספרי כ״י אשר הניח אחריו החכם פירקאוויץ נ״ע, ולחות דעתו עליהם מה שמץ דבר נמצא בם. הד״ר מעדיצין דוד וויווארצאוו המציא מכונה קטנה להכין חתולים מאבק נפסים, להתל פצעים ולחבוש לשבורי עצמות. עד כה היו חתולים כאלה נעשים בידי האומנים ועוזרי הרופאים מלאכת יד, והיה הדבר נעשה בכבדות ודורש פועלים רבים; וביחוד הרגישו בקושי הדבר הזה בימי מלחמת הצרפתים והאשכנזים האחרונה, אשר אז רבו הנפצעים יום למאות ולאלפים, ולא מצאו כל רופאי החיל ידיהם להכין די חתולים לחבשם. המכונה אשר המציא ה׳ וויווארצאוו היתה לעיני רואים בשכיות סגלות כל הארץ אשר היו בקיץ העבר בעיר וויען, וממציאה נשא שני מוניטין של כבוד, הא׳ מהם מאת הקסרית אוגוסטא. המכונה הזאת כגדל תועלתה כן יקטן מחירה, כי נקנית היא בג' רו״כ; ולכן יקנוה ויביאוה להשתמש בה בצבאות החיל לכל ממלכות הגוים; והממציא אותה בישרת לבו לא דרש טובה לעצמו, ולא לקח לו מינופול וזכות מיוחדת למכור את מכונתו כדרך כל הממציאים איזה דבר חדש, כי אם הפקיד את עמל כפיו, ונתן רשות לכל החפץ להשתמש בה ולהכינה, לטובת המין האנושי. י״ג. אחינו ביתר שאת את חסרון בית מדרש הרבנים, כי קשה עלינו דבר חנוך בנינו כקריעת ים סוף. ראשונה, הנה עלה כעת שכר מורים עד למעלה, ואין יד כל איש משגת לקחת מורים לבניו להכינם אל בית ספר; שנית, הנה שכר הלמוד בבתי הנמנויום, בגדי השרד והספרים הרבים הנחוצים לכל תלמיד, יעשו את הבתים האלה בלתי שוים לכל נפש. אמנם מלבד זה הנה, לדאבון נפשנו, עדנה לא נוכל להגיד כי כל ראשי בת⸗ הספר הכוללים ומוריהם עלולים להביט על העברי בלי משפטים קדומים ואין בכיסם איפה ואיפה למוד בהן את זכיות תלמידיהם העברים והנוצרים. חק הצבא החדש הזה, אשר אנחנו עסוקים בו, נתן יד למסטינינו ומקטריגנו להראות עד כמה גדול כח שנאתם לישראל, ולמותר אחשוב להגיד כי כל שונאינו תקעו והריעו ותקעו, ויעוררו את האשמה הישנה כי נרפים העברים ולא יאבו לעב בצבא. והנה לא נעשה חנף בנפשנו לאמר כי אין כל קורטוב של אמת בעלילה הזאת. באמת יש בנו אנשים היראים את עבודת הצבא, ופונים לה ערף; אבל שונאינו לא ידרשו אחרי סבת הדבר, ויטפלו אשם גם בבני הנעורים, אשר רבים מהם ילכו לקראת נשק ועבודה בצבא בחשק לב, ואך אחת יבקשו למו: כ לא יגרע משפטם ממשפט כל יתר יושבי הארץ, כי במלאם את חובותיהם לארץ מולדתם באמונה, ינחלו גם את זכיותיה באין הבדל ופדות תקותנו חזקה, כי ממשלתנו הרמה תשים עלינו את עינה לטובה ולא תפליא בין יהודי לנוצרי בענין כזה אשר סודותיו בצדק ושווי הזכיות. — עוד נגע אחד מכין לנו הזמן, והוא — המלמדים, אשר לפי הידוע יארכו ימיהם רק עד ראשית שנת 1875. אין את נפשי להגן על המלמדים, אשר באמת לא רב טוב פעלו לבית ישראל, ולאמר כי קשה עלינו פרידתם; אבל מה יעשו העניים האלה, בשבר להם החק החדש כל מטה לחם? מאין יכלכלו נפשם ונפשות בני ביתם? הלא בעל כרחם יטילו את עצמם על הצבור? סוף דבר, מרובים צרכי עמנו וידם קצרה להושיע להם. בן — יקיר קארעץ. ט״ז מנחם אב תרל״ד. החוב ללמד בנינו תורה וחכמה יחדיו, מוטל עלינו בעת הזאת, עוד ביתר שאת ויתר עז, יען כי כל אחד מבנינו מחויב לעבוד בצבא ולהתערב בין יתר העם אשר לא מבני ישראל המה, והיה אם לא ילמדו תורת ישראל ואמונתו, יתערבו בין הרוסים ויהיו מובלעים בהם באין דת ואמונה. לכן מה מאד ידאב לב איש ישראל בראותו כי בבתי הגימנזיום במחוזנו ימצאו מורי דת הרוסים ודת הקתולים, לחנך את תלמידי הנוצרים המקשיבים לקח בבתי הגימנזיום ג״כ על ברכי הדת, והתלמידים העברים בבתי הגמנזיום האלה המה כצאן אשר אין להם רועה, ואין מורה ישראל אשר ישמעו מפיו תורת אל חי ויסודי דתנו ואמונתנו. ונפלאת הוא בעיני, הלא ממשלתנו תשתדל בכל יכלתה לטעת בלב הצעירים בבתי הספר אמונת אבותיהם, באשר תחזיק ליסוד מוסר, כי חכמה ההולכת שלובת יד עם האמונה, רק לה חכמה יקרא, אם כן איפו מדוע לא תתנהג כמו כן עם תלמידי אחב״י? לזאת הבו אחב״י בקומו ונעשה עצות בנפשנו לקדם פני הרעה הנשקפת לבנינו מחסרון למוד הדת, ונראה לכתוב מכתב בקשה אל הממשלה שתפקוד גם מורי הדת בעד בנינו בבתי הספר והגיממזיום ותשים את למוד האמונה ללמוד הכרחי כשארי למודים ואן לא נירא עוד, כי חנוך לנער ע״פ דרכו גם כי יזקין לא יסוד ממנה, ורוח"
021-HZF-1874-08-12-001-10248_toc_8,אנגליה.," אנגליה. לונדן. ביום 11 לחדש יולי היה רעש גדול ונורא וגשם שוטף בעז בעיר לאנדאן, אשר הרבה להשחית בצפון העיר. בשדרה (עטאוש) התחתונה מלאו כל הבתים מים וכלי הבית צפו ברחובות ע״פ המים. המרכבות נעצרו בהליכתן, כי באו מים עד צואר הסוסים. בעת המטר הגדול אשר נלוה אליו גם ברד כבד מאד לא ראה איש את אחיו העומד מאתו הרחק ארבע אמות; זכוכית החלונות עפו לכל עבר בהשברן לרסיסים; גגי הבתים נשאו על כנפי רוח ובתים רבים חדשים אשר עוד לא נגמרה מלאכתם נהרסו עד היסוד בם. אילנות רבים נעקרו עם שרשיהם; גנות המלכה ויורש העצר נשטפו במים ונשחתו ובבתים אשר בסביבותם גברו המים עד השדרה השניה. על דרך מסלת הברזל הצפונית גברו המים עד 4 רגל אנגלית; כמעט במשך חמש שעות לא היו בחלק העיר ההוא כל עוברים ושבים. חמשה אנשים אשר עברו את גן המלכה בעת ההיא הכו ברעם; אחד מהם מת כרגע וגויתו הושהרה כשולי קדירה; השני נפגע בידו הימנית אשר לא יוכל עוד לשלוט בה, ושלשה הנותרים רק התעלפו ואחרי חצי שעה שבו לראות חיים. בעדמונד חצבה אשה אחת עצים לצרכה, ויפגע בה הרעם וימיתה; כזה קרה גם לאחד האכרים אשר הלך בדרך וישא מטיל ברזל על שכמו. שלשה אנשים אשר ביניהם היו איש ובנו עשו מעשיהם בשדה, ויהי כאשר יראו את הרעם והברק, התחבאו תחת אלומות החציר אשר שכבו שם. בין כה וכה התרוצץ ברק נורא; האב פנה אל בנו, והנה אש מתלקחת על כובע הנער: גם הוא גם הנער השני היו פגרים מתים. באחד בתי התפלות הכה הרעם את הפעמון ויפילהו ארצה; חלק גדול מן הקיר עף למרחוק עד 80 רגל ובתוך הבית פנימה התלקחה תבערה. באחד בתי הספר לחיל הצבא הכה הרעם לרסיסים מגדל גבוה 50 רגל אנגלית; בכל ארובות העשן אשר להבית אחזה האש, ויושבי הבית כמעט נחנקו מן העשן הגדול וריח הגפרית החזק אשר מלאו את כל הבית. שני מומרים מחברת המסיתים בלונדן, אשר פרנסתם להסית ולהדיה את ישראל כי ימירו דתם בדת הנוצרים, באו אל העיר ראמסגעט, מקום מושב השר משה מנטיפיורי ויבאו אל ב״הכנס של השר ויאמרו כי באו לדבר על לב משה, כי ימיר דתו, למען הציל נפשו מכליון חרוץ בעולם הבא על בלתי מאמין בישוע המשיח. הדבר מובן מאליו כי גרשו מב״הכנס, אך יד שום איש יהודי לא נגעה בהם לרעה. כל יושבי העיר הזאת באין הבדל דת ותואר יחוס או כבוד נמלאו חימה על עזות המסיתים האלה ועל החוצפה היתרה אשר בם לדבר עתק כזה בהאיש משה אשר גדול כבודו בעיניהם, וירוממוהו על ישרת לבו וטוהר נפשו באופן מאד נעלה; ובכל מקום אשר הלכו המסיתים סבבום אנשי העיר והאריכו להם לשון ויחרפום ויגדפוס בלי הרף. ויהי כאשר עמדו ברחובות קריה ויפתחו פיהם לדרוש דרשתם לפני העם התקבצו חיש מהר מלחים מהחוף שמה, ויכום מכות נאמנות ביד רמה ובזרוע נטויה. אך עדנה לא עזבו את העיר, ויסיתו נער עברי אחד לעזוב בית אבותיו ולהמיר דתו וללכת אחריהם; ויהי בהודע זאת לאבי הנער ויכם שוק על ירך, ולולא ברחו מהעיר כאשר צוה עליהם שר העיר מי יודע אם לא נפלו בידי B. R. .משפט „הלינטש״, כי התמרמר העם מאד עליהם"
021-HZF-1874-08-12-001-10248_toc_9,טורקיה.," טורקיה. קונסטנטינופול בירח מנחם אב תרל״ד. העלילה המלאה רשע ופתיות כי היהודים צריכים לדם אדם, חדשה כנשר נעוריה בארצנו, והיא שתעמוד להיונים השואפים לדם ישראל לטפול עלינו משאות שוא ומדוחים ולהתנפל עלינו לשפוך דמנו ולבון כספנו, ולאמר לפני הממשלה כי צדיקים הם ולא חטאו, אבל אנחנו ואבותינו הטאנו. זה לא כביר העלילו היונים בעירנו, כי מצצנו דמי נער יוני אחד ונשליכהו הימה ויתנפלו עלינו, ולולא עזרת הממשלה שהיתה לנו, מי יודע כמה נפשות מישראל אבדו חייהם בידי הרוצחים הפראים האלה; ועתה זה מחדש שמועה שמענו מעיר מגנזיה (באזיה הקטנה), כי רופא יוני אחד, הפריע את אחינו שמה ממנוחתם ע״י עלילת דם חדשה, וסכסך באחב״י את יתר המון העם היונים והמחמודים יחדיו. ילדה טורקית מבת שבע שנים נאבדה ביום אחד עשר לירח יולי בהעיר הנזכרת, וביום שלשה עשר בו נמצאת חללה מתה במרחק שעה וחצי מחוץ לעיר. חיש הובא רופא הפוליציה להכיר סבת מיתתה, ייען ויאמר אחרי הקירה קלה, כי ידי מרצחים אכזרים הלו בה ויניקו את דמה, והילדה הובאת לקבורה. כשמוע המון העם את עדותו של הרופא היוני קונסטנטינוס, לא הטילו שום ספק בדבר כי הצפע אשר ינק דמי הילדה הוא יהודי ויחלו לסבב בתי היהודים ולהתגרות בם. וייראו היהודים על נפשם, כי רק שלש מאות משפחות יהודים תגורנה במגנזיה, ומאשר ידעו, כי אם לא תסתידם הממשלה בצל כנפיה תדבקתם הרעה מההמון השובב והפרוע המאמין לכל דבר, חלו פני הממשלה שתצא לעזרתם, והממשלה לא הסתירה פניה מהם, ותשלח מחלקה משומרי העיר להגן עליהם. וגם השר הגדי פחה היושב בסמירנא שלח שׂמה אנשי חיל לעצור בעד ההתקממות נגד היהודים. אפס הרופא אשר נתן עדותו עדות שקר וגרם כל המהומה הזאת עדנה לא הובא במאסר על מחשבתו הרעה ועל הפרעת השלום והמנוחה. אך נקוה כי גם אותו תדביק יד הממשלה בקרוב ליסרו כחטאתו ולענשו בפלילים, למען ישמעו העם וייראו לסכסך איש באחיו ולהפריע שלום העם הנקיים וחפים מכל דבר פשע. ט""ף"
021-HZF-1874-08-12-001-10248_toc_10,".
חדשות שונות."," . חדשות שונות. רבות פעלו הנוסעים המפורסמים שבכל דור ודור, אשר בהשליכם את נפשם מנגד, עברו קצוי ארץ וימים רחוקים, ויקדישו כל ימי חייהם לגלות את המסכה הנסוכה על פני ארצות רבות לא נודעו לנו מתמל שלשם. מן המאה הארבע עשרה ועד עתה לא חדלו אנשים כבירי לב ונבוני דעת להתהלך בארץ לארכה ולרחבה, זה בים וזה ביבשה, ויגלו חדשות ונצורות, הן בידיעות גלילות הארץ, והן בשאר ידיעות הטבע, אשר יש להן קשר אמיץ וחזק עם ידיעות כל חלקי התבל עם אוירם, צמחיהם ובעלי חיים הנמצאים בם, הרבים והשונים לאין תכלית וספורות. אבל בכל אלה עוד ארצות רבות כסו לפנינו במשאון, וביותר חלק גדול מאפריקא הנהו לפנינו עד היום כספר החתום ואין אתנו יודע מה נעשה בו, מה המה העמים השוכנים בקרבו, איזה בעלי חיים ימצאו שם, מה המה הנהרות השוטפים במקום ההוא, איה מוצאם ואנה ילכו. והדבר הזה נתן לפני שתי שנים בלב העומדים בראש חברת ההמצאות החדשות (געזעללשאפט פיר ענטדעקונגען) בעיר בערלין, לקרא לכל החברות לידיעת גלילת הארץ בכל ארץ אשכנז לשלוח את ציריהן לבערלין, וביחד את צירי החברות השונות אשר באו לקול הקורא בערלינה, יסדו בעיר הזאת חברת „דורשי צפונות אפריקא."" המטרה אשר הציבה לה החברה היא — לגלות תעלומות חבל אפריקא אשר בקרבת העקוואטאר משני עבריו; ולתכלית הזאת גזרה אמר לשלוח אנשים חכמים וכבירי רוח לתור את הבל הארץ ההוא. בחדש מאי 1873 ירדו הנוסעים מחוף ליווערפול אל אנית הקטור „ניגרעציא"" ללכת לחוף לאאנגא ולשבת שם עד אשר יבחרו דרך למו לבא עד תכלית נסיעתם; אבל דרך הנוסעים לא היתה צלחה, כי ביום 14 יוני נשברה אניתם אצל חף סיערא לעאנא, ואף כי עלתה להנוסעים להציל את נפשותיהם, אבל כל הכלים והמכונות הנחוצים לחוקרי הטבע אשר היו אתם ירדו מצולה, ועל כן היו אנוסים לחכות על החוף לאאנגא, עד אשר ישלחו להם כלים אחרים מאיראפא. בין כה וכה חקרו הנוסעים ודרשו אצל יושבי המקום ע״ד תכונת הארץ ויושביה, וכל אשר ראתה עינם או נודע להם מפי השמועה כתבו על ספר ושלחו לראשי החברה בבערלין. במכתבים האלה נמצא דברים נכבדים מאד; באחד מהם מספר הפראפעסאר באסטיאן - אשר היה בין הנוסעים כי ראה ביערות המקום קופים הרבה ממין הגארעלי, אשר עד היום הזה לא עלתה עוד ביד איש להביאם חיים לאיראפא, ואשר בסבת ההתדמות הגדולה אשר לבנין גום עם בן אדם נקראו בשם „אדם היערי״. בין יתר הענינים נמצאים במכתבי הפר׳ באסטיאן גם הטורים האלה: „עוד גם זה מצאתי שמה, והוא — היהודים השחורים, אשר כבר הודיעו מקודם אודותם. היהודים ההם הנם נודעים עד עתה תחת השם Judeos ונקראים גם Jew. או Juger; אבל שמם האמתי הוא Mowumbo; אף בקרתי אחדים מכפריהם אצל Chinchonso sraelitische Wochenschrift והנה כעת יספר המ״ע בשם המ״ע הצרפתי Patrie, כי בימים האלה עמד איש עברי אחד הנקרא בשמו ר׳ מרדכי אבי סערור ממאראקא בסוד חברת גלילות הארץ בפאריז, ויגלה שמה חדשות ותעלומות ע״ד פנים אפריקא, וע״ד המדבר הגדול סאהארא, כי היה האיש מרדכי ארבע פעמים בעיר טאמבוקטו בסודאן, אף עשה הרבה מסעות בפנים אפריקא, ויותר שספר העברי הזה חדשות רבות אודות תכונת הארץ ויושביה, עוד הביא אתו ג״כ ממתכת המקום ומצמחיו אשר משכו עליהם את עין חכמי הטבע."" והנה ראוי היה לדעת, אם שמע הנוסע הזה גם הוא מן היהודים השחורים אשר בא זכרם במכתבי הנוסע באסטיאן; בלי ספק תשאל אותו על הדבר הזה החברה הנכבדה כי״ח, אשר כפי הנשמע לקחה דברים אתו. עפ״י החקירות החדשות של ה׳ ברגש*), אחד מן חוקרי קדמוניות מצרים היותר מפורסמים, בדבר יציאת בני ישראל מארץ מצרים וכל אשר קרה להם שמה, נודע הדבר, כי רמזי הגליונות העתיקים וכתבי ההרטומים מתאימים בד בבד עם ספורי כתב הקדש בענין הזה, גליון אחד (פאפירוס ראללע) הנמצא בהמוזעום בעיר ליטיך מספר, כי אחד משוטרי מצרים חלק מדי חרש בחדשו לחם לכל העברים אשר הסיעו אבנים גדולות לבנין המבצר הגדול רעמסס. גם נמצא שיר נכתב לכבוד הבנין הנשא ההוא, ומן השיר הזה נראה כי העברים אשר עסקו בבנין המבצר תחת פקודת אנשי חיל, היו מחויבים לתת מתכנת לבנים ידועה מדי יום ביומו. והנה ימים רבים היה ריב בין החוקרים ע״ז *) עיין מה שכתבנו מזה בהצפירה נומ׳ 1. המקום אשר עמד עליו המבצר העתיק רעמסס. כעת ע״י החפירות אשר נעשו בפקודת הקדהיב, נודע בברור, כי החרבות והמשואות הגדולות אשר בטנים הקדום (אשר נקרא אצל המצרים „צאן״ ואצל העברים „צוען״) הן הנה שרידי העיר הגדולה רעמסם; אם כן עמדה רעמסם על חוף אחת מזרועות הנהר נילום אשר נגעה במרוצתה גם במבצר מגדל הנזכר בכתבי הקדש, ושטפה גם בקרבת העיר פתם. מרעמסם עד סכות הלכו העברים בדרך ההיא בעצמה, אשר לפי המסופר בגליון אחד (פאפירוס ראללע) הנמצא באוצר רשימות באנגליה הלך בה אחד משרי מצרים לרדוף אחרי עבדים אשר יצאו מן הארץ ויפנו אל המדבר דרך רעמסם סכות, ומגדל. ככה יתאימו דברי הרשומים העתיקים עם ספורי התורה גם בנוגע להדרך אשר אחזו בה בני ישראל במדבר. גם הם יספרו, כי עבר העם דרך מדבר שור מרה ואלים, אשר נקרא כעת „עין-מוזה"" ומשם באו אל הר סיני. זה איזה שנים אשר הפקידה ממשלת אנגליה שרים גדולים ומלומדים לבקר את כתבי יד הישנים הנמצאים באוצר ספרי האצילים והלורדים, אשר עוד לא זרחה עליהם שמש הפרסום, והיו נסתרים עד עתה מעין כל חוקר לתכליתם. אגודת המבקרים האלה כבר חקרו ודרשו בבתי-עקד-ספרים שונים ומצאו כתבי יד יקרים, אשר על ידם תפול המסכה הנסוכה על כמה דברי קורות הימים שעברו אשר היו צפונים ונעלמים עד היום, ואור חדש עליהם יזרח. בין כתבי יד אשר גלו המבקרים הנזכרים נמצאים ג״כ כתבי יד הרבה המדברים מהיהודים באנגליה בימי המלך היגרי השלישי ואידוארד הראשון, ואיזה מהם נכתבים בלשון הקודש. בהשרפה הגדולה אשר היתה זה לא כביר בעיר טשיקנה באמיריקה אבדו יהודים רבים כל הונם ורכושם, וגם ב״הכנס אחת אשר בנוה לתלפיות במחיר 30,000 דלרים עלתה על המקדה כלה. כשמת באראן אנולם ראטהשילד, שלחו הקיסר פרנץ יוסף מאוסטריה, הקיסר ווילהלם מגרמניה, והקיסר אלכסנדר השני את ציריהם לנהם את בניו האבלים ולהשתתף עמהם בצערם; והמיניסטרים גרף אנדרשי גרף בויסט, ופרינץ ביסמרק נחמו את האבלים האלה ע״י התלוגרף. בעיר לונדן יש חברה אחת המכלכלת את היהודים העניים בכל שבת במזון שלש סעודות כדת. ראש החברה הנזכרת הוא האדון ש. גאלדהילל. בעיר קטנה במדינת איוה (אמיריקה) אשר יגורו שם רק מתי מספר מאחינו ב״י, ואין להם עוד ב״הכנס שמה, השתדלו נשי ישראל ותעשינה מחול ומשחק, אשר כל הבא שמה לראות או לצאת במחולות עמהן נתן כסף שלומים, ובעד הכסף אשר קבצו בשנה העברה קנו קרקע ותהלנה לבנות ב״הכנס עליה. היהודים בעולם החדש יחלו להצטיין בחכמות ולמודים כאחיהם בעולם הישן, ונערי ונערות ב״י מלאים בכל בתי ספר כללים ופרטים ומצטיינים בכשרונותיהם בכל ענפי הלמודים. זה לא כביר קצבה האוניורזיטיט בעיר רוטשיסטר מחיר 300 דלר להתלמיד אשר יצטיין בלמודו מכל יתר התלמידים שמה; ויבא הנער דוד היות היהודי הצעיר שבחבורת כל התלמידים, ויזכה בכסף המחיר. מכ״ע „Unirers Jsraelite"" סופר ומונה מספר היהודים אשר גרו בעיר פעסט בירת אונגארען בשנת 1781 והמספר אשר נוסף עליהם מאז ועד היום הזה. לפי דבריו גרו רק שני יהודים בהשנה הנזכרת, ונוסף עליהם עד שנת 1786 עד שלש וחמשים נפש. בשנת 1787 היה מספרם תשעים וארבעה, בשנת 1811 ששת אלפים, בשנת 1848 עשרת אלפים, בשנת 1851 שנים עשר אלף, בשנת 1870 לערך ארבעים אלף וכהיום נמצאים שמה חמשים אלף יהודים. בעיר אמשטרדם, קהלה קדושה בישראל אשר לא תזוע מהשולחן ערוך אף כמלא נימא, סדר הרב דה׳ לנדסברגר חופה וקדושין בתשעה ימים שבין ר״ח אב לט׳ בו. האקדמיה פה ברלין כבדה את היהודי פרופיסר אשכלי מפלורנץ בתוארי כבוד ותהלה על חכמתו וכשרונותיו בידיעת הלשונות. מכ״ע „Jewish World. יתפלא מאד על שונאי דיינאוו המגיד מסלוצק ברוסיה, כי יכוהו בלשון גם בהיותו בחוץ לארצו, וירדפוהו עד חרמה מבלי רחם; כותבים עליו מכתבי פלסתר לפריז, ולהרב דר׳ אדלער בלונדן, ויחללו בזה שם יהודי רוסיה ופולניה. המכ״ע הנזכר מבקש את „הצפירה"" ואת „המגיד"" כי יזכירו את אלה הרודפים אותו בארץ רוסיה, כי לא יפה הם עושים, וטוב להם לשבת מריב, כי גדול כח השנאה והקנאה וע״י שנאה ומחלוקת בישראל נחרב בית המקדש. בשבוע זה נשלח לנו גליון 5 ממכ״ע היועץ לבית ישראל ברומניה"" היו״ל בעיר בוקרשט בשפת שזרגן המדוברת בין היהודים שמה. תכלית מכ״הע הוא להורות וללמד את המון עם שמה, אשר כל שפה אחרת זרה להם, להיות אנשים נכוחים וישרים, לישא וליתן באמונה, לאהוב את ההשכלה ולשלוח בניהם לבתי ספר ולחיות באהבה ואחוה עם יתר אזרחי הארץ בין שהם בני ברית ובין שאינם בני ברית. בלתי ספק אנשים משכילים ואוהבי עמם יתעסקו בסדורו ולהם אמרינן: לפעלא טבא יישר חילי. השרפות ברוסיה באחרית ימי מאי ובחדשי יוני ויולי רבו ותפרוצנה למאד מאד, כמעט אין שם חבל ארץ אשר לא היו שם הרבה שרפות, מלבד השרפות הגדולות אשר במאסקוי, אשר במשך שני שבועות היו שם שבע שרפות ליום, ומהן גם כאלה אשר היזקן עלה עד 800,000 רו״כ ויותר. עד כמה יגדל בכלל הנזק וההפסד מן השרפות בארץ הזאת, נוכל לראות מן החשבון המובא בהפראוויטעלסטוועני וויעסטניק לשנה העברה. לפי דברי ציר הממשלה"" הזה, מספר כל השרפות הנודעות אשר היו בשנת 1873 עלה עד שנים ועשרים אלף וחמש מאות; הנזק הכללי עלה עד ארבעים וחצי מילליאן רו״כ."
021-HZF-1874-08-12-001-10248_toc_11,"ו להתירו-
ידיעות העולם ע."," ו להתירו- ידיעות העולם ע. העברת הככב נגה את פני השמש בשנת 1874. רבים מן מכתבי העתים היוצאים בלשונות העמים יגידו ויבשרו לנו מן ההכנות אשר יעשו התוכנים בכל המדינות וממלכות הארץ, להיות עתידים ליום 8 דעצעמבער משנה זו 1874, כי בעצם היום הזה יעמדו התוכנים על משמרותיהם במקומות שונים מכדור הארץ, וקסמים בידם כלי מחזים נפלאים וקנה הבטה גדולים, להביט ולראות איך הככב נוגה הנודע אצל ההמון בשם ככב השחר (מארגען שטערן), יעבור על פני עגולת השמש, ויהיה נראה אז ע״י כלי ההבטה כמו עגול קטן שחור הולך ועובר על פני השמש, נכנס משפתה המורהי׳ ומתנועע לאט לאט עד שיוצא לנגדו בשפתה המערבי'. החזיון הנפלא הזה הוא יקר ורחוק מאד לעיני שוכני ארץ, משנת 1639 מאז המציאו התוכנים את קני ההבטה וכלי המצפה בראשונה, עד היום, לא קרה לעיניהם לראות את המראה הזה רק ג׳ פעמים, ועוד בזמן לא רחוק והוא בשנת 1882 ביום 6 דעצעמבר יתראה שנית ומן אז והלאה לא יקרה לבוא עוד עד יום 7 יוני משנת 2004. והנה התוכנים יודעים מראש לכוין ע״פ החשבון למתי יבוא ויתראה המראה הנפלא הזה, ובאיזה שעה ורגע יבוא, גם הנקודה בעגולת השמש אשר דרך שם יכנס הככב נוגה לגעת בשפתה ולעבור עליה, ובפעם הזאת לא יעבור הככב נוגה על פני כל רוחב השמש באמצעה, רק למעלה לצד שפתה העליון. אם בצורה שלפנינו יהיה העגול 45 דמיון לעגולת השמש, אז יורה הקו  על מהלך הככב נוגה עליה ביום 8 דעצעמבר משנה זו, נכנס מצד 4 ויוצא בנקודת 5 לעין המביט עליה מתוך מרכז כדור הארץ (ר״ל אם נצייר במחשבתינו שתשכון עין האדם במרכו הארץ היה רואה כזה), ואולם להשוכנים על פני הארץ ישתנה בכל מקום לפי מצב עין האדם שמה; יש אשר לא יראוהו כלל, להיותו בא אצלם בעת הלילה, ויש אשר יראו רק תחילת כניסתו בעת שקיעת החמה אצלם, ולא יראו מהלכו ויציאתו ממנה, ולהיפך אצל הדרים במקומות אשר שמה תעלה אז השמש בבוקר, יראו רק סוף המראה ולא יראו תחלתו, ולכן יתעתדו התוכנים לנסיעות רחוקות מאוד מן כדור הארץ, במקומות אשר שם יראו אותה בשלימות ולפי התכלית הנאותה להם לחפצם, ויקחו עמהם כלי מחזה גדולים, וקני הבטה יקרים ושונים בפעולותיהם, אשר יעמידו אותם שמה על מכונם, למען יהיו נכונים ליום הנועד ההוא. והנה על החזיון הזה, כבר קוו למו התוכנים זה איזו שנים, וכמה פעמים קראו אספות מן חכמים מצויינים ביניהם, להעמיק עצות ולחשוב מזימות ותחבולות, על איזו אופן ישיגו מבוקשם על צד היותר נכון ודרוש לחפציהם, איך יהיה בנין הכלים ותכונתם לתכלית הזו, איה יהיו המקומות בכדור הארץ היותר נאותים להם ושמה יתחלקו למשמרותיהם, ואחרי אשר הכינו וגמרו מלאכת הכלים האלו בכל מדינה ומדינה, כפי הצורך וההסכמה ביניהם, למדו בנסיון להרגיל עצמם בסדר המלאכה בכלים ההם, בכדי להשתמש בהם בזהירות וזריזות גדולה, ולהיות אומני יד מהירים לבל יכשלו ח״ו בהם ברגע ויהיה עמלם לריק ולבהלה. וגם ידי כל העוברת בעת הצורך הממלכות אתם לתמוך בידם ולכלכלם בהוצאות הכסף הנצרך לאלפים ולרבבות לענין הזה. לאלה יכינו ספינות טעונות עם כל צרכיהם וכליהם הרבים, להנחותם אל מחוז חפצם מקומות ידועים באיי הים, ואלה יסעו למסעיהם במדינות היבשה. (סוף יבא)"
021-HZF-1874-08-12-001-10248_toc_13,תקנות עגונות," תקנות עגונות את בעלי אנכי מבקש, זה כחמשה שנים אשר בעלי עזבני בערום ובחוסר כל, ונשארתי גלמודה באין משען לי. שמו יוסף בן יעקב הערמאן מילדי עיר אוסטראווע, במחוז לאמוע במדינת פולין, ומלאכתו מלאכת חייט, קומתו גבוה, רק בגופו, עיניו שחורות, שערותיו מראה צהוב (געלב), חוטמו ארוך, זקנו היתה מגולח, ושמעתי שהי׳ עוסק במלאכתו בעיר קעניגסברג אצל ה׳ פרידענשטיין, אך אח״ז עזב עבודתו שם ונסע לעיר קאטוויץ, או לברעסלא, ומשם עקבותיו לא נודעו לי לכן אבקש מכם קוראים הנכבדים אולי תמצאו את בעלי לדבר על לבו שירחם עלי או ליקח אותי אצלו או לשלוח לי גט פטורין, ומאת ה׳ תקבלו גמולכם, דברי האשה הנעצבת שרה בת ישראל פישביין מעיר ווישקאווע במדינת פולין. האדרעסע אלי תוכלו לכתוב ליד ר׳ בנימין עקשטיין בפראגע הנשען אצל ווארשא, או ליד הרב המו״ל מכ״ע הצפירה."
021-HZF-1874-08-12-001-10248_toc_14,"יצא לאלר קרלא מקרא , כולל דרושים על עגיג..."," יא לאור קרוא מקרא, בליל וחמשים על עים כוללים בספרי הקדש ופרושים על הכתובים לפי סדר הפרשיות, מאת יוסף צבי פאליטשינסקי, זיטאמיר תרל״ד. הספר הזה הוא נכבד בערכו, ונראה כי המחבר ני' השתדל לדרוש ולחקור גם ברוב ספרי המבארים מלשונות העמים, וביחוד העלה לנו דברים חדשים ומועילים בעניני הגעאגראפיע הביבלית."
021-HZF-1874-08-12-001-10248_toc_15,," נמצא למכור אצלי ס׳ אות זכרון לאלכסנדר פאן הומבאלד מהדורא תנינא עם הוספות והערות, מקחו 25 קאפ׳. ועבור הקונים סך מסויים למסחר אתן ראבאט כנהוג. סוכן הצפירה Michel Slonimski in Warschau, Chlodna No. 5."
021-HZF-1874-08-12-001-10248_toc_16,," הרוצה לפנות אלי במכתבו יכתוב על האדרעסע S. Slonimski, BERLIN, Georgenkirchstrasse-19."
021-HZF-1874-08-12-001-10248_toc_17,," הודעה מבקש אנכי את הס׳ ככבי יצחק הראשונים. היינו מן העפט א׳ עד העפט י״ג ולא עד בכלל. וכל מי שיש בידו הי״ב חוברות האלו יאבה לכתוב אלי במכתב גלוי שיש לאל ידו, למכור לי אותם ויודיעני בטובו מחירם האחרון, ואני אמהר לשלוח לו ע״י הבי דאר החוזרת את מחירם, והנני ידידו שמג״ר בן י״ם. S. Graiwer in Chrzanow )Galizien( אדרעסע שלי"
021-HZF-1874-08-12-001-10248_toc_18,," יצא לאור ספר חדש בשפת עבר ורוסיא: הכוזרים ומלכותם בפי סופרי היהודים. מאת אברהם אליהו הרכבי (נדפס בפקודת החברה הקיסרית לדרישת קדמוניות רוסיא) (No. 162( 1874 חלק ראשון, פיטרבורג כל החפץ בספר הזה יפנה אל מזכיר חברת מרבי ההשכלה ר׳ יהודה ליב גארדאן בפ״ב. מחיר הספר א׳ רו״כ."
021-HZF-1874-08-12-001-10248_toc_19,, החפצים לבוא על החתום לקבל הצפירה ישיגו אותה. בעיר ווילנא אצל הח׳ מרדכי פלונגיאן. Marko Plungianski in Wilna. בעיר קאוונע אצל ה׳ אברהם צוקערמאן. A. Zuckermann in Rowno. או שם אצל ה׳ דוד ארינבערג. Dawid Orenberg in Kowno. בעיר ביאליסטאק אצל ה׳ אליהו סלאנימסקי. Rlia Slonimski in Bialystock. L. Levin in Cmopoirgd. Dampimdhle בעיר קיעב ה׳ יהודה ליב לעווין. von Hr. Brodski in Kiew. MichalSlonimski in Warschau. .בעיר ווארשא או אצל הסוכן הכללי ה׳ מיכל סלאנימסקי או אצל ה׳ אליעזר יצחק שפירא. L. J. Schapiro in Warschau. בקארעץ אצל ה׳ נחמיה הערשענהארען רב בקארץ
021-HZF-1874-08-12-001-10248_toc_20,," אל אחב״י יושבי רוסיא ופולין. סודו נא בבית אפסניא שלי האטעל ווארשויא קלאסטער-שטראסע 50/51 אשר הכינותי פה בערלין להפיק רצון כל אורח הבא ל קורתי הן בחדרים מפוארי והן במאכלים ערבים לחיך ועמם וכשרים כד״ת. שבתי מאיר בר״ז ליפשיץ, קלאסטער- שטראסע 51—50. Hötel Warschau, von S. M. Lipschitz Klosterstrasse 50-51."
021-HZF-1874-08-12-001-10248_toc_21,," שאלות ותשובות. ט לה׳ אחי' בראזני על דבריך כבר השבנו בנומר 4 כי אין מקום בהצפירה לענינים כאלו, לה׳ יג״ג במעזי לא נוכל לקבל דברים חתומים בר""ת מבלי דעת בעצמנו, מי הוא הכותב, לה׳ ש׳ נייג' מאמרו הקצר לא יודפס, ועל השני נשים עין, לה׳ ג״ש בקי- את הנומ׳ 1 4 יקבל והשאר נשלוח כל פעם ע״י ה׳ פ' שם, אל הדורשים מאתנו את הצפירה מערי רוסיא נבקש כי יפנו אל הסוכנים שמה, כי מפה אין שלוח דירעקט, כידוע, לה׳ בנ׳ באדר׳ את מאמרו לא נוכל להדפיס כעת, לה׳ קאוו' בסווינ׳ עד כה שלחנו כל הנומערין לשארלאטענבורג ומעתה יקבל בעירו ע״י הסוכן בווארשא."
021-HZF-1874-08-12-001-10248_toc_22,, Selbstverlage S. Slonimski in Berlin. Verantwortlicher Redacteur: S. M. Lipschitz in Berlin. Debit für den Buchhandel: Julius Benzian in Berlin. Druck Von A. Ostrowski in Berlin.
