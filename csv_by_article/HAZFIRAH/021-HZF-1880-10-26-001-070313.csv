article_id,headline,text
021-HZF-1880-10-26-001-070313_toc_1,," K ברוסיא ופולין.  ל השולח במוקדם לשנה 5 רו""כ. ל לחצי שנה, 2.75 רו״כ.  לרבע שנה 1.50 רו״כ.  ביתר הארצות 20 פראנק.   באמעריקא 5 דאללאר. נ"
021-HZF-1880-10-26-001-070313_toc_2,, K מחירו באשכנז: 14 רייכם מארק לשנה בעסטריך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳. A
021-HZF-1880-10-26-001-070313_toc_3,"מכתב עתי משמיע חדשות בקרב עם ישרוץ , מכל..."," מכתב עתי משמיע חדשות - לליידר חרף⸗  בקרב עם ישרון, מכל הדברים הנוגעים בעיני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1880-10-26-001-070313_toc_4,"יורד
תוכן הענינים."," יורד תוכן הענינים. דברי הימים. מחשבון פעולות החברה להרבות השכלה בין יהודי רוססיא. הצופה לבית ישראל מאת נ׳ סאקאלאוו האמעל זאבלודווא. קארמליטע. פעסט. ידיעות העולם והטבע. כלי האוריפאן מאת המו״ל. גולי ספרד ופורטוגאל קלמן שולמאן. משיב כהלכה מאת המו״ל. חדשות שונות, שאלות ותשובות"
021-HZF-1880-10-26-001-070313_toc_5,דברי הימים," דברי הימים בימי השבוע העבר לא נעשו חדשות בארצות המזרח תוגרמא עוד לא הקימה את מוצא שפתיה למסור את העיר דולצינא והסביבה אל מאנטענעגרא, המו״מ בין צירי שתי הממלכות עושה דרכו בעצלתים, ואניות המלחמה אשר למצוקי אייראפא עומדות בחוף העיר קאטארא ומחכות בכליון עינים אל קץ הפלאות להשאלה אשר כבר היתה לזרא אל כל סופרי מכה״ע וקוראיהם, ועוד לא חדלה עד היום להרעיש את לב כל אוהבי השלום ולהחריד את כל אייראפא מקצה, מסוף מאמרנו בשבוע העבר כבר נראה, כי שמחת הדיפלאמאטים היתה עד ארגיעה, ועוד בשני ימים אחרי השמועה כי היתה רוח אחרת את הסולטאן לוותר על דעתו בדבר דולצינא נשמע, כי שלחה תוגרמא את אחד שריה לדון ביחד עם ציר מאנטענעגרא ע״ד אופני מסירת העיר, ואז נודע כי ציר תוגרמא הציע שבעה אופנים, ומהם נכבדו שני אלה: כי דגלי תוגרמא ירחפו על האניות אשר תעמודנה בחוף דולצינא, וכי מאנטענעגרא לא תקח לנחלה את חבל הארץ למזרח היאור סקוטארי. אל התנאים האלה לא נאותה מאנטענעגרא, והציר עושה דברה שב אל צעטינא בירת הממלכה. כמעט באה השמועה אל אייראפא והנה נראתה פעולתה לרעה על עולם המדיני והמסחר, יודעי העתים שבו שנית לראות בעבים את אותות סער מתחולל, ושטרות הממלכה ירדו שנית במעלות אשר עלו, צירי הממשלות: אשכנז צרפת ואוסטריא, אשר דבריהם נשמעים היום בקרית מלך תוגרמא, מהרו לבוא אל הסולטאן ולהעיד בו, כי אם יוסיף להתל באייראפא כפעם בפעם ימשכו את ידם ממנו ואז יביא עליו ועל ממלכתו רעה אשר לא יוכל להמיש צוארו ממנה, וממשלת תוגרמא תפול ולא תוסיף קום באייראפא, עוד מעט והנה נשמע כי נשיא המיניסטעריום בבריטאניא שב לחשוב מחשבות, בתקות להפיק זממו לקרב קץ תוגרמא והריסותה, ויהי לאות, כי חפץ להשיב את הציר הבריטאני בקאנסטאנטינאפאל השר גאשען, ולשלוח במקומו את שר הצבא הנודע למשגב הלארד נאפיער דבר המראה לדעת, כי עוד יד גלאדסטאן נטויה, וכי עוד לא שב מדעתו להכביד אכפו על תוגרמא ולהטיל עליה אימה יתירה. אולם כל עמל צירי ממשלות המערב עלה בתהו ותחת לדבר על לב האלבאנים כי ישבתו מריב ויסגירו את דולצינא אל אויביהם באורח השלום, נראה כי שב הסולטאן להאיר פניו אל ראשי האגודה האלבאנית, אשר תחפוץ קרבות, ואת מיסד האגודה ומפקד גדודיה השר „האדא-בייא"" נשא הסולטאן למעלת גענעראל אדיוטאנט וישימהו לאחד מרואי פניו. בין כה וכה והנה נשמע, כי גם המאנטענעגרים מרבים להתנות תנאים אשר אדירי הממשלות לא יוכלו עמוד בהנה, כי יבקשו אשר צירי הממלכות יערבו אותם לטובה, גם לעתיד לבוא, כי גם אחרי הכניסם תחת כנפי ממשלתם את חבל ארצם החדשה, לא ירגיזו אותם האלבאנים לתת ידם אל אחיהם אשר יתפרצו מפני אדוניהם החדשים אשר מלכי אייראפא הרכיבו אותם אלופים לראשיהם, דבר אשר אין לו שחר לדרוש מאת כל אייראפא, אשר רבות נשאה וסבלה ע״ד פסת הארץ אשר היתה לסלע המחלוקת בין מאנטענעגרא ותוגרמא, להחזיק חיל וצבא רב בקרן מזרחית צפונית חצי האי הבאלקאני ובדבר הזה ייטיב לדבר המכ״ע Pest. Lloyd באמרו, כי על המאנטענעגרים לדעת, אשר אין להם על מי להשען כי אם על זרועם וחרבם להפקיע את עצמם מן האלבאנים, ולא להטיל את טרחם ומשאם על ממלכות אייראפא, אשר ידיהן מלאות עבודה רבה גם בלעדיהם. אולם אחרי כל אלה, הנה נראה כי לא יארכו הימים וסכסוכי הנסיכות הקטנה עם תוגרמא וחדלו לתת חתיתם על אייראפא כולה, יען כי לפי הידיעה הבאה היום מפאריז, הודיע שר הצבא ריזא פחה כי נכון הוא בעוד יום למסור את דולצינא והסביבה במעמד מפקדי אניות חצי האדיר אשר לאייראפא, ואלה האחרונים כבר נאספו אל צעטינא בירת הנסיכות, ומוויען מודיעים, כי וותרה תוגרמא על כל האופנים והתנאים אשר הזכרנו, ובכן נראה כי עוד טרם יגיעו דברינו אל קוראינו יבוא הענין לכלל בירור, והעיר הקטנה דולצינא תחדל לעלות על שפת לשון מכ״ע להפיל אימה ופחד על דורשי שלום אייראפא אמנם כמעט יבוא הקץ אל סכסוכי מאנטענעגרא, והנה שאלות יון ואחדות הבולגארים נכונות לעלות על שולחן הדי- פלאמאטיא, הנה השאלות היותר נכבדות בערכן. ומדבר פתרוגן רבות תוצאות אל קיום או הריסות ממשלת תוגרמא ויחס הממלכות בין עם לעם בכל ארצות אייראפא. בימי השבוע העבר שב מלך יון ורעיתו המלכה אל קרית מלכותם אתונא והדבר הזה נתן יד אל העם היוני לתת אותותיו אותות חפצו להלחם בתוגרמא, וממחרת היום בעת נפתח שערי בית קרואי העם, נראה כי אין דעת היונים נוחה משרי המלוכה הנוכחים אשר מהרו להתפטר ממשמרתם ולהניח את מקומם אל אנשים אחרים הנודעים לחפצי קרבות. ההכנות למלחמה הולכות ורבות, ארבעים אלף חלוצי צבא עומדים הכן להבקיע אל גבולות תוגרמא מנגב, ובימים האלה באו אניות רבות מצרפת ואוסטריא אל חופי יון, טעונות כלי נשק בר ומזון וכל צרכי מלחמה, ונושאות עליהן סוסים רבים, ואנשי חיל מתנדבים מכל ארצות אייראפא מקום אשר היונים נחתים, ורופאים רבים עם סמי רפואה וחובשי פצעים נשלחו למקום המערכה, מכל זה נראה, כי מנויה וגמורה בסוד ממלכת יון שלא להחמיץ את הדבר לצאת לריב בזמן קרוב. עתה נדונים כל יודעי העתים באי ראפא ע״ד עתידות השאלה הזאת, אחרי אשר קשה להאמין כי יעזבו ראשי ממלכות אייראפא את היונים בריבם את התוגרמים התקיפים מהם. עצת המכה״ע הדובר בשם דעת הקהל בברי- טאניא Times לבלי תעשינה הממלכות דבר כזה הנכון להיות בעוכרי השלום הכללי, אך המכה״ע הדובר בשם גלאדסטאן יאמר, כי חובת אייראפא לתמוך את היונים . בפועל כפים, אחרי אשר היא השיאה אותם בתקות שוא, וממנה היתה שומה אליהם לעשות הכנות גדולות ועצומות. מכל זה נראה כי לא נתייאש גלאדסטאן מתקותו. והנהו גם היום יועץ רעה על תוגרמא בעת הזאת גם התנועה הבול- גארית תעשה את דרכה בצעדי און ומדי יום יום רואים הבולגארים את עצמם מתקרבים יותר אל מטרתם ומשאת נפשם, להיות לגוי אחד וממלכה אדירה על חצי האי הבאלקאני, ויום התאחדות המחוז רומעליא המזרחית עם הנסיכות קרוב לבוא התנועה הזאת היתה היום למראה עיני הסולטאן ויועציו, ויצו להעביר עשרת אלפים אנשי חיל תוגרמא אל גבולות המחוז להבקיע אליו לעת מצוא, ולהראות קשה את הבולגארים המתפרצים מפני אדוניהם הסולטאן. מן יתר המקרים בארצות הקדם הכי נכבדה היא התראות הפנים בין הנסיך קארל מרומאניא עם הנסיך אלכסנדר מבול- גאריא בהעיר רוסשצוק. הנסיעה אשר נסע נסיך רומאניא אל בירת סערביא והתראות פניו את נסיך בולגאריא, נתן עני לפנות הממלכה באוסטריא לענות בו, ויראו בו אות נאמן כי ברית עמי הבאלקאן תחת החסות בצל רוססיא הוא דבר הקרוב לצאת לפעלו. ובעוד אשר עיני נשיא המיניסטעריום בבריטאניא בקצור הארץ, והנהו עושה הנה והנה לשום קץ לממלכת תוגרמא בשם החירות וטובת העמים, הנה יעלים עינו לראות איך כל הדברים יגעים בארצו, המהומה באירלאנד הולכת וגדלה, ורוח המרד אחז היום את כל ארבע כנפות האי הירוק, (כאשר יכונה בפיות הבריטאנים האי אירלאנד) העזובה בקרב הארץ רבה מאד והחברות הנעלמות פרסו מצודתן על כל יושבי הארץ, ואימר חשכה נפלה על כל בעלי הקרקעות הרואים את עצמם צפויים אלי חרב המשפט מאת ממשלה נסתרה עד כי נאלצו שרי המלוכה להודיע, אשר באה העת להצעיר את גבולות חופש האספות, ולהביא גם במצור את גלילות הארץ אשר רגזו תחת יושביהם, ותוצאות הדבר היה כי נפלגו שרי המלוכה בדעתם הנהגת הממשלה עם האירלאנדים, ורבים משרי המיניס שעריום גלו את חפצם להתפטר ממשמרתם?, באופן אשר קרוב לשמוע, כי עוד טרם האסף הפארלאמענט תמצא שנית מקום תמורה חדשה בחיק הממשלה הבריטאנית ובעוד אשר דברי ארצות המזרח מתנהגים בכבדות נת הזמן ענין אל שואפי חדשות לענות בו בארצות המערב בהממלכות אשכנז וצרפת. בשתי הממלכות האלה היותר נאורות בתבל ארצה, נקרו ויאתיו במשך עשרה ימים האחרונים דברים רבי התוצאות וגדולי העליליה אל התפתחות הרוח והירור הדעות לימים יבואו, אך בעוד אשר צרפת תלך קדימה ותעשה חיל בכל ענפי העבודה והנהגת המדינה, הננו רואים באשכנז, כי אסף הזמן את שלומו מאזרחיה, ומלחמת הדעות בין האשכנזים הקטולים והפרוטוסטאנטים, במקומה עומדת בכל עצם תקפה, הן מודעת זאת כי לפני ששה ירחים הציע הנסיך ביסמארק, חוקים אחדים בבית נבחרי ממלכת פרוססיא, הנכונים להקל ולשנות. את חוקי חדש מאי הנועדים לבצור רוח הכהנים הפוסעים על ראשי העם ומתערבים בעניני מדינה בחוקים החדשים האלה דמה ביסמארק להפיס דעת הקטולים, ולתפוש אותם בלבם למען תמצא ידו בעזרתם לשום מתג ורסן בפי הליבעראלים בעלי החופש שנואי נפשו. אולם מחשבתו זאת לא קמה, ואדוקי הקטולים לא נתקררה דעתם בההנחות הקלות אשר עשה להם הנפיך, ובימי השבוע העבר מצאו מקום להראות דעת, כי שנאתם אל הממשלה תקלקל גם את שורת אהבתם אל ארץ מולדתם וכבוד כל העם האשכנזי, יום 17 אקט׳ היה התקדש חג הלאומי לכל גויי ומשפחות אשכנז, ביום הזה הופיעו הקיסר הישיש וויל- העלם עם הקיסרית ויורש העצר וכל בני בית האהענצאללער בלוית כל מלכי אשכנז ונסיכיה, אל העיר העתיקה קעלן ע״נ רהיין, לחנוכת בית מקדש לבני האמונה הנוצרית הקטולית אשר בכבודו יתימרו כל האשכנזים ובו יתהללו כל חכמי חרשים אשר להם, בהיותו אחד מן הבנינים היותר נפלאים בתכונתם וטוב טעמם. לפני שש מאות שנה ירה אבן פנתו אחד הקיסרים אשר לבית האהענשטויפען, באותה העת אשר קיסרית אשכנז היתה המושלת בכל ארצות המערב, ומני אז ועד היום שמו כל חכמי חרשים ונבוני הבונים כל מעינם לפארו הקורות אשר מצאו את הבית הנן קשורות עם קורות הגוי כולו וכספר זכרונות הוא בעיניהם, והמלך האחרון לבית האהענצאללערן פֿרידריך ווילהעלם הרביעי חדש נעוריו, אחרי כל אלה הנה דמו כל יושבי תבל, כי ביום חנכת בית מקדש הזה ישתמשו הקטולים בהמקרה היקר, להביע חפצם א הממשלה ויתר אזרחי הממלכה. ומה התפלאו כל יושבי אייראפא להשמועה, כי אדוקי הקטולים הראו אותות שנאה ואיבה אל מלכם בבואו בשערי העיר, ולא התערבו בשמחת יתר האשכנזים, ובמשך ימי החג שמו חושך סתרם, ולא העל אור נר בחלונותיהם, ובעצם היום אשר הקיסר ווילהעלם פתח שערי בית מקדש הקטולים קרא אלוף בעלי המרכז ברוכי האפיפיור וקדושיו הנבחר ווינדהארסט, עצרה בהעיר ברעסלויא יציע בקהל עם את חפץ בני בריתו להכחיד גם את יתר חוקי החירות אשר נשארו להאשכנזים, לסגור את שערי בו הספר שאין בהם הוראת האמונה (סימולטאנשולען), לעשות את הכהנים הגדולים (ערצבישאפע) בכל פלך ופלך גם לכהני ההשכלה, לשבת בראש הועד המפקח על עניני החנוך, סוף דבר לחדש על אשכנז את ימי הבינים. על מעשי הקלעריקא- לים יתמרמרו היום כל טובי האשכנזים, וכפי הנראה רחב עתה בית הנבחרים ביום 27 לחדש יבוא הדבר למשפט לפני קרואי העם. בעת הזאת גם יתר דברי אשכנז יגעים: הנסיך ביסמארק בחפצו לפלס נתיב לדעותיו בכלכלת המדינה, היה גם למפקח על עניני המסחר, ויחשוב מחשבות להרבות עוד יותר את המסים והארנוניות אשר כבר כשל כח הע האשכנזי לשאתם, ומעבר מזה שב לתפוש בלבם את הפועלים ועניי העם, בחפצו לבצור בעזרתם את רוח דורשי החירות במדה גדושה. ועצתו זאת תקום, אחרי אשר פרץ הזמן פרץ רחב במחנה אוהבי החירות והלאום (נאצינאלליבעראלים) אשר שלשים איש נפרדו מהם ויבנו במה לעצמם לעדור במערכה נגד חפצי ביסמארק, אך כפי הנראה לא תעשינה ידיהם תושיה עד אשר יבואו ימי הבחירות החדשות להפארלאמענט האשכנזי בימי השנה הבאה. ולעומת הדבר אשר באשכנז מתנשאים אדוקי הקטולים להיות לכל לראש, הנה נראה כי עלתה בידי ממשלת הר- פובליק בצרפת לשום קץ ותכלה אל מזמות היעזואיטים ויתר חברות הכהנים וכל ערמתם לא עמדה להם למצוא תקומה בארץ. ביום 16 לחדש מתחה הממשלה את מדת דינה על חברות הכהנים שאינן מקוימות ממנה, ותהי הפקודה הראשונה לגרש מבתי מועדם את הכהנים הנזירים הבארנאביטים ילידי איטאליא הגרים בפאריז ברחוב מאנסא (de Monccaux) ולשבר את דלתות בית המקלט, אך ראשי הבית מסר מכתב מחאה בשם כל הנזירים, באמרו, כי הבארנאביטים לא יתערבו בעניני מדינה ורק יתעסקו במצות בקור חולים והוראת האמונה. ביום הזה גורשו מבתי מקלטם גם הנזירים בני חברת הכרמלים (כרמעליטען), אשר נוסדה לפני שבע מאות שנה ע״י אחד הצרפתים אשר התגורר על הר הכרמל. ביום המחרת נסגרו כמעט כל בתי מועד להכהנים ביתר ערי המדינה. במרבית הבתים סגרו הכהנים א״ע על מסגר והשוטרים נאלצו, לשבור הדלתות בחזקה הדבר הזה עשו הכהנים בעקבה למען הרעיש את לבות שלומי אמוני הקטולים, ולמען יראו כקדושים הנענים נרדפים ע״ד אמונתם, אמנם מן בני ההמון לא נמצאו רק מעטים אשר חרפו מערכות הממשלה, ולעומתם רבו הקוראים בקול: „תחי הרפובליק! יחיו חוקי מארץ!״. בהעיר בארדא הופיעו השוטרים בעת התפלה, ויחכו עד כלות התפלה, אך ראש בית המקלט נשמט מהם ויסגר באהלו למען יאלצו לשבור את הדלת, וכל הנזירים מסרו מכתב מחאה לבקש מאת שופטי העיר לתת את שוטרי הפאליצייא בפלילים, על מעשיהם לחדור אל בתי אנשים פרטים, ביותר גדלה המבוכה בעיר קולוזא בנגב צרפת, ששם שבו היעזואיטים אשר כבר גורשו לפני ירחים אחדים, אל בית הספר אשר החזיקו, ויצמידו מרמה בפשטם מעליהם את בגדי כהונתם וילבשו בגדי אחד העם, אך שוטרי הממשלה הכירום גם בצורתם החדשה ויגרשום מהיות מורי ומאשרי העם, סוף דבר חוקי חדש מערץ יצאו לפעלם במשך ימי השבוע העבר, מבלי אשר נשבתה המנוחה, ונבואת הקלעריקאלים, כי יקום העם כאיש אחד לריב ריבם מאת הממשלה לא נתקיימה. במכ״ע „ווארשאווסקי קוריער"" No 231 מודיעים בשם סט׳ פ״ב וויעדאמאסטי, כי חפץ הממשלה היום לאסוף ידיעות ולהביא בכור הבחינה את פעולת היהודים בכל מקומות מושבותיהם בממלכה בכל ענפי המלאכות והעבודות השונות, וביחוד לשום עין על פעולתם בעסקי קבלנות לכלכלת הצבא ויתר עסקי הממשלה ודבר עסקיהם בהלוואה ברבית אל יושבי הכפרים ועובדי האדמה, וממוצא דבר הבקורת הזאת תלוים שנוים נכבדים עקריים בהחוקים העומדים לצאת לאור ע״ד מצב האזרחי של היהודים בממלכה."
021-HZF-1880-10-26-001-070313_toc_6,"מחשבון פעולות החברה להרבות השכלה בין יהודי
רוססיא מחדש יאנואר עד חדש יולי 1880"," מחשבון פעולות החברה להרבות השכלה בין יהודי רוססיא מחדש יאנואר עד חדש יולי 1880 (סוף מגליון 39) יוד) בכסף החברה הנועד לקרן קיימת קנו כתבי שטרות המלכות כהחלטת הועד והניחום למשמרת בבאנק מפורסם (אונ- טערנאציאנאל-באנק). יא) חבר הועד ה׳ הרכבי הציע לפני הועד כי איזה מאנשי החברה התעוררו לקיים את תקנת החברה להתעסק בהדפסת ספרים מועילים, ובאסיפה אשר היתה אצל החבר הנזכר גלו דעתם להתחיל בהדפסת ס׳ קורות היהודים מגרעץ בהעתקה רוססית, ומאסף זכרונות וכתבים השייכים לקורות היהודים ברוססיא. הועד מצדו הסכים לזה והחליט להלוות מכספו 1500 להעתקת ס׳ גרעץ וסך 500 להמאסף לקורות יהודי רוססיא; נוסף לזה הבטיח היושב בראש הועד לקנות מכספו מאה וחמשים עקו׳ מהמאסף (במחיר 300 רו״כ) וחבר היושב בראש נתרצה לקנות מאה עקז׳ (במחיר 200 רו״כ). יב) נבחרו לחברים נאמנים: ה׳ אסנעם, ה׳ ליחאווסקי. האחים לבית פרידלאנד ל׳ ומ׳. ה׳ צייטלין, ה׳ ראזענטהאל ס, ה׳ ראזענפעלד לחברים גומלי חסד: ה׳ גאלאנט, ה׳ זאקהיים, ה׳ טורגעל. ה׳ כהן, ה׳ לוריא, ה׳ ליובארסקי הרב לנדא, ה׳ לעווענסאן, ה׳ מאגאט, ה׳ מושקאט, ה׳ נאטאנזאהן, ה׳ פרידלאנד פ׳. ה׳ קורובקוב, דר׳ קאנטור, ה׳ קצאן וה׳ שלעם. להברים עוזרים: ה׳ לויביטש בהאראדנא וה׳ לעווינזאהן בטוקום, ולאסיפה כללית הבאה לאשר ולקיים עוד חמשה עשר חברים חדשים. בעניני ספרים וסופרים. א) מה׳ לנדא קנו במחיר 100 רו״כ את החלק השמיני מהמאסף הרוססי (יעוורייסקיא ביבליוטיקא). ב) מה׳ בענדעטזאהן קנו את מחברתו אלוף נעורים במחיר 30 רו״כ. ג) מה׳ סולונוביץ בלובלין קנו ארבעים עקז׳ ממחברותיו בקורות ישראל במחיר 36 רו״כ ד) מה׳ טשערנאוויץ קנו 10 עקועמפ׳ ממחברת רח״ז סלאנימסקי. ה) לבקשת האלמנה טרעטשעק לקנות מאתה את ספר בעלה הנדפס כעת, בא הועד על החתום לקנות במחיר, 25 רו״כ כשיצא הספר מהדפוס, והיושב בראש הועד הוסיף מדיליה 75 רו״כ לזה. ו) מדר׳ האמבורגער קנה הועד את חבורו ביבליש- תלמודישע ענציקלאפעדיע, והיושב בראש הועד נדב מכספו  עוד חבור אחד ולחמשה אנשים אשר באו בבקשה לתמוך בידם לא מצא הועד לנכון לקיים בקשתם בעניני בתי הספר, תלמידי בתי מדרש החכמות מורים ומתלמדים ובתי אוצרות הספרים מקופה המיוחדת להם קבלו בתי הספר בערים האלה: בבוריספול 50 רו״כ, ברובנא 50. בדומברובא 200, בזיטאמיר 100 בטוקום 100, בלוצק 50, במינסק 100 בסווינציאני 200 (בהלואה), בסימיאטיצי 100 בפינסק 200 (לשני בתי ספר), בפיריאטין 60 בקלימוביצי 100 בשאקי 176 (לביה״ס ולת״ת). ב) תלמידי בתי מדרש החכמות קבלו: באוניווערזיטעט דפ״ב 750 ודורפאט 200 רו״כ, באקאדמיא לחכמת הרפואה 1610, באינסטיטוט הטעכנאלאגי 280, גורני 130, אינזשינערני 215, בפוליטעכניקום אשר בריגא 150, לעזרת הנערות השומעות בלמודים 500 באקאדמיא לחרושת המעשה 75 למורים מתלמדים שונים 565, ובתור הלואה 100. נוסף לזה נשלחו לרבנים מורים ומתלמדים ולבתי אוצרות הספרים 1455 ספרים ומחברות, 2 מפות גלילות הארץ, 20 לוחות לחכמות הטבע, ארון למלאכת החשבון, טעללוריום ולונאריום; ובקשות י""ד אנשים לא היה לאל יד הועד למלאות נדבות לטובת החברה. היושב בראש הועד נדב 128 רו״כ 100 עקז׳ מספר ה׳ הוואלסאן, 200 עקז׳ מתח״ת בהעתקה רוססית; חבר היושב בראש נדב 60 רו״כ ועשרים עקז׳ ממכה״ע ראוסוועט; סוכ החברה 30 רו״כ; ה׳ הרכבי 15 עקז׳ ממחברתו „זכרון הגאון רב שמואל בן הפני״; ה׳ קפלאן בטים 25 רו״כ (עם הבטחה לנדב כזאת בכל יום 19 פעווראל); ה׳ סמיעליאנסקי 3 רו״כ (עם הבטחה לנדב בכל שנה ליום הולדת רח״ז סלאנימסקי); ה׳ פרידענשטיין 10 עקו׳ ממחברתו „עיר גבורים״; נוסף לזה קבל הועד סך 693 רו״כ 5 קאפ׳ למצבת זכרון להמנוח ר׳ אליהו אורשנסקי ז״ל. לכל המתנדבים האלה יגיד הועד את תודתו"
021-HZF-1880-10-26-001-070313_toc_7,הצופה לבית ישראל:," הצופה לבית ישראל:  (היהודים באיטאליע), באחד מעלים הקודמים ערכנו לפני הקורא איזה ידיעות ע״ד מצב אחב״י בממלכת איטאליע, ועתה נשית להם נוספות מאשר קראנו במ״ע „וועססילא איזרא- ליטיקא"" היו״ל בקאזאלע במאנפערראט, לפי החקירות והדרישות החדשות נתברר מספר היהודים באיטאליא בדיוק, עולה הוא כעת למספר 40,000 ויפרדו לעריהם במושבותיהם: ברומא 5,600, בפלארענץ 2,400, בווענעציע 2,500, בטורין 2,000 במאנטוא 1,900, באנקאנע 1,800 במודינא 1,700 בפעררארע; 1,450, בוועראנא 1,250, במילאן 1,200, בפאדורה 950, בקאָזאלע 800 בנעאפעל 650 באלכסנדריא 600, ברעגיו 550 בבולאגנא 520 בווערצעיל 500 בפיזע 490, בגענוא 480, וביוסטי 470 מלבד הערים האלה אשר בתוכן קהלות קבועות ישנם מפוזרים בארץ זעיר שם זעיר שם לערך 400 נפשות. שמנים בתי כנסיות לעבודת אלהים באיטאליען, ברומא לבדה חמשה. אולם הדרם כבר נשחת מזוקן, בית הכנסת העולה בתפארתו על כולם עומד בליווארנא הוא הוקם בשנת 1492 בידי גולי ספרד, גם בה״כ בווערצעיל מודינא. ריגיו, קאזאלע, ווענעדיק ופעררארע הם כלילי יופי. חמשים רבנים אשר על פיהם ישק כל דבר הדת יכהנו באיטאליע. ומכתב חדשי אחד נועד להרחבת הדת וספרות ישראל יוצא אור מאת הרב סערווי הנודע לשם. שני אנשים יהודים ישבו בסוד הסענאט. האחד טוללא מאססאריני, נחל כבוד ותהלה במפעלותיו בהספרות ובהמלאכות היפות, והשני יצחק ארטום, דיפלאמאט מפואר, נשא משרת סופר ומזכיר בבית המיניס- טעריום של קאוואהר, בבית הנבחרים ישבו יהודים ששה זה מקרוב הורם איש יהודי דעאנדזעלי מווערצעיל למעלת ראש יועצי העיר (סינדיקוס) בעיר פענאנגא. הבחירה הזאת הרעישה את לב החשוכים ונתנה שמחה, בלב הנאורים אוהבי החפש אם כי הדבר הזה לא חדש הוא באיטאליע, הן לא ראשון הוא ביהודים אשר נשאו כבוד ויקר מאת הממשלה, כבר רבים מהם נתעלו למדריגות גבוהות בכהונות אזרחים ובכהונות שרי צבא, ואין דבר אשר סגר עליהם הדרך מגשת אליו, אך על זאת ישימו לב, כי האיש הזה הוא היהודי האחד בעיר ההיא, ובוחריו הם כולם אנשים נוצרים. גם הענין הזה יעיר לבנו לרגש תשואות כבוד לרוח העת, כי בהארמון אשר ישב עתה היהודי המושל בכל עניני העיר ופקידים נוצרים רבים ידרשו לשכנו ויגישו לו חשבון מפעולותיהם ויתנו לו אז קשבת, משלה מקדם האינקוויזיציא הקדושה ממשל רב. שם נשאו השופטים העטופים שחורים את משפטם על גוי ואדם דנו דין היהודים האומללים אשר נלכדו ברשתם לשריפה או לעינוים קשים ממות, וגם ספרי התלמוד עלו שם על המוקד הסבלנות בעניני הדת לא רק בספר החוקים היתה לחק, אך מצאה לה קן בלב כל בן איטאליא וקשורה היא בנפשו. הסירוב אשר סרבו בני עיר טורין להציב בעירם מצבת תבנית יהודי (אשר הודענו באחד מעלים הקודמים) המריץ מ״ע רבים להשליך קלון ושקוצים על ראשי העיר ההיא ההולכים מנגד לרוח העת, לנגד זה נראה אות סבלנות רחבה ונמרצה, כי כמעט בכל בתי הספר באיטאליע, בערים ההן אשר בהם יהודים ישבו וישלחו את ילדיהם להקשיב לקח בהם, לא היה נסיון (עקזאמען) ביום השבת, מפני אשר לפעמים דרוש לחפץ הבחינות למשוך בעט סופר, בין שופטים מושבעים אשר כנודע יבחרו מתוך אזרחי העיר, היה שופט יהודי אחד ובעבורו שבתו כל השופטים את יום השבת, יען אשר מאן לשבת למשפט ביום מנוחה, איש יהודי אחד פראפעססאר מרומא הדבק בכל לבו בדת מורשה, סגר את בית ספרו בגענוא ביום השבת. הדבר הזה לא מצא חן בעיני פקידי העיר ויגישו את מחאתם לבית המשפט, אך בדי ריק שבו, כי השופטים מחו בהם לבל יסיגו גבול דעות איש בדתו (היהודים בספרד), הסופר ממאדריד למ״ע האנגלי יעוו קראניקל. מודיע כי בבירת ספרד נמצאים כעת 2000 יהודים, והנקל להם להשיג רשיון מאת הממשלה לקבוע שם עדה וליסד את כל הדרוש לחפצה, אך לא יוכלו לבקש זאת מהממשלה, יען כי אין ביניהם אנשים אשר ידעו לכונן סדרי העדה ועבודת אלהים, וכולם נבערים מדעת תורת הדת והחוקים. ומה עצמו מפעלות העת! בארץ ההיא אשר מקדם חלקת חכמת ישראל בה היה ספון, עתה ענני הבערות פרושים למסך), הסופר יקוה, כי היהודים שם יבקשו עצות מרחוק להביא להם מארץ אחרת אנשים אשר ילכו לפניהם באור האמונה (יום הכפורים במכרה הזהב באוצעאניע). במ״ע „ארשיוו איזראעליט"" נדפס מכתב מאת יהודי עובד במכרי הזהב, אשר מפני חין ערכו נעתיקהו: הייתי בזעעלאנד החדשה, במקום המכונה גריימוטה הרחוק מעיר האקיטיקי מרחק עשרים פרסאות. בארץ ההיא העזובה מני אדם מצאתי גם את אחי בני ישראל הנפוצים לרגלי עבודתם, אשר עבודתם הקשה לא המישה מלבם את חובתם לאלהיהם, תשע יהודים היו בעיר גרייטאוון, ושנים בהוזא, יום הכפורים הגיע, נאספנו יחד ונעש את כל התכונה לעבוד אלהים כמצות היום, לא היה לנו מקום מיוחד לתפלה, נאלצנו על כן לפנות לנו חדר בילליארד אשר בעליו הוא גם כן איש יהודי מבני אנגליא, נועדנו בשעה החמישית אחרי הצהרים, פולאנים, אשכנזים, אנגליים, הוללאנדים וצרפתים, כאיש אחד חברים ומלאים רגש אחד. כנטות צללי ערב התפללתי אנכי לפני הצבור את תפלת „כל נדרי"" בסידור פארטוגיזי, ושלחן הביללארד היה לי לתיבה, שפכנו שיח בלב תמים ואחרי כלות התפלה ברכנו איש את רעהו לשלום ושבנו איש למשכנו, למחרת היום נאספנו כולנו כצאת השמש, ורעני הפולאני קרא לפנינו תפלת שחרית כמנהג ארצו, הצרפתי קרא תפלת מוסף, ולי נתנה תפלת מנחה למנה, לנעילה ירד לפני התיבה יהודי לונדאני ובחן זמרותיו עורר אותנו לדפוק על „שערי דמעות אשר לא נשלבות"", אחרי תום התפלות הכין לנו בעל הבית כרה ונאכל ונשתה ונודה לאלהים אשר זכנו להתאסף במדבר לא אדם בו ולעבדו כחוק. האמעל לרגלי היוקר אשר יאמיר כעת מיום אל יום באופן נורא ומבהיל, התאספו יחד גבירי ונכבדי עירנו האמעל, ויתיעצו כדת מה לעשות לקדם פני הרעה, להקל מעט משא היוקר מהרבה עניים אומללים אשר ישנם פה — כבכל עיר ממושבות אחינו — למדי, וזאת אשר גמרו: לקבל שני אלפים רו״כ ממכם הבשר, ועוד סך כזה לקבץ על יד מנדבות, ולקנות ולמכור בפחות עשרים ק״כ מהקרן בהם דגן ותפוחי אדמה. לכל פוד קמה דגן, ובערכך גם לתפוחי אדמה. ובכדי שיפרוץ המסחר הזה, גמרו אומר לקבל גמ״ח — לבד נדבות מתושבי עירנו סך שלשת אלפים רו״כ, ולהשיבם בעת תבואה חדשה. וחפצם הצליח בידם, כי מרבים העם להביא נדבות גם גמ״ח ויש תקוה כי ימציאו רוחה למאות אביונים אומללים. והנה כל המשא הכבד הזה קיבל על עצמו הגביר הנכבד אוהב עמו ה׳ יעקב גינזבורג, ומעתותיו היקרים אשר נתונים המה להמון מסחריו אשר פרצו ויגדלו למעלה ראש אצל עת גם לדבר הגדול הזה, מלבד כי נתן גמ״ח מכיסו סך חמש מאות רו״כ גם מסר אלף פוד דגן אשר קנה זה שבועות אחדים. במחיר פחות הרבה מהמקח דכעת. גם הוא המוציא והמביא בהעסק הזה, כי הוא יפקיד פקידים על העסק הזה, עוד יתרה עשה האיש הדגול הזה, כי קבל האחריות מהגמ״ח עליו, ומידו יבקשו כל אחד את כספו, מי יתן כי ממנו יראו וכן יעשו יתר הגבירים, ויעבדו יחד לעשות סדרים נכונים בהדבר הגדול חיים אבן טוב הזה. זאבלודווא, דרכי החנוך בעירנו אבלות, רבה העזובה, כמלפני חמשים שנה סובב סובב הולך הרוח; אין דורש דעת, ואין מבקש תבונה; אם אמנם לשמחת לב כל משכיל, נפתח פה ברשיון הממשלה „בית חנוך הנערים"" ומורה נכבד ה׳ מ. ציפקין יכהן פאר בתוכו. אפס, העץ הרענן אשר שתלו נכבדי עירנו עליו יבולו ויפלו, ופריו יירש הצלצל ותחת אשר קוינו כי בית הספר הזה יעלה מעלה מעלה, ירד מטה מטה, כל העם מקצה ינער חציו מבית הספר, והאבות לא ישלחו את בניהם לקחת לקח שמה, לכן הוא נטוש ונעזב, ורק נערים אחדים ימצאו מקלט למו בתוכו. סבת הדבר הוא: כי אין משגיח בעין בוחנת על סדרי הבית הזה, אלופינו המסובלים אילי הכסף, טרודים ואחוזים בעבודת אלילי הכסף וסמל הכבוד. „הבעלי-בתים״ (הם עמודי התוך אשר בסוד עויים לא יבואו, ובקהל העשירים לא יחד כבודם) יתעסקו בצרכי צבור בדברים היותר נחוצים מזה (?): לעשות סדרים בהאופראווע, בהחברה קדישא וכו׳, לחזק את בדקי הת״ת (אשר באמת הגדילו לעשות, ואף כי אופני הת״ת תתנהג בכבודות, לא לרגל העת החיה, בכל אלה יהי שמם מבורך ובתוכם שם מ. ביאליסטאצקי כי הגדיל לעשות). המשכילים יצעקו אמנם המס על בית הספר כי ימוט. אפס עשה לא יעשו גדולה או קטנה לטובת הבית הקדש הזה „החסידים הפרושים"" יראו בגלוי עינים את הריסות דת הישראלית כבראי מוצק מחנוך הבית הזה ע״כ יחכו ליום שואה לעת ימעדו קרסוליו. „החסידים המשכילים"" (אשר ת״ל המה הרוב ארן אמנם ההשכלה נר לרגלם. בכל אלה לא יתנו את בניהם (כן גבירי עירנו, אשר בקהל חסידי המשכילים יחד כבודם) אל בית הספר, וטעמם ונמוקם עמם, כי באמת בית ספר כזה איננו כדאי והגון לנערים צעירי ימים, כי למענם דרוש בית ספר אשר יורו בתוכו מלבד השפות החיות המתהלכות בארץ יסודי דת הישראלית, שפת עבר, קורות היהודים, ומחזיקי בתי ספר, לדאבון לבבנו יביאו ברכה ומנחה אך לשפות החיות ואת שפת עבר יזרו הלאה לא תבוא בקהל לו, ועקרי הדת לא ישריש בקרבם הלא סוף סוף יפתחו חרצובות הדת ואשיותיו יהרסו עד היסוד ואנכי לא לחוות דעתי באתי הפעם, בלתי להעיר כי ימהרו להחיש ישע לבית הספר, בעצת איש משגיח עליו, אשר יראה כי המורה יחנך את הנערים לתורה ולתעודה, או אז כספכם לא ילך לאבדון, וגדול יהיה כבוד הבית הזה נקי „מדופי״. איש ברעסטאוויץ קארמליטע (מגרש עיר קאוונא), אין את נפשי קורא נכבד לצייר לפניך את משפט עירנו ומה יעשה בה, ממעשה הצדקה, או ממדת החמלה, כבכל יתר הערים המצוינים במדות הטובות ההן, יען כי עירנו עיר מצער היא ואנשים בה מעט, ורק מעת נוסדה מסלת הברזל נוסדה גם היא, כי על יד מסלת הברזל היא יושבת, ובאשר כי קרובה היא מאד לעיר קאוונא, לזאת אין לנו מרחץ מיוחד ולא מקוה מיוחדת, לא טאקסע ולא בה״ק, לא ביקור חולים ולא חברה קדישא כי כל אלה משתררים בתוקף עוזם בקאוונא אחותנו הבכירה, ואנחנו יושבים בהשקט ובבטח, שנאה אין במחננו ותחרות אין במגורתנו, אך באחת נבדלת עירנו מקאוונא כי יש לנו בהמ״ד בעד עדתנו לבד, ואתו אתאר לפני הקורא הכתלים שחר משחור תוארו, החלונות שוברו לרססים, וממולאים בבלואי סחבות, העמוד והספסלאות שמן חלקם, יען כי הם מכוסים בצעיף חלב מהנרות המטפטפים בלי הפוגות, וזה כמה אשר לא נגע בהם יד אדם לנקותם כראוי, אין מנהל לה מכל בניה, אין פה לא גבאי ולא גובה, לא חזן ולא שמש ובבואם להתפלל תפלת ערבית במוש״ק, לעומת שבאו כן ילכו, בחושך באו ובחושך ילכו, כי אין מי אשר ידליק נר במוש״ק, לעומת זה דמי העליות עולים למעלה ראש, ובפרט מובחר שבעליות, היינו מפטיר או אחרון של „חזק"" וכדומה, לא כל אדם זוכה, אם יתן איש שלשים כסף בוז יבוזו לו, לו ידעתי כי קצרה ידם מהושיע כי עתה החרשתי אך ת״ל העוני לא יכביד אכפו עליהם כביתר הערים הקטנות, יש בהם אנשים נבונים יודעים מה הבהמ״ד דורש מהם. אך נרפים הם, איש לדרכו פונה, ואל עני ונכא רוח הוא הבהמ״ד לא יביטו. אי לזאת גלאיתי הכיל לראות את כל הנעשה בעדתנו, ואמרתי להגיד ע״י מכ״ע הצפירה לבני קרמליטא פשעם אולי יבושו וישובו שלום הלוי מדרכם הרעה, והיה זה שכרי בודאפעסט אין לך רמאות גדולה ורעה כהרמאות אשר בה מרמה האדם את עצמו, ואם על רמאות של אדם אחד בגופו לבד נאמר הדבר. על אחת כמה וכמה אם קהלות לרבבות אם הם בחושך יתהלכו, ולא יראו עין בעין איך הם מרמים את עצמם וכן נראים הדברים בימינו ובזמן הזה ובפרט בארץ אונגארין; ארץ אשר בצלצל כנפים הגביה גוף, והגיע על פי החרות והחופש בשנים לא כבירות להיות ממלכה בפני עצמה, והמלך — בחסד העם הכין כסאו, וכאשר נועצו יחדו שרים ורוזני הארץ על חוקיה ודתיה, כה גם תאמנו וכה תקום; ארץ אשר מלאה ברכת ה׳. ואחינו ב״י ברך ד בעושר רב, ובמעט רחובות ושוקים היו הבנינים בכל עו המדינה להם לפאר, ולנס, ועכ״ז עוד חיים וקיימים דינים דברים אשר הם מבדילים אותנו כחומה ברזל בין האומות אחרות - והמון ב״י מאחינו, יחד עשיר ואביון, לא ידעו לא יבינו זאת, ולא שמו זאת על לב לעולם, ואדרבה הם יקראו בקול גדול ולא יסף, כי חלק כחלק יאכלו הם בזכותי הארץ ובמדינה בלי הבדל ופדות, ושפת הארץ גם עמם ואותה ידברו בשבתם ובקומתם ובה יחנכו את בניהם אשר רק השפה הונגארית היא הקדושה בעיניהם, ומבלעדה — אין לשון בכל הארץ — ובאמת בהגיונים ההם הם מרמים את עצמם, וגם את בניהם יחד אף אמת הדבר כי עלינו ב״י לדרוש את שלום הארץ ללמד את בנינו גם שפת הארץ ונימוסיה; עכ״ז דעת לנבון נקל, כי יצעדו בנינו חוץ למדינה אז לשחוק יהיו הם בעינ הגרים שם, אם לבד לשון האנגארי ידברו, וישבו שם בשער ככסיל וכבער, וכאלם אשר לא יפתח פיו ולא ידע תוכחת מוסר האנושי, ובפרט הלא עלינו החוב גם ללמוד הלשון אשר דבר ה׳ גם מתי סודו ועם נביאיו הקדושים, ואשר בה נשפוך שיחנו אל אלהי השמים בכל יום. ולמה לא יחפצו בה עכ״פ כאשר מצאו חפץ בלשון הארץ ללמדה את בניהם. וגם שקר הדבר כי בכל זכותי הארץ הם יחלקו חלק כחלק עם יתר העמים — כי עד היום עוד לא נבחר איש יהודי להיות שר ופקיד אף על ענין אחד בארץ מטעם הממשלה, וגם לא לראש המורים אצל בית חנוך נערים הקטנים נבחר עד היום איש יהודי אם אף יש לו כשרונות רבות ומעלות יקרות — אך אם הוא איש יהודי — לא נתנה גם משרה הקטנה הזאת על שכמו — וגם סגור עלינו הארץ בכמה וכמה דינים ומשפטים, משפטים אשר הם לטובת בני היהודים, במדינת אוסטריא לבד הם נוהגים, והם חיים וקימים רק שם כי למשל אם רצה איש מהגוים לבא בברית של אברהם אבינו ולהיות איש ישראל, זאת לא יכול בארצנו ובעירנו. ועליו לנסוע רק לעיר וויען, ושם יכול לבצע מחשבתו הטובה ההיא כחפצו. והטעם כי עוד לא מצאו דברים כהם שנויים כיאות — באשר מהגדולים אשר בארץ המה מאחינו ב״י לא יפקדו ולא יעלו על לבם לעולם לעשות דבר מה גם עבור הענין הנכבד ההוא; כי די להם אם יושיט להם שר הארץ יד וירב עמהם טובות, ואכל משתה עמהם יחד, או אם יקבל הוא אות הכבוד מהמלך, לקשר אותה על לבו לפאר ולהדר לו ולמשפחתו כה יעמדו היום הדברים האלו במדינתנו — ובצפינו צפינו כי יעלו ויבאו הימים אשר יהיו טובים מאלו, אם הראשים וקציני עם מאחב״י ישימו על לב גם מעמד ומצב כל אחיהם היהודים, ויבקשו להטיב להם, ולקדש שם ושארית ישראל בכל לבבם והיה זה שלום ובכל נפשם סלה."
021-HZF-1880-10-26-001-070313_toc_8,"להורי-
ידייזור -
-14"," להורי- ידייזור - -14  כלי האודיפאן מעת נתפשט בימים האלה כלי הטעלעפאן, אשר על ידו ושמעו בני האדם איש את שפת רעהו ממרחק כמה פרסאות, ועמו כלי המיקראפאן המשמיע לאוזן זעזועי קולות נמוכים וחלשים אשר לא שמעתם אוזן מעולם, שמו רבים את לבבם לבקש ולמצוא גם איזה תחבולה נכונה וטובה להחרשים אשר כבדה אזנם משמוע, כי יקשיבו עכ״פ מה שידברו אליהם מקרוב כדרך כל אדם. התחבולות אשר המציאו בזה שונות הנה למיניהן, אבל התנאי העיקרי בכולן הוא, שהחרש לא וחסר לו מקום כח הנפשי בחוש השמע, והוא הווריד הפנימי (בערף) הנכנס מן האוזן למוח הראש אשר שם הוא מרגיש את הקול, כי אם נפסד הוריד הזה ואבד סגולתו, אז לא ועיל לו עוד שום תרופה ותחבולה, אבל אם הוריד הזה הוא קיים ובריא כתקונו, רק כלי החוש החיצוני שבאוזן נפסדו אז ימצאו תרופה ותחבולות שונות, ד״מ אם נקרע עוד התוף טימפון) בפנימות האוזן אשר עליו ידפקו גלי האויר הנרעדים ע""י הקול, יש לאל יד הרופאים לעשות לו עוד מלאכותי (קינסטליך), ואם נתעבו שמה ליחות המטמטמות, יכניסו בו מין שמן המנקה, וחרשים כאלה יוכלו להשתמש בכלי הנקרא „קרן השמיעה״, והוא כדמות חצוצרה קטנה אשר פיה הצר יכנים לתוך האוזן, וע״י פיה הרחב הפונה לחוץ הוא מקבל את גלי האויר הנולדים ע״י הקול. — בימים האחרונים המציאו עוד דרך אחרת להרגשת הקולות, והיא דרך הפה והשניים, לפי שהורידים שבתוך הפה והשניים יש להם התחברות עם וריד השמע שבתוך האוזן בפנים. ואנו רואים בנסיון היומי אצל רוב בני אדם, כי בעת שיתעוררו להקשיב היטב את אשר ידברו מרחוק, יפתחו פיהם מבלי דעת, כאלו יחפצו לבלוע את הנשמע, ובאמת ישמעו אז יותר ע״י הקול הנכנס ירך הפה, וכבר נודע כלי אחד המתוקן לתכלית כזה להגדיל כח השמיעה מרחוק, ומעשהו הוא באופן פשוט כזה, מן נייר עב וחזק יעשו כמו קנה הלול אשר רחבו בערך ב׳ אצבעות (צאלל) וארכו ה׳ אצבעות, מצד האחד הקנה הזה הוא פתוח, ובקצהו השני הוא סגור ומכוסה ע״י קלף המתוד עליו היטב כמו עור חתוף, מאמצע העור הזה יוצא חוט ארוך מאד (ע״פ רוב הוא שזור מן חוטי נחושת דקים), אשר בקצהו השני הוא קשור ג״כ אל מכסה קנה חלול כראשון, המדבר ושים פיו לתוך הקנה החלול לדבר מקצה מזה, והחרש יטה אזנו לפי הקנה שלו מזה, ואם החוט שביניהם הוא מתוח חרש יותר מדאי ויותר טוב הוא אם בקצה החוט אשר לצד החרש לא יהיה קנה חלול כלל. רק נקשר אליו חתיכת עץ קטן והוא מחזיק את העץ ההוא בין שיניו, ואז הוא שומע יותר, אם רק לא יגדל המרחק ביניהם, — ע״פ היסוד הזה להכניס הקול דרך הפה והשניים. המציא זה מקרוב Audiphon חכם אחד אמערקאני כלי אחד חדש, נקרא בשם אשר פעולתו רבה מאד לכבדי אזן, וגם נוח להשתמש בו בנקל יותר מכל זולתו, הכלי הזה איננו רק לוח פשוט החלק מאד על שטחו, והוא עשוי ממין גומי חזק ונוציי אשר יוכל לכפוף עצמו כמו רקועי פחים, בגודל תבניתו הוא כדמות עלה גדולה של אילן הרחבה למטה וצרה למעלה בראשה, למטה נמצא קרם קטן של נחושת, ולמעלה בראשו קשור חוט קצר עם לולאה, שכאשר נכפוף את ראש הלוח לצד מטה להביא הלולאה של החוט בקרם הנחושת, אז ישאר כפוף כחצי עגול החרש יקח בשיניו את קצה העליון בראש הלוח ויהיה הלוח תלוי בפיו כמו חצי עגול בולט, ואז ישמע היטב כל אשר ידברו אליו, כי בהיות הלוח הזה גדול ונוציי בטבעו, אז יגיעו ויפלו עליו גלי אויר רבים מאד על פני כל רחבו הנולדים ע״י הרעדות הקול, והם מתקבצים עד ראש הלוח ונכנסים דרך ורידי השניים והפה עד פנימית הראש של הפראפעסאר קאללאדאן בגענף מעיר, כי בתחבולת הכלי החדש הזה הועיל הרבה מאד לתלמידי בית הספר להחדשים שמה, ומצא פעולתו יותר מכל התחבולות שעשו לכבדי אוזן עד היום, ולפי דבריו אין צורך לבקש אחרי הלוחות של גוממי היקרים במהירם, רק די לקחת לזה הלוחות מנייר עב וחלק מאד, אשר ישתמשו בו בבתי המלאכות להחליק בגדי צמר במכבש, וכן בבתי הדפוס לכבוש את נייר הנדפס שיהיה חלק ויפה, והיא הנקרא בשם (פרעססקארטאן) אשר מחירו מצער מאד ואז כל איש יוכל לעשותו בעצמו, כי יחתוך מן הנייר הזה כתבנית משולש אשר גבהו לערך 18 צאלל ורחבו למטה לערך 10 צאלל. החוט יקשור בראשו בתוך נקב וכ״כ יעשה נקב כזה למטה תחת קרם נחושת, ואז יעשה פעולתו לחוש השמע כמו הלוחות של גוממי"
021-HZF-1880-10-26-001-070313_toc_9,גולי ספרד ופורטוגאל (סוף מגליון 37)," גולי ספרד ופורטוגאל (סוף מגליון 37) על דברי הרלב״ח האלה עלה עשן באף מהרי״ב ביתר עז מאז. ולא שם מעצור לזעם אפו ויור חץ רעל על איש ריבו לפלח כליותיו ולבו בהשיאו עליו עון אשמה, כי בימי עלומיו היה כאחד מהאנוסים בספרד ושנה את שמו העברי לשם נוצרי קאטולי לבל יכירוהו כי מזרע היהודים הוא, ואת נפשו הלל מהרי״ב במאד מאד ויגזור אומר כי קדוש הוא וכל יודעי שמו קדוש יאמרו לו וראוי להיות סמוך וסומך הלא כה דבריו: „ומה שכותב (הרלב״ח) בתנאי הנתמנה (לסמיכה) שיהיה בקי גדול וקדוש לה׳, גם בזה תמחתי עליו, שת״ל מיום הגרוש מספרד לעולם הייתי מורה הוראות בישראל ורב לחמשת אלפים בתים יהודים במדינת פאס כמפורסם לכל העולם, והייתי אז כן שמנה עשרה שנה ועדיין לא הייתי בחתימת זקן, ועם היותי ברעב ובצמא ובחוסר כל לעולם הלכתי בדרכי ה׳ יתברך והתעסקתי בתורתו, לכן אני יודע בודאי שמצד הקדושה כל השומע יאמר כן מן דין סמוכו לנו, ות״ל מעולם לא נשתנה שמי, ואי רבי קרי לי השתא רבי הוו קרי לי אז..."" ועל שתי הסברות שכתב הרלב״ח נגד הסמיכה, נשבע מהרי״ב בחיי ראשו שהן סברות של עכו״ם!) — וכל מבין יבין אל מה ירזמון דבריו. — ועל דברים כאלה העוקצים עקיצת עקרב השתפכה נפש הרלב״ח, ובמר רוחו עשה מספר מר ויצעק מנהמת לבו: אף אם שנו שמי בעונותי, אני לא שניתי ובוחן לבות וחוקר כליות יודע כי תמיד אותו יראתי ואם לא זכיתי לקדש שמו, לבי יחיל מפני זעמו, הגם שעדיין לא הייתי בר עונשין בבית דינו, ואבכה יומם ולילה ואודה עלי פשעי, ואתה אדון הסליחות ואלוהי הרוחות ראה דמעות הנוזלות עתה ברוב אנחות, ותהיינה בבית גנזיך מונחות, ולעת צאת נפשי אולי תזכה בהן לשוב למנוחות״:) ומרוב שיחו ועצבו ורגזו לא יכול עוד להבליג על מדת הנעלבים ואינם עולבים אשר היתה מדתו, ובמדה אשר מדד לו מהרי״ב איש ריבו ועולבו מדד לו גם הוא בפעם הזאת, וישפוך עליו חמה אפו, ובחרונו דבר אליו רתת „כי תחת אשר היה לו להודות על האמת ולאמר שגיתי ואתי תלין משוגתי תחת זה הזכיר לו עונות ראשונים להרעימו ולהכעיסו כעס תמרורים, והדרך הזה איננו דרך יהודי רק בעל דת ישמעאל, כאשר יתוכחו עם היהודי ורואים את עצמם מנוצחים, מעלילים על היהודי האומלל כי אמר דבר נגד דתם..."" *). גם הוסיף עוד לנתוש ולנתוץ ולהרוס את דברי מהרי״ב אדות הסמיכה כידו החזקה בש״ס ופוסקים, ונגדה נא לכל תופשי התורה והיושבים על כסא הרבנות הוציא משפטו על מהרי״ב, כי לא לשם שמים ולא לכבוד בית ישראל וטובו מתאמץ הוא לחדש את ימי הסמיכה כקדם, רק כבוד עצמו הוא דורש וכל קביל די רוח יתירא בו, כל ישעו וכל חפצו להתנשא בתור נשיא ומופלא שבסנהררין. הנה כי כן התחוללה מחלוקת נוראה בין שני הגאונים האדירים האלה ובין יתר הרבנים הגדולים, אשר נחצו לשני מחנות, אלה מחזיקים ביד מהר״י ביר״ב, ואלה כומכים יד הרלב״ח, ויהי ריב ומדון בשערי ציון המצוינים בהלכה, ובעלי שני המחנות המטירו איש על אחיו פחים, אש וגפרית לדאבון לב כל אוהב עמו ישראל אחרית המחלוקת הזאת היתה מרה כלענה, כי שני אנשים אשר לפי הנראה קנאו את קנאת הרלב״ה. התמכרו לעשות דבר בליעל וילכו וילשינו את מהר״י ביר״ב, לפני ממשלת תוגרמא, באמרם כי מהר״י ביר״ב מתנשא להיות נשיא בישראל, לדון דיני קנסות ולרדות במקל חובלים ובעקרבים את כל איש אשר ימרה את פיהו ולא יסור אל משמעתו, והפחה התוגרמי בימים ההם אשר לטש עיניו על הון מהר״י ביר״ב ו) שם בדף הנזכר. *) שם דף ע״א ע״ב . ג) שם דף ס״ל. ועל רוב עשרו, מצא תואנה לעשוק אותו ולגזול את הונו רכושו גם לקחת את נפשו, ואוהבי מהר״י ביר״ב ואנשי סודו מהרו ויודיעו אותו את הדבר הזה, ויאיצו בו לברוח מצפת להיות לו נפשו לשלל, אך יען כי אין סמיכה בחו״ל אשר מגמת פניו לנוס שמה, ולא ידע אם יצלח עוד לשוב אל נוהו לארץ הקדושה, על כן מהר ויסמוך אז ארבעה תלמידי חכמים מבחוריו, והעיד עליו שמים וארץ שבאותו היום שסמך את החברים הנזכרים, היה בסכנה גדולה, קרובה לההוא דר׳ יהודה בן בבא שסמך גם הוא לארבעה זקנים ובאו הרומאים ותחבו בו שלש מאות לונבניות!). ואחרי כן ברח לדמשק וישב שם בהחבא עד אשר עברה הסכנה בחמלת ה׳ עליו, וישב אל עירו ואל נות צדקו מארבעה זקנים אשר סמך מהר״י ביר״ב היה הגאון ר׳ יוסף קארי (הב״י), והגאון ר׳ משה טראני (המבי״ט), ושנים האחרים לא נודעו לנו, לפי דעת גראטץ היו המקובל הגדול ר׳ משה קורדיווירו (הרמ״ק) והרב הגדול ר׳ יוסף סאגוס. ואף כי ארבעתם היו באמת אנשי מופת בתורה ובהוראה, בכל זאת הרה לבני ירושלים על מהר״י ביר״ב וירעמו פנים אדות המעשה הזה, יען כי הנסמכים ההם היו עוד צעירים לימים 3) ובעל סה״ד כתב בשם הש״ק כי לא ארבעה רק עשרה ת״ח סמך מהר״י ביר״ב להיות סמוכים לעד לעולם, והם: ר׳ משה אריקש, ר׳ ישראל קוריאל, ר׳ חייא ברוקאש, ר׳ שמואל חכים, ר׳ יהושע שונצינו, ר׳ יוסף קארו, ר׳ שמואל אלמושינינו אולם זולת אשר יחסרו שלשה ממספר העשרה עוד הוא סותר את דברי הרלב״ח שהעיד כי רק ארבעה חברים נסמכו אז על פי מהרי״ב. אך זאת ידענו כי הרבנים הסמוכים ההם סמכו עוד לרבנים אחרים. כמו שידענו כי הרב ר׳ משה אלשיך, הרב ר׳ יאשיהו פינטו (בעל הרי״ף בע״י) ור׳ יעקב אבולעפי״א א״ל מצר״י נכד מהר״י ביר״ב היו גם כן נסמכים, וכן הביא בעל שה״ג (באות ר׳ חיים וויטאל) שראה פתקא מכת""י של מהר״ס אלשיך שכתב כי בכה הסמיכה אשר נסמך הוא ממרן הב״י. סמך הוא להרב ר׳ חיים וויטאל שיורה וידין ככל דין מוסמך, והיה זה בעשרים לחדש שנת הש״ג ליצירה, ואם כן נמשכה הסמיכה עד ארבעה דורות: דור מהר״י ביר״ב, דור ד׳ יוסף קארו, דור ר׳ משה אלשיך ודור ר׳ חיים וויטאל *) ומהר״י ביר״ב אף כי שב אל נוהו והמלשינים לא הוסיפו עוד להרגיזו, בכל זאת היה לו לב רגז ודאבון נפש, וילך קדורנית בלחץ יגונו, בראותו כי לא הצליח חפצו בידו להשיב את הסמיכה לאיתנה ולעשות אותה לחק בישראל, ועצבו ורגזו הקריבו את קצו ויגוע וימת בשנת הש״ה ליצירה בר״ח אדר, זאת היתה אחרית המחלוקת הנוראה אשר נחלקו שני גאונים אדירים כמהרי״ב והרלב״ח על דבר הסמיכה, ואם כי שניהם היו אנשים צדיקים וכונתם רצויה, בכל זאת אחזו ונפצו על סלע מחלוקותם את כלי הקדש אשר לא מצא הקדוש ברוך הוא כלי אחר כמוהו המחזיק ברכה לישראל. הלא הוא השלום *) וגדול הוא השלום עד כשיבוא מלך המשיח אינו פותח אלא בשלום, וגדול השלום שאפילו עובדים עבודה זרה ויש שלום ביניהם כביכול אין השכינה יכולה לנגוע בהם שנאמר הושע ד׳) חבור עצבים אפרים הנח לו, אם יש ביניהם מחלוקת מה נאמר בהם (שם) חלק לבם עתה יאשמו?) ועוד מאמרים רבים כאלה מפוזרים בש״ס ומדרשים, מאמרים הבוערים כלפידים ומרגיזים נפש ורוח לברוח מפני המחלוקת ולהחזיק במעוז השלום, כי אז גם ה׳ שלום יעשה שלום לנו, ושלום על ישראל ואף אמנם כי שני הגאונים ההם, איש איש לפי דרכו, הביאו ראיות והעידו ערים לדבריהם כדת ובדין התורה, אך כבר החליטו חז״ל כי לא חרבה ירושלים רק שהעמידו דבריהם על דין תורה ולא עשו לפנים משורת הדין״). ויתר הדברים על דבר המחלוקת הזאת הלא הם כתובים על ספר תולדות חכמי ישראל (חלק חמישי) אשר הוא עודנו בכתובים, ופה נשימה קנצי למלים קלמן שולמאן ) כמסופר במשכת סנהדרין. 2) ע' תשובות הרלב""ח דף רצ""ח ע""א. אבן שמואל. *) מדרש רבה. *) דרך ארך זיטא פרק ט׳ *) ב""מדף ל'."
021-HZF-1880-10-26-001-070313_toc_10,משיב כהלכה," משיב כהלכה בהלבנון משבוע העבר (נומרא 11) בא מאמר אחד משיב דבר מאת חתן הרב הגאון מקאליש נ״י, על מה שהעירותי בהצפירה (גליון 35) שמתקנת הלל ואילך אין צריכין לב״ד שבא״י לעבר שנים, וע״ז קרא עלי תמה תמה איך לא ידעתי כי כבר הוכיח חותנו הרב הגאון שליט״א בספרו הגדול נפש חיה „כי מדינא גם היום צריכים אנו לב""ד שבירושלים לעבר שנים ולקבוע חדשים כי מציון מצא תורה"" והוא מעתיק שם את דברי חותנו הגאון בספרו הנ״ל יעויי""ש, ומסיים לימר „מכל האמור נראה שהלכה ומורין כן ע״פ הרמב""ם, דגם בזה״ז צריכים ב״ד לקבוע חדשים בא״י"" עכ״ל. אנכי לא אחשוך פי מלהגיד, גם הפעם, שזו היא הלכה, אבל אין מורין כן, — שהרי לא כהלכה זו שמרו בני ישראל את המועדים בק ארצות פזוריהם מאז נסתם חזון התלמוד עד היום, ולא אשתמיט חד מן גאוני קדמאי ובתראי לערער ע""ז? ואם כדברי הרמב""ם, הלא יפה תמה עליו הרמב""ן (ס' המצות סי׳ קנ״ג) שלפי דבריו בטלו כל המועדות היום מכמה שנים לפי שאין לנו בארץ ב""ד ובחו״ל ב""ד נסמך לעבר שנים ולקב חדשים בזה״ז, והנה הרמב״ם אזיל לשטתו, שדבר זה הלכה למשה מסיני שבזמן שאין סנהדרין קובעין ע״פ חשבון זה (קה״ח פ״ה הל׳ א'), אבל הרמב"" השיג עליו ואמר „ששם הדבר מסורת והלכה למשה מסיני מה שלא נאמר בתלמוד ולא הוזכר בשום מקום״. ולפי דעת הרמב״ן, והיא דעת רב האיי גאון (ס׳ העבור לר״א הנשיא), ובעל המאור (פ״ק דר״ה), היה הלל בר׳ יהודא נשיאה הוא שתיקן לנו את החשבון הזה לכל הגולה לדורות עולם עד יבוא גואל צדק, ועליו אנו סומכין בזמן הזה, דקרינן ביה אשר תקראו אתם, באין צורך עוד לב״ד אחר כלל ומה שהעלה הרב הגאון בספרו „נפש חיה״, שגם אחרי תקנת הלל בזה״ז, אין לעבר שנים אלא בב״ד שבא״י, הנה עיקר ראייתו הוא, לפי שגם בימי הלל היו סמוכין ודורות שלאחריו היו ג""כ סמוכין, א״כ ממעשה דר״ט שעיבר שלש שנים זאח״ז, מוכח בהדיא שהיו הב״ד שלאמר זמן הלל קובעין ג""כ כל חודש בזמנו ע״פ החשבון שעשה הלל מקודם, ודוקא בב""ד בא""י אבל פה הוא נקודת הטעות של ההוכחה הזאת, במה שחשב הגאון נ""י שהלל המתקן הוא הלל הנשיא שהיה זמן רב קודם ר״ע, ובאמת כונת רב האיי גאון הוא על הלל בר׳ יהודה נשיאה, והוא בן בנו של ר׳ יהודה הנשיא מסדר המשנה, ולפי דעת החוס׳ (ר""ה כ""ה) דתרי ר׳ יהודה נשיאה הוו, היה הלל המתקן בנו של ר׳ יהודה נשיאה השני, ועכ״פ הוא אחרון הסמוכין שבא״י שלח היו אחריו סמוכין עוד, כי היה בזמן החימת התלמוד, אשר על כן לא מצינו ג""כ נזכר בשום מקום בגמ׳ דבר מתקנת הלל, כמו שהארכתי לדבר מזה בספרי יסודי העבור (מאמרי ב׳) יעויי""ש. ואשר יאמר בסוף דבריו בהלבנון שמה „ויהי רצון שאזכה להניח דעתו של אותו זקן החכם בעל הצפירה וכו׳. הנה ידוע לחותנו הרב הגאון נ״י כי רק מצדו הוכרחתי לדבר שנית בענין הזה בהצפירה (גליון 35) וע״י השאלה שהתעורר בספרו „נפש חיה"" לחוש בזה״ז לדעת הרמב״ם, נגע בענין קשה למאד, אשר הרמב""ם בעצמו יאמר שם „ובזה קושי גדול וחזק"" בהיות נוגע עד פנות הדת, אשר לפי לשונו שם יש לדון, כמו שבטלה הקרבת הקרבנות בהעדר המקדש, וקידוש הראיה בהעדר ב״ד הגדול, כן ח״ו יבטלו קדושת כל המועדים בזה״ז אם נסוף ראשינו לקבל עול דין קשה כזה, והרמב""ם ז""ל הרגיש מאד כובד הדברים האלו במה שאמר שמה אח״כ „ובכאן שורש גדול משרשי האמונה לא ידעהו ולא יתבונן במקומו אלא מי שדעתו עמוקה״ כל המבין דרכו בקודש של הרמב""ם ז""ל, לא יתפלא עליו בראותו איך הול נוטה, מצד האחד לדעת רב סעדיה גאון ורבינו חננאל לומר עמהם שדבר זה הלכה למשה מסיני שבזמן שאין סנהדרין וכו׳, ומצד השני הוא בעצמו מערער עליהם, בפי׳ המשנה (פ״ב דר״ה ופי״א דמנחות יעויי""ש), לפי שהרמב""ם ז""ל היה מוכרח לזה מצד חכמתו העמוקה, כמו שגליתי מעט מסוד הענין הזה המו״ל במקום אחר, והמבין יבין. פה מקום אתי להודיע כי המשכיל ושלם איש שלום מווילנא העירני (אחרי צאת גליון 32 מהצפירה ש״ז) כי בדבר עיר מקדה אשר נעלמה מעיני בעל אבן שמואל ואנכי הודעתי את מקומה, הקדימני כבר הרה״ג תפארת גאון ספרות ישראל מהר״ס שטראשון הי״ו (עי׳ אבן שמואל צד 1) ואני בכתבי את ההערה ההיא לא ידעתי זאת, כי הס' אבן שמואל לא היה אז נגד עיני. וגם בעת אשר קראתיו פסחתי על הערות אחדות הכתובות בראשו ובתוכן גם הערת הרמ""ש נ""י קלמן שולמאן"
021-HZF-1880-10-26-001-070313_toc_11,חדשות שונות," חדשות שונות המכה״ע וויעק No. 237 1880 מודיע בשם מכ״ע העראלד כי שר הפנים לאריס מעליקאוו נוסע כעת מן ליוואדיא למקום אחוזותיו בארץ קאוקאז, להתמהמה שמה זמן ידוע, ויאמר, כי הידיעה הזאת יש לה יחוס עם השנויים אשר יתחדשו כפי הנשמע בחיק הקאמיטעט של המיניסטעריום והמופקדים על ידם."
021-HZF-1880-10-26-001-070313_toc_12,קול תודה," לה׳ פ׳ פאלאקעוויטץ ברכתנו ברכת מז״ט ליום כלולת בתו היקרה תחי׳ ההיה ביום ג׳ העבר דען 19, ותודתנו העמוקה בעד המתנות הרבות אשר חלקה ידו לנו בלב נדיבה ביום שמחת לבו ההוא, והנה אם אמרתי להביא בחשבון את כל החסדים הגדולים של האחים את כל הדופקים על דלתותיהם בכלל ואתנו העובדים בבית מסחרם בפרט תקצר היריעה מהכיל אותם ובאתי בזה רק לשלם את חובתנו למטיבנו ואיש חסדנו זה ולהראותו לדעת כי מכירים ומרגישים אנחנו בטובותיו המרבה להטיב עמנו בכל עת ולא כפויי טובה אנחנו מבלי להודות לו על חסדיו הגדולים. דברי הכותב אחד העובדים בבית חרושת המעשה הנ״ל. קול תודה בשמי ובשם אחי ורעי העובדים בבית חרושת המעשה (פאבריק) של הגבירים האחים פאלאקעוויטץ. הנה באתי לתת"
021-HZF-1880-10-26-001-070313_toc_13,," הרימו מכשול  בין לוחות הקביעות לראשי חדשים שנדפסו בסדורי תפלה הקטנים שיצאו לאור מדפוסנו, נתערבו איזה לוחות שנפסלו בשביל שלא הוגהו שבושיהם כל צרכם לכן אל יסמוך איש על הלוחות שבסידורים הקטנים ההם עד יבדקם אם אינם מהמשובשים הנ״ל, ונבקשה נא את הרבנים ואלופי בתי כנסיות שבישראל לפרסם הדבר ולהזהיר את העם לבל יטעו בהם דברי המדפיסים האלמנה והאחים ראם בווילנא"
021-HZF-1880-10-26-001-070313_toc_14,," בשנת 1848 היתה בעיר ווילקאמיר פלך קאוונא נערה בת עשר או עשתי עשרה שנה, ושמה ציפע בת ר׳ צמח פֿישער מכונה ריבאק, עסק מסחרו היה בעיר הזאת בתפוחים ופרי האדמה. הנערה הזאת לא נודע עד היום מקומה איה ואיש אחד הדורש טובתה ואשרה יבקש מכל אשר לו ידיעה ממנה ויצליח בידו למצוא אותה, כי יאבה בטובו להודיע ע״פ האדרעססע שלמטה, ותהי משכורתו אדרעססע שלימה מאתו. .. А. Вабушкицу въ г. Вкатернибургъ."
021-HZF-1880-10-26-001-070313_toc_15,," ספר דברי ימי עולם (חלק ראשון) יצא לאור בפעם השלישית בהוספות ותקונים, גם יתר החלקים (שבעה) מספר הזה (מחיר כל חלק 40 קאפ׳ זולת פארטא) וגם תולדות חכמי ישראל הוצאה שניה (ארבעה חלקים א 35 קאפ׳ זולת פארטא) נמצאים ביד המחבר והרוצה לאסוף אותם אל ביתו ישלח את מחירם על האדרעסס הזה: Кальыану ульману въ Вильцу וישיג אותם תומ״י"
021-HZF-1880-10-26-001-070313_toc_16,," כשר  שאמפאניער  כשר (Wins mousseux) זה שנים רבות אשר נתנו על לבבנו להכין „יין שאמפאניער כשר"" אשר ישוה בכל דבר להשאמפאניער הנעשה מסתם יינם... ועתה כאשר חפצנו הצליח בידינו, הננו להמציא יין שאמפאניער כשר מובחר וטוב מאד לכל שואל אותו Grand vin de Cabineta M. 4, 50 ,1 פלאשע במחיר הזה, היינו: Cremant blanc. .. M. 5, 50 ,1 פלאשע כמו כן נמצא אתנו „יין רהיין"" מכל המינים הנעשה בכשרות על ידינו L. H. Lippmann et Co. Mainz et Hamburg. אנכי החתום מטה מעיד בזה כי ה׳ ל. ה. ליפמאנן עט קאמפ. נאמנים המה על יין שאמפאניער כשר ושאר היינות הכשרות שמוכרים שהמה בחזקת כשרות, וכגון דר. לעהמאנן, רב לעדת ישראל בק""ק מגנצא. דא סמיכי לנא."
021-HZF-1880-10-26-001-070313_toc_17,," קאנצעססיאנירטע איזראעליטישע טויאבשטוממענשולע געגרינדעט 1870 אויפנאהמע אינטערנער אונד עקסטערנער שילער פאן 6 יאהרע אן. אונ- ערריכט אים שפרעכען, לעזען שרייבען אונד רעכנען העברעאישע געבעטע. דער פארציגליכען לייסטונגען דיעזר אנשטאלט וועגען, ווירד דיעזע פאם לאנדע, דער לעמבערג שטאדט אונד דער קולטוסגעמיינדע זובווענטיאנירט J. Bardach, Lemberg Za zbrolownia N. 7."
021-HZF-1880-10-26-001-070313_toc_18,,"  הודעות לרגלי מסחרי מסחר ספרים אשר לי בעיר ברעסט ליטאווסקי העתקתי משכני פה עיר המלוכה פ״ב לכן אתכבדה נא להודיע לכל מי שיאבה לקנות פה ספרים שונים או דברים השייכים אל המסחר הזה יפנה בטובו אלי, ואני אשרתנו בתורת קאממיסיאן ואמלא רצונו בכל אשר ידרוש ממני, כל יודעי שמי ומסחרי יודעים את כשרונותי במסחר הזה וידיעתי בכל הנוגע אליו אי לזאת אקוה להפיק רצון מכל אחד וביותר כי שכר טרחתי בזה מצער מאד Леонтя Варгаттигъ אדרעס С. Петербургъ Вкатеринскiя каналъ донъ 70 кв. 9."
021-HZF-1880-10-26-001-070313_toc_19,," הדאקטאר וואלנער מוויען, שפעציאליסט במחלות הלשת העצבים ומחלות נשים גערווענשוועכע אונד פרויענקראנקהייטען), יתעכב גם בשנה זו במשך איזה זמן בעיר באברויסק ואלה החפצים לדרוש עצתו, פנו אליו ע״פ האדרעססא שלמטה וימצאו אדרעססע מזור ותרופה. .Доктору И. Воллнеру къ г. Вобруйскъ Минскоя г уб  "
021-HZF-1880-10-26-001-070313_toc_20,," שאלות ותשובות לה׳ יוסף ליפשיץ בארג׳ מגיע 1 רו״כ עד תום השנה לה׳ זו״ג לא הספיק הפעם ועוד יבא, לה׳ יוסף ב""ג הס׳ יסודי העבור מהדורא תניניא תמצא אצלנו ומחירו עם פורטא 50 קאפ׳. לה׳ סארנא בסק׳ הפעם קבלנו, אל י' בארש׳ בקאוואל לא נוכל למצוא."
021-HZF-1880-10-26-001-070313_toc_21,, הרוצה לכתוב אלי יכתוב ע״פ אדרעססע S. Sionimski in Warschau Dzika No 25a. ъ. Сонинскiй г. Варшава Дзнкая № 253.
