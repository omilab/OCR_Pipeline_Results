article_id,headline,text
021-HZF-1880-03-16-001-070073_toc_1,," שנטנטנטבטנטכטכמכטנטככטנטכא ברוסיא ופולין.  השולח במוקדם לשנה 5 רו״כ.  לחצי שנה, 2.75 רו״כ. לרבע שנה. 1.50 רו״כ.  ביתר הארצות 20 פראנק. א באמעריקא 5 דאללאר.  בקרב לי לל"
021-HZF-1880-03-16-001-070073_toc_2,, אמכסכטכסנטנטכטכטנטטנטנטא מחירו באשכנז: 14 רייכם מארק לשנה. בעסטרייך 8 פל׳ לשנה. וכן לרבע שנה. שכר מודעות:  מכל שורה קצרה 5 קאפ׳. א ומשורה רחבה 10 קאפ׳.  במר
021-HZF-1880-03-16-001-070073_toc_3,מכתב עתי משמיע חדשות בקרב עם ישרוץ - מכל...," מכתב עתי משמיע חדשות בקרב עם ישרון, מכל הדברים הנוגעים בעניני המדינות. מה ומדע, ידיעות העולם והטבע, דברי ה יוצא לאור אחת בשבוע, מאת חיים זעליג סלאנימסקי."
021-HZF-1880-03-16-001-070073_toc_4,תוכן הענינים.," תוכן הענינים. דברי הימים. דברי תודה והלל מאת המו״ל. ווארשא. מאהליב, יורבורג. סקאלקא. טאלנא. סט׳ פעטערסבורג. יעקב פראנק מאת קלמן שולמאן. חדשות שונות הודעות. שאלות ותשובות."
021-HZF-1880-03-16-001-070073_toc_5,דברי הימים," דברי הימים מקרי ימי החדש העבר, בארצנו מלאו את כל חללו של עולם המדיני ויעלו על שפת לשון כל מכה״ע בארצנו ומחוצה לה, עד כי נדחו מפניהם כל יתר הדברים הנוגעים לגופי השאלות העומדות בראש עניני המדינות באייראפא, הדבר הזה עורר גם אותנו לתת לפני קוראינו סדר וחשבון כל המעשים אשר נעשו בארצות מערב אייראפא במשך שלשה שבועות האחרונים, מעשים גדולים ונכבדים העתידים להראות פעולה רבה על חיי העמים בארצותיהם פנימה, ועל יחס הממשלות האדירות ושיטתן המדינית בין עם לעם בימים יבואו. כאשר נעבירם אחד אחד לפני קוראינו המיניסטער שעל השכלת העם בצרפת ושיול פעררי חוקים רבים וחדשים הנכונים לשנות מעיקרם את דרכי החנוך בבתי הספר שינוי גמור ומוחלט, ולחדש אותם לטובת בני הנעורים ועתידות העם כולו. מן החוקים האלה הכי נכבד בתוצאותיו הוא הסעיף השביעי אשר תוכנו הוא: „אין המשפט לחבר מאחת החברות של הכהנים אשר לא נאשרו ונתקיימו מאת הממשלה, לשמש בכהונת מורה או מחזיק בית הספר „בדברים המעטים האלה חשבה הממשלה לקדם את פני הסכנה המרחפת על פני הרפובליק מן היעזואיטים, אשר רוב בתי הספר בארץ עומדים תחת השגחתם, ולשום קץ פעם אחת אל כל עלילותיהם אשר יעוללו בסתר ובגלוי נגד הממשלה הנוכחית, בתפשם בכפם את כל ענפי החנוך, ויהיו כמעט השליטים לבדם בבתי הספר אשר בצרפת, למען תפוש את בני הנעורים בלבם ולהשריש בקרבם בעודם בטל ילדותם, שנאת עולם אל הרפובליק ועיקרי החירות; אך לו יצא דבר החוק הנזכר לפעלו, כי עתה לא היתה לאל ידם להשאר על מקומם בתור מורי בתי הספר; הן נודע הדבר כי ע״פ הברית אשר כרת נאפאלעאן הראשון את האפיפיור בראשית ימי המאה הזאת, ואשר נתחדשה שנית בימי מלוך המלך קארל העשירי מבית בורבאן לפני חמשים שנה, אין להיעזואיטים המשפט לשבת על אדמת צרפת וגם יתר החברות תוכל הממשלה להתיר אגודתם או לגרשם כלה מן הארץ בכל עת ובכל שעה שתרצה; אולם כל הממשלות שהיו בצרפת מני אז ועד עתה לא השתמשו בכחן זה, כי הבינו היעוואיטים לשית בחלקות ולמשוך אליהם את לבות גדולי הממלכה, וביניהם גם אלה המתימרים בשם החירות, אולם ע״י החוק אשר הזכרנו, לו נתקבל מאת שני בתי המחוקקים, היה ביד הממשלה להוריד את היעזואיטים מעל כסאות ההוראה בבתי הספר מכל המדרגות, כתורת חברים לחברת כהנים בלתי מאושרה ומקוימה מאת הממשלה. שמעו זאת חבר הכהנים וכל מורדי האור ויחרדו חרדה גדולה, בדעתם נאמנה, כי אם תקום עצת הממשלה, אז אבדה תקותם למשול ממשלה בלי מצרים בבתי הספר וחרדתם גדלה עוד יותר, בראותם כי נבחרי העם כמעט כולם פה אחד נתנו תוקף אל מעשי הממשלה ויאשרו את פעלה. בצר להם השליכו היעזואיטים את כל יהבם על הסענאט אשר גם אם רוב היושבים בסודו המה היום רפובליקאנים, אך רבים גם ביניהם, אשר לא מאהבתם את היעזואיטים. אך משנאתם את שרי הממשלה הנוכחים היו למגיני היעזואיטים ומהפכים בזכותם. מרביתם המה מבעלי מרכז השמאלי כזשיול סימאן ומרעיו בעלי דעות ממוצעות. האנשים האלה נפשם מרה להם על שרי הממשלה הנוכחים מן הרפובליקאנים הנמרצים בעלי ברית גאמבעטטא, אשר משנאתם וקנאתם אל זה האחרון מצאו את לבם לדבר דברי היעזואיטים ולהיות למליץ להם. חמשה ימים ארכו דברי המשא ומתן בהסענאט המיניסטער פעררי קרא באזני הסענאט תוכן הספרים הנהוגים בבתי הספר לחברות היעזואיטים. בספרים האלה הנועדים לנערים רכים ישליכו שקוצים על ממשלת הרפובליק, ידברו תועה על תורת המדינה, וכל מגמתם היא להשריש בלבות בני הנעורים: שנאת הלמודים, קנאת הדת ואי סבלנות אל כל בני אמונה אחרת. המיניסטער הוסיף להראות דעת, איך בכל הזמנים התנשאו היעוואיטים לכל לראש, וישימו את משטרם בארץ ע״פ הפקודות אשר ישים לפניהם אבי האמונה ברומא. על דבריו אלה השיבו הרפובליקאנים הממוצעים וזשיול סימאן ומרעיו לאמר: כי שרי הממשלה במעשיהם יצרו צעדי החירות השלמה של אבות המשפחה החפצים להפקיד את חנוך בניהם בידי המורים אשר ימצאו אותם נכון לפניהם. דברי הוויכוחים ארכו חמשה ימים, ושני הצדדים נלחמו בחמה שפוכה ובדברים יורדים חדרי בטן, ובעמדם למנין ביום 8 לחדש, רבו דעות מתנגדי הממשלה, והסעיף השביעי הראשי והעיקרי בחוקי החנוך נדחה ברוב דעות. הדבר הזה הרעיש את לב כל הצרפתים, ויביא דאגה בלבות טובי העם לבל תפרוץ שנית מלחמת הדעות בין שני בתי המחוקקים לרעת הרפובליק וכל העם כולו, בו ביום נקבצו באו כל חברי הפארלאמענט, אשר עוד בימי הקיץ העבר קיימו את דבר החוק הנזכר ויתיעצו על צפונותיהם, ותהי דעת רובם, לדרוש מאת הממשלה, כי תשתמש היום בהזכות אשר לה לגרש כלה את היעזואיטים מאת הארץ, ושלא לתת להם עוד תקומה על אדמת צרפת, אולם הממשלה, בדעתה את גודל הסכנה הכרוך בעקבות המעשה הזה, גמרה אומר לחכות עד ימי השבוע הזה, כאשר תבוא עת הקריאה השניה של החוק במשפט, אולי יעלה בידם להשיב את אחדים מהסענאטארים מדעתם, למען השב על תלו את השלום בין שני בתי המחוקקים . אחרי חוקי החנוך נתן גם מעשה האיש הארטמאנן ענין אל כל יודעי העתים לענות בו בצרפת ובאייראפא כולה בסוף מאמרנו לשבוע העבר הודענו, כי לא מצאה ממשלת צרפת את הראיות ע״ד אשמת הארטמאנן למוכיחות ומספיקות, להראות ברור, כי חטא חטאה כזאת, אשר בעבורה תוכל למסרהו בידי ממשלת רוססיא, וביום 7 לחדש הוציאה אותו מבית כלאו, אך צותה עליו במפגיע לבל ישאר על אדמת צרפת, ואיש עתי לוהו עד עיר החוף, ששם ישב באניה לבוא בריטאניא. הדבר הזה אשר בראשיתו נראה קל בערכו, היה לרב התוצאות, עד כי עלה על שפת לשון כל גדולי חכמי מדינה והנסיך ביסמארק בראשם. כמעט נשמע הדבר כי ממשלת צרפת החליטה שלא להסגיר את האיש הארטמאנן בידי מבקשיו בפעטערסבורג, ויהי דבר שני מכה״ע הקרובים למלכות .Agen. Russ עם Jour. de St. Pet לאמר: כי שרי ממשלת צרפת הכאיבו בזה את לבות כל שלומי אמוני העם הרוססי, והמכה״ע האחרון הוסיף לדבר דברי הדודין ויאמר: מעולם לא עלה על לבנו לקרוא תגר על ממשלת צרפת אשר לא הסגירה עד היום את הנבל אשר התנקש לחיי כבוד הוד הקיסר, אם לא מצאה את הראיות מספיקות להראות אשמתו אך נשגבה מדעתנו, מה ראתה הממשלה הזאת, כי מהרה לקרוא דרור להאיש הזה ולהביאהו בשלום ובבטחה אל אנית בריטאניא, אחרי אשר הציר הרוססי הנסיך ארלאוו הבטיח להביא בעוד ימים אחדים ראיות נכוחות אשר לא תנכרנד אותותן, כי אך הוא ולא אחר היה האיש עושה מעשה הנבלה על מסלת הברזל אשר לפני מאסקווא אין זאת כי אם פחד הראדיקאלים נפל על ראשי הממשלה, ושאתם תבעת אותם, ואם כן אפוא מדוע זה גרשוהו מהסתפח בנחלת צרפת ולא אספו אותו בקהל אזרחיה הנכבדים? כהנה וכהנה ידבר המכה״ע הזה העומד במקום גדולים, ואשר יוכיח עוד יותר כי המעשה הזה הועיל להשבית מטהרו את קירוב הדעות אשר שרר בעת האחרונה בין צרפת ורוססיא, הוא: כי מדי נשמע אשר הנסיך ארלאוו עם כל השרים העומדים תחת פקודתו באו אל המשתה אשר עשה נשיא המיניסטעריום פרייסינע לכבוד כל הדיפלאמאטים הנמצאים בפאריז. מצא  המכה״ע אשר להממשלה 11pannr. nier לנכון להכחיש את השמועה ולאמר, כי במספר הקרואים לא נמצא הציר הרוססי ועוזריו. גם נשמע כי מנויה וגמורה אצל הנסיך ארלאוו להתפטר ממשמרתו, ויגלה את דעתו אל ממשלת צרפת, כי הוא יושב עתה בפאריז בתור איש פרטי, כל הדברים האלה מראים באצבע עד היכן דברי המעשה הזה מגיעים. אולם עם כל זה דעת כל חכמי מדינה היא, כי לא יארכו הימים ורוססיא וצרפת תתקרבנה שנית בדעותיהן, אחרי אשר לפי מצב עניני המדינות בכלל וממלכת אשכנז בפרט טובת  שתי הממלכות דורשת מאתן, כי תתהלכנה שלובי יד בו הדברים הנוגעים אל יחס הממשלות אשה לרעותה; ולאות נאמן כי צדקה הדעה הזאת, הוא הדבר, כי האשכנזים מצאו קורת רוח בדבר מעשה הארטמאנן, כאשר נראה מדברי גדולי מכה״ע שם ודברי הנסיך ביסמארק בעצמו, כאשר נביאם למטה. בעוד שני שבועות תתיר הממשלה בבריטאניא את אגודה הפארלאמענט, ואחרי ימי חג האביב תמצאנה מקום בחירות חדשות אל הפארלאמענט אשר יתאסף שנית ביום הראשון לחדש מאי הבא. את הדבר הזה הודיע הלארד ביקאנספֿיעלד לראשונה ע״י מכתב אשר כתב אל נציב בריטאניא על הא אירליאנדיא. במכתב הזה יאמר נשיא המיניסטעריום בברי- טאניא חפץ הממשלה הוא לדעת אם יתן העם צדק לפעלה ושיטתה עד היום. חובת בריטאניא היא להגן בכל כחה על כל ארצות מושבותיה וממשלתה בכל חלקי התבל, לב בי- קאנספיעלד נכון בטוח, כי העם יגיד את דעתו מפורש ביום הבחירה, כי לא ישית ידו עם אלה החפצים לקרוע את אירליאנדיא מבריטאניא, ואלה אשר אך זה דברם כל היום כי בריטאניא לא תתערב מאומה ולא תשמיע את קולה בסוד יתר הממלכות האדירות קיום השלום באייראפא תלוי ממוצא דבר הבחירות, תקותי כי העם הבריטאני יבין וישכ״ל לשום מבטחו בהאנשים, אשר התאמצו להרים קרנו בכבוד ולהאדיר את ממלכתו, לעומת המכתב הזה הוציאו גם גדולי הכת ממתנגדיו, קול קורא אל העם אשר בו יראו לדעת, את כל השגיאות אשר עשה ביקאנספֿיעלד מעת אחזו את רסן הממשלה עד היום, איך הוליך שולל את תוגרמא ויסיתה להלחם ברוססיא, ויעמוד אחרי כן מנגד ביום שבות זרים חיל תוגרמא, ויהי מן הראשונים לחלק את שללה ולהבנות מחורבנה ובמעשיו אלה הועיל רק להרחיב גבול שלטון רוססיא, ועוד רבות כהנה, ביום 9 לחדש הודיע שר האוצרות נארטקאטה, כי בעוד שני שבועות יתם הפארלאמענט את עבודתו אחרי משך חמש שנים וששה חדשים מיום האספו באחרית שנת 1874 תקופת העת גדולת העליליה ורבת התוצאות בקורות העם הבריטאני ע״י מלחמת ארץ הקדם, המלחמה אשר שנתה מעיקרה את שיטת המדינה של הבריטאנים ביחוסם אל תוגרמא. עתה כל ארץ בריטאניא כמרקחה, תקופת הבחירה כבר החלה, עושי דבר שתי הכתות הראשיות עוברים בארץ לנאום נאום ולאסוף אסיפות עם בכל עיר ועיר מגלות עפות לאלפים רבבות תכסנה את עין הארץ, והעם כולו מבין את עצמ לחוות את דעתו ביום הכסא, הוא יום הבחירה אל הפארלא- מענט החדש, דעת כל יודעי רוח הבריטאנים כי גם בבחירות החדשות תהיה יד ביקאנספֿיעלד על העליונה, וינצח את מתנגדיו מבעלי ברית גלאדסטאן. לפני ימים אחדים באה השמועה מוויען, כי רוססיא ובריטאניא באו לכלל דעת אחת ע״ד סכסוכיהן באזיא הקטנה, ממשלת רוססיא הבטיחה שלא להושיב את העיר מערווא ובכלל שלא להגיח נגבה מול שבטי הטורקאמאנים, ובריטאניא הבטיחה שלא להושיב לא בצבאותיה ולא בצבאות פרס את העיר העראט ובנותיה, אולם לפי הידיעות החדשות, נראה כי אין נכונה בפי השמועה הזאת. וביום 13 לחדש באה הידיעה מאדעססא לאמר: הגענעראל לאמאקין יצא מאת העיר טשיקילאו לבוא אל קראסנאוואדסק, ששם יאסוף את כל מחנהו שלשים אלף רגלי וארבעת אלפים פרשים במספר, להלחם בהטורקא- מאנים, מהנה כבד כזה לא שלחה עוד ממשלת רוססיא אל ערבות ונאות מדבר אזיא התיכונה מימי המסע בכיווא, אות ועדה היא, כי ממשלת רוססיא מחזקת בדעתה, להלחם את הטורקאמאנים בארצם, לשדד את רבצם ולהוריש את מצודת משגבם היא העיר מערווא, בין כה וכה והנה נשמע כי דבר הבריטאנים באפגאניסטאן שבו שנית להיות יגעים מלאך בריטאניא אשר נשא ונתן עם ראש המורדים יאן מאחמעד מעל בשליחותו ונוסף גם הוא על שונאי בריטאניא, ויאן מאהמער הנזכר יצא עתה בראש המחנה כשנים עשר אלף איש מהעיר גהאזנא להגיח על קאבול, ועליו נספחו גם בני השבט קאהיסטאן אשר בנגב הארץ, בעוד אשר בצפון אפגאניסטאן פלס לו נתיב הכאן אבדוארראהן, אשר נמלט מגבולות רוססיא, וירים את נס המרידה בצפון הארץ, ובכל מקום קבלוהו בני עם הארץ לנשיא להם, באופן אשר על מחנה הגענ׳ ראבערטס החונה בקאבול מגיחים עתה מפאות צפון ונגב, ובעוד ימים אחדים נשמע שנית קול תרועת מלחמה משדה המערכה אשר באזיא התיכונה. בימי השבוע העבר בא לפני הפארלאמענט האשכנזי הצעת הממשלה ע״ד הארכת ימי החוקים אשר נכונו לבצור רוח הסאציאלדעמאקראטים, אשר לפני שתי שנים לא הסכימו עליהם רובי הנבחרים רק כדבר הוראת שעה, אולם עתה בראות הממשלה, כי הסאציאליסטים עומדים במרדם, תציע להאריך על עוד חמש שנים את גזירת החוקים האלה, אשר ישימו מועקה במתני רבים מן כל פנות העם. רבים מחברי הפאר- לאמענט השיבו אחור את חפץ הממשלה, ויתנו טעם לדבריהם, כי הממשלה תחפוץ להשתמש בחוקים האלה, לא לבצור רוח הסאציאליסטים, כי אם להצר את צעדי החירות בכלל. אולם כל הדברים האלה לא עשו פרי, ובעמדם למנין היתה דעת הרוב לקיים את דברי הצעת הממשלה ולהאריך את ימי החוקים האלה על עוד חמש שנים. דברי ריבות סופרי מכה״ע הדוברים ברוח הנסיך ביסמארק עם מכ״ע ברוססיא עומדים בתקפם עד היום, גם אחרי אשר קיסר אשכנז דבר דברי חבה ואהבת עולם אל רוססיא ומלכה לעיני כל באי שער אייראפא, מכה״ע נארדדייט׳ אללג׳ צייטונג עם נא- ציאנאל צייט׳ עושים את שלהם להרעיש את עולם המדיני, בהביאם מדי יום יום שמועות מבהילות ע״ד הכנות מלחמה, ודעת הקהל ברוססיא החפצה קרבות עם אשכנזי, וכמוהם דברים רבים שלא היו ולא נבראו, קול דברים רקים כאלה בפני עצמן אינם כדאי לשום לב עליה. אמנם היום הנה הוא נכבד מאד, כאשר נודע מי הוא השם את דברו בפי מכה״ע הנ״ל, והאחרון הכביד הוא הדבר אשר נודע עתה לנכון מפי המכ״ע להממשלה בברלין, כי צוה הנסיך ביסמארק להוציא עתה לאור את כל כתבי הדיפלאמאטיא בשתי שנים האחרונות, להראות לאדונו ומלכו, כי נכונה בפיו, באמרו, אשר ממשלת רוססיא חורשת רע על אשכנז מימי הקאנגרעסס הברליני וכי בקשה פעמים למצוא לה בעלי ברית בצרפת, הדברים האלה לבדסידים לתת ציור נאמן מן השנאה הכבושה ופרוד הדעות השוררים בין כל אדירי הממלכות, ועל מה נוסדה תקות העמים על השלום הכללי הנאזר בגבורת אלפי אלפים אנש צבא ומלחמה. בעתים כאלה, אשר גם מקרי ימי העת הקרובה נסתרים מנגד עינינו ומעולפים במעטה הספק וההסתר, אין להתפלא, כי דברי ביסמארק נתנו היום ענין אל כל חוזי חזיונות העתים ודורשי רשומות להפוך עליהם ולדרשם ביום 8 לחדש עשה הנסיך משתה לכל גדולי הנבחרים בהפארלא- מענט כדרכו מימים ימימה, ובהיות הנסיך בימים האלה עצור בביתו השתמש במקרה הזה לדבר באזני נבחרי העם דברים אחדים ע״ד מצב עניני המדינות באייראפא היום, תוכן דבריו הוא: לדעת הנסיך היטיבו שרי ממשלת צרפת לעשות כאשר לא הסגירו את האיש הארטמאנן בידי ממשלת רוססיא, ולולא עשו כן, כי עתה הביאי סכנה רבה על כל הממשלה, והם היו נאלצים לפנות את מקומם לפני הראדיקאלים מקצה האחרון, כאשר נראה בבריטאניא לפני עשרים שנה נאלץ הלארד פאל- מערסטאן רצוי ואהוב לכל בני ארצו, להתפטר ממשמרתו בגלל תלונת דעת הקהל, אשר חזקה עליו, עבור חפצו לעשות את רצון נאפאלעאן השלישי, ולהסגיר בידי צרפת בימים ההם את מרעי ארסיני אשר התנקשו אל חיי המושל הזה. גם יסיף הנסיך לאמר, כי איננו רואה בענין הארטמאנן דבר ואשר יהיה בכחו להפריד בין צרפת ורוססיא פרוד נמרץ מוחלט, קרוב לשמוע כי הנסיך ארלאוו יעזוב את מקומו אך קירוב הדעות בענינים העומדים ברומו של עולם המדינו יקח מהר שנית את עמדתו כאשר היה עד כה, יען כי קירוב הדעות זה מקור מוצאו מן חפצי ועניני שתי הממלכות היום. כפעם הזאת מצא גם הנסיך ביסמארק מקום לדבר בראשונה ע״ד הברית החדשה אשר כרת עם אוסטריא, לפי דבריו היו שרי הצבא באוסטריא מתומכי דבר הברית הזאת, ועל פיהם ודעתם יצאה הברית לפעולת ידים, וביותר יצטיין באהבתו את אשכנז, דוד קיסר אוסטריא הערצעהערצאג אלברעכט והוא גם העמוד התוך אשר דבר הברית הזאת נשען עליו, תחת אשר עד היום חשבוהו כולם לאוהב הסלאווים ודורש שלום וברית עם רוססיא, בנוגע לשיטתו המדינית בארץ פנימה, הכי נכבדו דבריו בהנוגע להשלום בין הממשלה וכסא האפיפיור ברומא, אשר לפי דעתו לא ואחר עתה לצאת לפעולת ידים. גם הוסיף לדבר ע״ד חפץ הממשלה להציע לפני נבחרי העם את סדרי ההוצאות וההכנסות (בודזשעט) אחת לשתי שנים, ולא מדי שנה בשנה כאשר הוא עתה, ועוד ענינים אחרים הנוגעים ביחוד אל האשכנזים, אלה הם תוכן דברי הנסיך ביסמארק הכוללים באמת בקרבם דברים אחדים המורים באצבע, מצב עניני המדינות באייראפא בכלל וחפצו ומגמת נפשו בפרט."
021-HZF-1880-03-16-001-070073_toc_6,דברי תודה והלל," דברי תודה והלל אחרי צאת הצפירה מתחת מכבש הדפוס ביום ג׳ שבוע העבר בא אלי מכתב ברכת שלום מאת ראשי הועד להחברה הנכבדה ומפוארה בארצנו „מרבי השכלה בישראל"" אשר נתכבדתי להיות חבר לה מאז נוסדה עד היום, וכן שלחו לי ברכת תודה אנשים חכמים וידועים אשר כבר נעטרו במעלות החכמה, ויברכוני בתור מורה ומלמד, אשר שמעו לקח מפי, בימי נעוריהם, שני המכתבים היקרים האלה אמנם נתאחרו מלבא ליום הנועד וען נשלחו על הפאסט בתבנית מגלות כתובות על נייר פערגאמענט בכתב אשורית יפה ומהודר, וע״כ הנני מתכבד להעלותם היום על גליוני הצפירה בתבניתם וצורתם, למען יראו הקוראים: בראשון, איך החברה היקרה הזאת תשים עינה להכיר פעולת כל איש העוזר ותומן על ידה, ומן השני יראו, צדקת אנשי המעלה וישרת לבבם להדר פני זקן אשר היה מלפנים מורה דרך לפניהם להגיע למעלת החכמה ועטרת כבודה. ואולם למעני יהיו המכתבים האלה לזכרון ועדה על עבודתי בספרות העברית לטובת החכמה וההשכלה, כי היו לרצון לפני כל דורשי טוב ותושיה בעמנו, והיה זה שכרי וחלקי בימי זקנתי, חלף עמלי אשר עמלתי מנעורי עד היום הזה.  אחרי כתבי הטורים האלה, והנה עוד מכתב ברכה מוגש לי מפ״ב מאת טובי החכמים והסופרים המצויינים נ״י מהם אשר נקשרתי אליהם בעבותות אהבה מנעורי, ומהם מחברי ספרים מפורסמים, ומו״ל מכה״ע, וכולם עובדים יחד עמדי בעבודת הספרות למטרה אחת להרבות חכמה ודעת, ובאפס יד לתת לפני הקוראים דברי היקחים האלה אשר פזרו לי מלא חפנים תהלה וכבוד הנני לברכם בקהל רב ולשאת את שמותם על שפתי כפי אשר באו עה״ח בגוף е משה ברלין, דאקטער אברהם דראבקין, אלכסנדר צעדערבוים, יצחק וואלף אלשוואנגער רב ומו״ץ, צבי הכהן ראבינאוויץ דר׳ אהרן גאלדענבלום, משולם פייבל געץ, ד״ר ראזענטהאל יהודה ליב גארדאן, יצחק דובער גינצבורג, ד״ר ד׳ היילפרין גרשון בן גרשון ליפשיץ. מרדכי בן הלל הכהן, ש״ז לוריא, דוד ליפשיץ, שלום יהושע בראדערמאן, יצחק ראטנער"
021-HZF-1880-03-16-001-070073_toc_7,חכם וסופר יקר וחבר נכבד לחברתנו!," חכם וסופר יקר וחבר נכבד לחברתנו! מכתבי תהלה וברכה. ביום נכבד הזה, אשר נמלאו בו שבעים שנה לימי חייך כל איש ואיש מאחינו בני ישראל ישים על לבו את כל הגדולות אשר פעלת לטובת ההשכלה והמדעים בכלל, והשכלת יהודי רוססיא בפרט, ויברך את שמך לעטרך בכתר פאר ותהלה כי לך יאתה, ואמנם בעלי הועד לחברת מרבי ההשכלה בין יהודי רוססיא, יכבדוך ויוקירו את פעולותיך הנכבדות עוד ביתר שאת וביתר עז, כי המטרה הנשגבה אשר אליה כוננת מצעדיך מיום היותך לאיש, והיא להרים קרן בת יהודה מעפר, על ידי למודי ההשכלה והמדעים נחלת אבותינו מימי קדם, היא היא המטרה אשר אליה מועדות גם פני חברת מרבי ההשכלה, אשר קראתך בשם חבר נכבד לה. לכן קח נא גבר חכם בעז! את ברכתנו המובאת לך מקרב ולב; עוד מצהרים יקום לך חלד, ותנוב בשיבה טובה! וכאשר זרעת זרע ההשכלה בעמנו בשחרות ימיך, כן גם לערב אל תנח ידך, להשכיל את לבות אחיך בני עמך להיטיבם ולהועילם כל הימים, ועיני מכבדיך ומפאריך רואות, ובתוכם גם עיני הועד לחברת מרבי ההשכלה בין יהודי רוססיא אברהם אליהו הרכבי, ל׳ מ׳ ראזענטהאל, ה׳ גינצבורג, אברהם יהודה ליב ז""ק."
021-HZF-1880-03-16-001-070073_toc_8,אדון נכבד ומורה יקר," אדון נכבד ומורה יקר ליו אנחנו תלמידיך אשר שמעו לקח מפיך, התאספנו היום הזה, יום מלאות לך שבעים שנה, להגיש לך תודתנו וברכתנו, בשם כל רעינו המפוזרים ומפורדים הנה והנה בכל מרחבי ארצנו. היום הזה הקיץ בלבנו זכרונות נעלים ונשגבים, זכרון העת אשר זכינו לקחת תורה מפיך אדון, מפי האיש אשר רבאות מבני עמנו ברוססיא קראו לו מורה ומלמד להועיל, מאיר נתיב בדרך החכמה והדעת. עשרות אלפי איש נחנו מזיו חכמתך, שמך עומד לנס בתולדות השכלת בני עמנו ברוסיא, ואנחנו — היחידים אשר זכינו לדעת אותך פנים אל פנים ולהמנות במספר תלמידיך השותים בצמא את דבריך. הרעיון הזה ימלא לבנו גאון ועז ביום הזה, אשר שמך נזכר לברכה בפי כל בחירי עמנו, היודעים מה רב טוב אשר פעלת לבית ישראל. מפוזרים ומפורדים אנחנו היום, זה בכה וזה בכה, אפס יהי נא לבך סמוך ובטוח, כי רגש אחד ימלא היום את לב כל תלמידיך באשר הם שם: רגש תודה לך מורה נכבד ואדם- דגול מרבבה, וברכה אחת היא היוצאת היום מפי כלנו: יברך ה׳ את שיבתך, יחלימך וישיב לו ששון ישעך וכח עלומים, להאריך ימים על פני האדמה, והיית למאוד לבית ישראל ולגאון לתלמידיך, הכותבים היום את שמם על הספר הזה. דר׳ ז׳ זיוק דאקטאר ל' קאנטאר טעכנאלאג ב׳ ראזענבערג דר׳ ס׳ סקאמאראווסקי. צבי איטעלסאן דר׳ ל׳ קאצענעלסאהן אליעזר בר׳ יוסף קאנטאר אינזעניער-טעכנאלאג דר׳ מ׳ ראבינאוויטש דר׳ פערלמאן סט׳ פעטערבורג 24 פעברואר 1880"
021-HZF-1880-03-16-001-070073_toc_9,זוארשא יום חג היובל לבני העמים יושבי' ממ...," ווארשא יום חג היובל לבני העמים יושבי ממלכת רוססיוף יהיה יום זכרון מזכרת אהבה לארץ מולדת ומלכה אשר למשפט וצדק ישור בארץ גם לבני ישראל. בכל קהלות ישורון אשר בערי ממלכתנו, נקהלו היהודים אל בתי תפלתם לשמוע אל הרנה והתפלה עבור שלום הקיר״ה ושלום כל הממלכה, אשר עיני המלך הטוב והמטיב היו עליה בתקופת העת של חמש ועשרים שנה, לחדש פניה ולהרבות כבודה אחב״י הראו גם בפעם הזאת לדעת, כי לא עם לבדד ישכון הוא, אשר לא יקה חלק בששון ואסון הממלכה; בפועל כפים הראו הפעם, כי יודעים המה לערוך את כל הטובה אשר מצאתם מיום שבת מלכנו על כסאו עד היום, בערים רבות הציבו זכרון נצח ליום הנכבד ההוא, ע״י מעשי הצדקה אשר כוננו. מן הערים האלה הכי נכבדות מאהליב ע״נ דניעפר ששם הראו טובי בני עמנו צדקת פרזונם ואהבתם למלכם בהרימם נדבה כסף תועפות לכונן בית ספר רעאלי. הנחוץ מאד בפלך הזה לטובת בני הנעורים, אשר רבים מהמה לא ימצאו מקום על ספסלי בתי הספר של הממשלה, ובעזר שר הפלך ע״י בני העדה, ובהשתדלותו, נתן בית הועד אשר להאצילים ABopлnckoe coбpanie, אל החפץ הזה והיה לאות זכרון לדור אחרון אל היום הנכבד ההוא. גם בעיר ווילנא השאיר יום הזכרון הזה זכר עולם בחיי העדה הגדולה הזאת, רב העדה הדר׳ גארדאן, היה המעורר לדבר מצוה רבה, ולפנ שבועות אחדים קרא לנשים עדינות וכבודות, וידבר אל לב לקבל עליהן את עול המצוה: „התיסדות בית מחסה ליתומים״ עבור בנות ישראל העניות, וללמדן מלאכת יד, ובאותן מעמד נקבצו אלף וחמש מאות רו״כ, וכפי ששמענו יש בידן חמשת אלפים רו״כ, ועוד מרבים בני העם להביא, ובעוד ימים מספר יצא המפעל הגדול הזה למענהו. — בעיר קישינוב נוסדה לזכר היום הזה מחלקה ללמודי המלאכות על ידי הת״ת — מלבד זה נשלחו מכתבי תורה וברכה. כמעט מכל קהלות הנכבדות בישראל, ומכתבים הגיעו אלינו מהערים ליבוא שעביז, לובען באגוסלאב. ביאליסטאק, בריסק דליטא וכו׳, המספרים כולם פה אחד מכל פאר והדר החג ההוא ביום הזה. מעיר מאהליב מודיעים כי רוח צדקה לבשה את הנשים העדינות גאלדע שור ומ׳ וויטא ראטנער, ומלבד נדבותיהן אספו עוד שש מאות רו״כ, לתמוך את ידי העניים אשר בושת תכסה פניהם לפשוט יד ולדרוש נדבה. מעיר יורבורג הודיעו לנו מפעלות הרה״ג ר׳ משה לעווינזאהן ויתר הרבנים אשר חדשו את פני הת״ת והב״ח, וביותר ופליאו להלל צדקת הגביר הנודע ה׳ זאלאמאן פֿיינבערג לתת עתה ששים רו״כ מדי חדש, עם הגבירים זולתו אשר התנדבו, איש איש כפי מסת ידו, עד אשר עלה כסף התרומה למאה וששים רו״כ לחודש, למען יאפו להם ולמכור בזול לעניים. והסופר ההוא יעורר לבני עדתו ליסד קופת הצדקה ללחם עניים כנהוג בכל תפוצות ישראל. ומעיר קרוצע מחוז מאהליב מודיעים, כי גם שמה נאסף כסף למכביר למכור לחם לעניים בזול. בעיר-סקאלקא התעורר הרב אב״ד דשם ויאסוף שמונה מאות רו״כ למ ור לחם במחיר 75 ק׳ כל עוד, תחת 1.10 רו״כ במקח השוק. מעיר טשודנא פלך וואלין, יכתבו לנו כי הגביר הנכבד ה׳ מרדכי הורוויטץ עם אחיו הגבירים, קמו על נדבות ויתנו שש מאות רו״כ עם וואגאן קמח, מלבד שני הוואגאנים אשר נתנו אחיו לטובת העניים הסובלים חרפת רעב. — מעיר ראמני פלך פאלטאווע הודיענו, כי נתיסדה שמה חברה „סומך נופלים"" להלוות לעני בשעת דחקו, ולהמציא מלאכת עבודה לכל נהנה מיגיע כפיו. מהעיר טאלנא פלך קיעב יודיענו (ה׳ מיכל וואליניץ) כי הרב לעדת החסידים, אסף נדבות קרוב לשני אלפים רו״כ, לחלק לעניים קמח דגן במקח זול, וגם עצים להסקה נתן לעניי העיר, יהי כבודו ברוך ס׳ פעטערסבורג. וגם בני ישראל יושבי עיר הבירה לא היו אחרונים לבוא ולברך את מלכנו ביום חג היובל בתשעה עשר פעברואר העבר, מכל הערים אשר בני ישראל נחתים שמה תבאנה ידיעות, כי בני עמנו ממהרים לעשות צדק ולהרים תרומה, להקים בתי חסד הנוסדים לתת שם וזכר ליום מלאת חמש ועשרים שנה לשבת מלכנו על כסא מלכותו, ועדת בני ישראל בעיר הבירה עברה בזה את אחיותיה בערי השדה, כי ביום ההוא הגישה מכתב ברכה אל הוד כבוד המלך, ולזכר היום ההוא גמרו ראשי העדה ליסד בית ספר למלאכה לנערי בני ישראל. ולתכלית זה כבר נאסף חמשה וארבעים אלף שקל כסף. במצב ישראל הנוכחי מצב המדיני והחמרי. ביד בתי ספר למלאכה להביא טובה וברכ רבה לבני עמנו; מספר האומנים בארצנו מעט מאד לעומת המלאכה הדרושה, ובעלי המלאכה מאחינו יוכלו לשבת בכל מרחבי ארץ רוססיא ככל העולה על רוחם, ולכן אין טוב ליהודי כי אם ללמד את בנו אומנות, כי אז ידע בטח כי בטנו לא תחסר, וגם לא ישולח מחוץ למחנה המחוזות הפנימים, כאיש אשר בו הנגע — הצרעת הממארת הנקראת בשם: מקור ישראל, אשר על כן החובה והמצוה על כל איש ישר לעזור למיסדי הבית לתלמוד אומנות ובוניו. בכל אשר תמצא ידו, ומקרב לב אברך את האיש אשר בקרבו נוצר בראשונה הרעיון הנעלה הזה. הן אמנם „כל התהלות קשות״, ולא אספוק אף רגע, כי עוד יעבור איזה זמן עד אשר יגיע בית הספר למלאכה לשלמותו, אבל בזאת אבטח כי אם אך ידעו ראשי העדה למסור לפניהם, ואשר יעשו את עבודתם באהבה ובחבה יתירה, אז יעלה ויצמח בית הספר, ומראש אוכל לנבא לו אחרית ותקוה טובה, כי להוציא פה איזה מפעל למענהו ולכלכל בעיר הבירה איזה ענין — אין לך דבר כבד מזה, ובאותה העת עצמה אין לך דבר קל מזה; מפזורים ומפורדים המה אחינו בני בריתנו בפה לכל ארבע רוחות העיר, זה בכה וזה בכה, רוח אחד ונקודה אחת לכלם אין להם, איש יפגוש את רעהו אך עתים רחוקות, ולכן רב מאד עמל האיש אשר יחפוץ להוציא אל הפועל איזה רעיון בעזרת בני ישראל תושבי עיר הבירה, כי עליו להגיע את העיר בכברה; אבל כרב העמל כן רב שכר האיש ההוא, כי אם לא יתעצל לכתת רגליו, או יעשה ויצלח במעשה, ובטוח הוא כי ימצא לו אזנים קשובות וידים נותנות כסף על ידו לעשות את הטוב אשר יחפוץ לעשות, יען וביען כי בני עמנו יושבי עיר הבירה לא יקפצו את ידיהם מתת כסף לכל דבר טוב ומועיל. כאשר יוכח הקורא מן המספרים הבאים למטה. נודע הדבר כי אין לבני עמנו בעיר הבירה בית חולים מיוחד, כי כל בתי החולים פתוחים לפני כל מוכי אלהים באין הבדל דת, אשר שמה ינתן להם כל צרכם, אך מפני כי אין היהודים יכולים לאכול מאכלי בית החולים, לכ וסדה פה מקדמת דנא קופה מיוחדה לכלכל בה את חולי ישראל במאכלי כשר, אך הדבר הזה היה בידי אנשים כאלה אשר השחיתוהו, לא בקרו את החולים כראוי והמאכלים אשר הביאו להם היו מזיקים לבריאותם ויעוררו גועל נפש בעיני כל איש, כן היה מצב החולים העברים בכל העת אשר הגבאים הראשונים כלכלו אותם במים עבורים, אשר לפי דברי המפקחים על קופת בקור חולים היה מרק כשר. אבל המצב הזה נשתנה למן העת אשר קופת בקור החולים באה תחת ידי ה׳ א. קאפלאן. הוא לא ינוח יומם, לא ישקוט לילה, ובכל עמל נפשו וכחות גויתו יעבוד ויעמול לטובת החולים העברים, עד כי עתה ימלאו כל מחסוריהם וצרכיהם לא נגרע דבר. ה׳ קארלין הוא האחד מכל גבאי בקור חולים, העומד לעזרת ה׳ קאפלאן, אשר הוא רוח החיה באופני הקופה, למען דעת כמה עמל ויגע ה׳ קאפלאן וחבריו הגבאים העוזרים על ידו די לנו אם נאמר כי על הוצאות 10,679 p. 42 1. הקופה שעלו במספר שלשה עשר ירחים לסך נתנה העדה מכספה רק . 2,275, מאה ושבעים וחמשה רו״כ. לכל חודש, והמותר .p. 42 2 8,404 קבצו הגבאים על יד"
021-HZF-1880-03-16-001-070073_toc_10, תולדות יצחק," רוחם בכתב ולשון, עברו את חוקי הדפוס ונעגשו, אך קרעמיא היה להם בכל עת למגן ומושיע, ומדי נשא את מדברותיו באזני השופטים יצאו הנדונים נקיים בהשפטם. כמעט אין מ״ע אחד גדול בצרפת (מן הישנים) אשר קרעמיא לא היה למליץ לו בזמן מן הזמנים. בשנת 1833 עשה לו שם תהלה בהיותו לסניגור לפני אבות העם Paires עת בא לפניהם משפט האנשים אשר נמשכו אחרי למודי החברה של סט׳ סימאן, בנועם נאומו ומיטב הגיונו הוכיח לעיני השמש את צדקת ותומת אנשים הרבה אשר יצאו זכאי בדינם. ע״י המשפטים האלה היה קרעמיע לאהוב נפש הצרפתים ומשוש רוחם, תהלתו מלאה כל הארץ ושמו התנוסס לתפארה בין גדולי העם אשר התיצבו לעומת חפצי המלך פהיליפ, בצאתו אז בעקבות הבורבאנים ויחל לקצות בתורת המדינה ולהצר צעדי זכותי העם כמעט עלה קרעמיע במעלות האזרחים, והנה נראהו עוסק במלאכת הקדש להמציא פרות ורוחה אל אחיו העשוקים ורצוצי משפט ומשתמש במצבו הגבוה להרים קרן אמונתו ואומתו. בעת ההיא בא קרעמיא בראש מאה וחמשים איש מבני ישראל, אל המלך לודוויק פהיליפ, לשחרהו כי בעשותו חוזה עם ממשלת שווייץ — אשר לא נתנה אז את היהודים לבוא בשעריה — יתנה תנאי מפורש, כי לא תסגור את שערי ארצה בפני יהודי צרפת. הבקשה הזאת לא נתקבלה כרגע, ורק אחרי עשר שנים, בימי היות קרעמיא לנבחר מאת הגליל שיגאָן, עלתה בידו להוציא את המפעל הזה למענהו. בעוד שנה נקרא דעמיא להיות מן העוסקים בצרכי צבור בתור סגן נשיא ההנהגה לעניני הדת לב״י (קאנסיסטאריום), ואז היתה ראשית בודתו לבקש מאת הממשלה להכיר לטובה את הרבנים ומורי דת ישראל לנושאי משרה במדינה, אשר להם הצדקה לקבל פרס מאוצר הממלכה, וחפץ ה׳ בידו הצליח, הממשלה הקימה את דברו, ויהי הדבר לנס לראות את עם וממשלת צרפת מכירים לטובה את דת ואמונת ישראל לתת למשרתיה חוקה אחת כאל כהני הדת השלטת, דבר אשר לא זכו אליו בני ישראל עד היום בכל יתר ארצות אייראפא הנאורות. קרעמיע נשאר בכהונתו בבית דין הגדול עד סוף שנת 1836, וישבע כבוד ותהלה מאת נשיאי הבית בנשאו שם את מדברו האחרון ביום 9 דעצעמבער ובעוד ירחי מספר נקרא להיות מליץ ועורך הדין בחצר המלך. כה הלך קרעמיע הלוך וגדל, משכיל בכל דרכיו וה׳ עמו בכל פנות, שפנה עד הגיעו לחצי ימיו (המשך יבוא) בשנת 1840 מאת כל איש אשר נדבה לבו להרים לתרומת הקדש. גם כלים יפים ונקיים קנתה לה הקופה לצמיתות, למען יגישו אל החולים את ארוחתם בכלים טהורים ונקיים, גם בתי בשול הכינה לה במקומות אחדים בעיר, בקרבת בתי החולים, למען יהיה מאכל החולים חי ובריא. ברכת החולים תבוא על ראש כל הגבאים והמפקחים על הדבר הזה, ואל גמולות ישלם לעושי טוב וחסד בצדקתם וכמעשיהם הטובים. הדר׳ יאָבעלסאהן התנדב לבקר את חילי בני ישראל בעיר הבירה גם במשכנותיהם חנם אין כסף, ועל זה נאוה לו תהלה. בבית ספר למלאכה החלותי את המכתב הזה, ובבית ספר כזה אכלה את דברי. ביום השבת העבר, כ״ג אדר, גוע וימת פה איש אחד מאלה אשר עבדו לפנים בצבא, ובצואתו אשר כתב לפני מותו הניח חמשה ועשרים אלף רובל כסף ליסד בית ספר ללמד אומנות את בני ישראל בעיר קטנה טשעכנאוויץ, מחוז ביעלסק, פלך הוראדנא, כי העיר הקטנה הזאת, הקרובה לביאליסטאק, היא עיר מולדתו. שם משפחת האיש המנדב הוא Rosaka, ומפני כי הלך ערירי לכן הקדיש את כל הונו למעשה הצדקה והחסד, ולבד החסד הנזכר הניח גם לטובת צדקות שונות פה ארבעה אלפים רו״כ. הצוואה הזאת נתקיימה כדת טרם מותו, והכסף המתוכן מונח פה באחד הבאנקים, יהי שם המנדב מבורך. מרדכי בן הלל הכהן    תולדות יצחק (המשך מגליון 3) בשנת 1824 ארש לו ר׳ יצחק קרעמיא אשה הגונה עלמה טובת חן ושכל ממשפחה מיוחסת בעיר מעלץ אשר בלאטרינגען המדינה, היא האשה אשר ראה עמה חיים נעימים חמשים ושש שנה, גם במעשה הזה נכיר את הרוח הנדיבה אשר פעמה את ר׳ יצחק, בירחים אחדים לפני מותו ספר ר׳ יצחק במרוצת הדברים לאחד מאוהביו לאמר: „המטרה אשר אליה נשאתי את נפשי כל ימי חיי, למחות מקרב ולב בני האדם את הדעות הקדומות והמשפטים המעוקלים אשר נשרשו בלבם מרוב ימים, המטרה הזאת היתה לנגד עיני גם בבואי בברית הנשואין עם רעיתי, אנכי הוא היהודי הראשון מן יוצאי ירך הספרדים בצרפת, אשר מלאו לבו לקחת לו אשה מבנות יהודי אשכנז. מימי קדם קדמתה הביטו הספרדים מגבוה ובשאט נפש על אחיהם האשכנזים רוב יושבי אייראפא, וילבשו גאות באמרם, כי אך המה יוצאי חלצי בני יהודה וכבוד יחוסם לא נשבת מטהרו גם ביצאם בגולה, על כן היתה חפצי במעשי, להוציא את הדעה הכוזבה הזאת מלב אחי הספרדים ולמלא את הפרץ הרחב בין שני בתי ישראל״ ויהי בשנת 1830 כאשר אוהבי החירות הריחו משאתו את המלך קארל העשירי מבית בור באן, בשלשת ימי המלחמה בחדש יולי על חוצות פאריז, ולודוויג פהיליפ מבית ארלעאן נקרא לשבת על כסא המלוכה בתור „מלך אזרחי צרפת״, וכהונת המשמרות הגבוהות במדינה נתנה על שכם האנשים אשר רוחם נאמנה את תורת המדינה וזכותי העם, בא גם זכר קרעמיא בין אנשי המעלה ורבי הפעלים לטובת החירות, וישימוהו למליץ ועורך הדין בלשכת בית דין הגדול (קאססא- ציאנסהאָף) למלא מקום אדיללאן באראט, אשר היה לשר המשפטים, ובמדברו הראשון אשר נשא במושב זקני צרפת וחכמיה לקח את לב כל שומעיו, והראש בית דין קם ממקומו ויאמר לו: „בית דין הגדול בצרפת יתענג מאד בראותו כי מצא בך איש המעלה הראוי למלא מקום החכם הנודע אדיללאן באראט״. בכל עת משמרתו זאת התאמץ קרעמיא לצאת הותירה את החירות. בימים ההם אחרי שבת המלך לודוויג פהילים על כסאו; לא היתה עוד בצרפת חירות הדפוס המוחלטת. רבים מטובי העם לא מצאו קורת רוח במלכם החדש וירגנו באהליהם, ורבים ממה״ע אשר הוציאו את כל"
021-HZF-1880-03-16-001-070073_toc_11,יעקב פראנק," יעקב פראנק (המשך מגליון 9) לשוא הרימו אז הרבנים הגדולים במרום קולם על ההוגים בספרי הקבלה, לשוא החרימו את כל המחזיקים בכתבים ובספרים החדשים אשר חלו בהם ידי תלמידי ש״ץ, לשוא היה כל עמלם, כי המונים המונים השליכו את התלמוד אחרי גום ויהגו בכל חשק לבב ותאות נפש בספרים ההם, ועד מהרה נהיתה מפלגה חדשה בישראל אשר מחזיקיה נקראו בשם זהרים (זאהאריטען) על שם ספר הזהר אשר היה להם תחת ספר תורת משה, ובעלי המפלגה ההיא פרצו והתפשטו בארצות פולין, מאהרן, באהמען, אונגארן ותוגרמא. אך פראנק לא התערב עוד עם בעלי המפלגה ההיא ולא הלך בדרכיהם, עד אשר בא לעיר סאלוניקי בארץ תוגרמא והתחבר שם עם המינים המאמינים בשבתי צבי, ויאלף ארחותם ויצמר לשקוציהם ולתועבותיהם, ואז יצא בעזות מצח להתעות לישע לאלה אשר נמתח עליהם מדת הדין הקשה בגלל אהבתם את שלומי אמוני ישראל במעשה תעתועיו, ורבים נתעו להאמין בו כי איש אלהים קדוש הוא. שם המיר את שם משפחתו דאברוסקי בשם פראנק, כי התוגרמים יקראו את כל בני הנכר ומה גם את בני ארצות המערב, בשם פראנקים, גם החליף את שמו העצמי (אשר לא נודע לנו) בשם יעקב, באמרו כי נשמת יעקב אבינו התגלגלה בו, ועל כן יראה גם הוא את הסולם המוצב ארצה וראשו מגיע השמימה, גם ישר את אלהים ואנשים ויוכל להם — ועל כן נקראהו גם אנחנו בשם יעקב פראנק, וכן חתם גם הוא את שמו בכל ספריו ומכתביו, אך עד מהרה נגלתה ערמתו ומומתו הרעה בסאלוניקא וביתר ערי תוגרמא, והרבנים הדפו ורדפו אותו בחמה עזה, עד אשר נלחץ לעזוב את תוגרמא וישם לדרך פולין פעמיו, כי שם ישבו בסתר קהלות רבות המאמינים בש״ץ והולכים בדרכיו, ויחב בכליון עינים ליום אשר יבוא אליהם איש חכם וכביר כח לב. אשר יאסוף אותם לאספה אחת ויהיה להם לראש ולקצין. ויהי בהודע להם כי בא פראנק לפאדאליע, ויחרדו לקראתו וישימוהו לנגיד ומצוה עליהם, והוא הורה אותם בסתר את הליכות תלמידי ש״ץ ושטותיהם הנשחתות בעניני האמונה ודרכיהם הרעים ככל אשר למד בסאלוניקי מפי מאמיני ש״ץ, ויתפאר ויתהלל לעושה נפלאות גדולות עד אין חקר, אשר בידו לשנות משטרי מעשה בראשית, ותועפות עולמות עליונים למשמעתו יסודו. בערמתו ונכליו הרבים בהתחפשו לנזיר אלהים וקדוש עליון, ויותר עוד בפזרו כסף רב לכל המסתופפים בצלו (כי כסף רב הביא אתו מתוגרמא), משך אחריו המונים המונים מבני עמנו בארץ פולין, ובעלי המפלגה החדשה המכונים בשם זהרים אשר האמינו בשני משיחים: במשיח בן יוסף אשר כבר בא ונהרג ובמשיח בן דוד יבוא עוד ויחבר את עשרת השבטים עם שבט יהודה ובנימין, הלא הוא שבתי צבי. בעלי המפלגה ההיא החלו להאמין כי לא שבתי צבי רק יעקב פראנק הוא המשיח האמתי וינהרו אחריו וידבקו בו ויאמינו בנפלאותיו ויעריצוהו ויקדישוהו גם רבים וכן שלמים מתופשי התלמוד ושומרי אמונים משלומי אמוני בני ישראל. האמינו בו כי הוא המשיח ובידי תושע יהודה וישראל תשועת עולמים, ועד מהרה הובילו לו מאמיניו שי הקריבו לו אשכר וימלאו חדרי משביתו כסף וזהב וכל שכיות החמדה, ותחשב להם זאת כאלו הקריבו קרבנות במקדש ה׳ אז גבה לב פראנק ורמו עיניו. חלף רוח גאונו ויעבור ואשם ביתר עז מבתחלה, וישלח מכתב גלוי מפאראליע לכל אנשי שלומו, נמלכל היהודים ככתבם וכלשונם, ובלשון מדברת גדולות הודיע אותם את כחו וגבורתו לעשות גדולות ונפלאות אשר לא נבראו ולא נראו עוד תחת כל השמים; הודיע לכל כי הוא נשיא ראש ונגיד ומצוה להמפלגה הקדושה הנקובה בשם זהרים  והוא הוא משיח אלהי יעקב והגואל האמתי, ומאז והלאה השתובבו בעלי המפלגה ההיא משובה נצחת, ויאמינו בו כי הוא עצם אלהי מתחפש בגוית אדם, ורבים מהם השתגעו ויבואו ימים אחדים בשבוע אל ביתו להתפלל אליו כאשר יתפלל איש אל אלהיו*) אך רגנת פראנק ועדתו היתה מקרוב ושמחתם עדי רגע, כי כמעט אשר נודעו דרכיהם הרעים ועלילותיהם הנתעבות בקהלות ישראל אשר בארץ פולין, התעוררו הרבנים הגדולים כל יראי אלהים וחרדים על תורתו, ויצאו לקראת הרשעים ההם חרמות ואלות וקללות, גם הכו אותם בלשון לפני השרים הגדולים היושבים במלכות פולין, ויגלו על עינם ועל פשעיהם, כי מכחישים הם לאל ממעל ונצמדים לכל תועבות ה׳ אשר שנא. ויהי בנסוע פראנק בלוית המון רב מאנשיו לבוא לעיר סאליניקי, נתפשו על גבול פולין בכף מושלי הארץ אשר שמעו בקול *) התפלה ההיא נדפסה בספר השמו״ש (דף ז') להגאון יעב""ץ, אך היא שבש את לשונה ומהפך את דבריה מתפלה לתפלה, ומתהלה לתהלה, ע״ד עין כל, עין קוץ וכו׳, ובתפלה ההיא נמצאים הדברים האלה: דאסר שרץ כל השרצים״, והרה״ח ה׳ אב״ג במ״ע הבקר אורי שנה שלישית חוברת שניה במאמרו היקר „הגזרה והבניה"" יכתוב כי הוא איננו יכול לתקן את הדברים ההם אשר שבש יעב""ץ איך היו בעצם וראשונה, אך בלי ספק היו בעצם וראשונה כדברים האלה, דהיא „עקר שרש כל השרשים"" והוא ע״ד עקר שרשוהי בדניאל ד׳ י״ב, וע״ד דהוא עקרא ושרשא דכל עלמין בסה״ז, והרשעים ההם בעלי כת פראנק כנו בתאר הזה את שבתי צבי אלהי תעתועיהם, ויתנו לו את כבוד הא״ס וע״ק, כידוע. היהודים והאמינו בדבריהם על אדות הפלגה החדשה והמשחתה הזאת, ופראנק ואנשיו אוספו אספה אסירים אל בור, אך פראנק לא התרפה ביום צרה, ברוב ערמתו ותחבולות מזמתו הרבה יצא עד מהרה לרוחה, כי בחלקת לשונו ועוז רוחו מצא חן והפיק רצון מאת הבישאף הקאטולי ניקאלאיי דעמבאווסקי אשר בקאמעניץ פאדאלסק, ויאמין בדבריו כי שטתו בדבר אלהים ודתו נוטה לאמונת הנוצרים הקאטולים, ויחשבהו לפילוסוף בפילוסופיא הדתית, ויט אליו חסד ויוציא אותו ואת אנשיו לחפשי, גם דבר עליי טובות באזני שרי המלוכה, עד כי יצא דבר מלכות לבל יעוז אנוש לנגוע בפראנק ואנשיו לרעה, ויחשבו ככל אזרחי הארץ. (המשך יבוא)"
021-HZF-1880-03-16-001-070073_toc_12,חדשות שונות," חדשות שונות אחינו החכם והמשורר הנודע למשגב בישראל ובעמים סופר ומזכיר לעדת ישורון אשר בוויען, הדאקטאר לודוויג אויגוסט פראנקל, חגג ביום השלישי לחדש פעברואר העבר את יום חג היובל למלאות לו שבעים שנה, וכבוד גדול נעשה לאיש המעלה ביום הזה מן ממלכת אוסטריא תושבי עיר הבירה וראשי עדת ישראל. בבקר היום ההוא הופיעו אליו ראש האזרחים ומלאכות תושבי עיר וויען לברכהו, וימסרו בידו מכתב תעודה, כי נתכבד להקרא „אזרח נכבד״ להעיר וויען מאת הקיסר נתכבד באותות הכבוד נוסף על אלה שהיו לו מכבר, כל שרי הממלכה הגישו לו מכתב תודה וברכה, ומכל קצות אוסטריא עפו אליו כצפרים מכתבי תודה על הטובה הגדולה אשר עשה לארצו, בכוננו ראשון את בית חנוך ומחסה לעורים, והעולה על כולם אותות האהבה היתרה אשר הראו להסופר והחכם הזה ראשי עדת ישראל. בעבור אמונתו בארבעים השנה אשר שמש בכהונת סופר, ומזכיר לעדה, ויגמרו אומר להוציא על חשבון העדה שנית לאור את כל ספריו הרבים אשר כתב מן היום אשר רוח המליצה והשיר החלה לפעמהו עד כה. כחמשים שנה נודע שם פראנקל לתהלה בעולם הספרות הגרמנית, וספריו אשר כתב נעתקו לרוב לשונות אייראפא. בין אחינו עשה לו שם עולם בהשתדלותו לכונן בית ספר ללמודי השפות והמלאכות בירושלים, כאשר נסע שם בשנת 1856 במלאכות הגבירה פאן לעמעל. ככתוב על ספרו ירושלימה"", לקהל קוראי עברית נודע פראנקל מספרו הנ״ל הנעתק מאת מ. שטערן עם הספרים „ממצרים״ והשיר הספורי „נשיא בישראל"" אשר שניהם נעתקו לעברית מאת הח׳ המשורר. א. ב. גאטטלאבער, והח׳ מאיר הלוי לעטטעריס, יאריך ה׳ ימי החכם ואיש המעלה הזה, יוסיף להאיר עיני שומע דבריו וקוראי ספריו מכה״ע Pycckin upen יספר את הרדיפות אשר מצאו את ב״י בפעץ אשר במאראקקא: ביום 15 יאנואר העבר שחקו נערי בני ישראל באחד הרחובות אשר לפני גרות היהודים והנה ערבי אחד יצא ממחבואו ויתנפל בחמה שפוכה על הילדים התמימים להכותם מכה רבה, ואחד מהם כמעט מת תחת ידו. בעת הזאת עבד על מקום המעשה איש עברי וליד צרפת, וידבר על לב הקנאי כי ירף מאף, ובראותו כי לשוא ישחית את דברו החזיק בו להוליכהו אל בית המשפט, הסולטאן עבר, אז על הככר אשר לפני הבית, וחוק הוא לבני פעץ לסגור את שערי בית המשפט בעבור הסולטאן לפניהם. הערבי והעברי המחזיק בו משבו עליהם עיני יתר המושלמנים, עוד מעט והמון רבה מבני האספסוף הקיפום. והנתפש קרא בקול גדול כי יחפוץ לרצחו נפש. הקנאים לבשו חמות ויתנפלו על היהודי יליד צרפת ויפצעוהו, אך הוא נס וימלט אל אחד הבתים, הדבר הזה העלה את חמתם עד להשחית, חיש מהר הזדיינו בכלי עץ ואבן, שכינים וחרבות, ויפרצו אל רבע היהודים בקול רעש לאמר: „מות ואבדון ליהודים״. מרבית היהודים התבצרו בבתיהם ויכונו לעמוד על נפשם ורק זקן אחד אברהם עלא לוף שמו נפל בידי השובבים אשר כלו בו ההשעה במאראקקא תכון עם הקנאים, כי כבוא אחד מעשירי היהודים אל הסולטאן להתאונן באזניו על המעשים הנוראים האלה, ענה אותו בלעגי מעוג, כי לשוא חרד את כל החרדה הזאת, אחרי כי הקנאים לא עשו לו דבר. . חצי קנאתם. לראשונה הכוהו עד צאת נפשו, ואחרי כן הביאו מן החנויות אשר במקום ההוא נפט עצים ואש ויעלוהו על המוקד המעשה הזה הביא מורך בלב היהודים, ועד היום לא יעמדו לעזוב את מגורתם, ומה גם כי כפי הנראה גם יד הממשלה"
021-HZF-1880-03-16-001-070073_toc_13,," מודעה אמת וצדק ניתן מאתנו הח״מ להודיע לאחב״י כי גם בשנה זו קנה מאתנו הח״מ הגביר ר׳ נחמן לאטאה מחזיק הדיסטילארניע ברחוב דזיקא גומר 22 כל היי״ש פסח הנצרך לו עבור הקונים, וכל היי״ש פסח היוצא מהגביר ר׳ נחמן לאטאה יכולים כל אחב״י להיות לבם נכון ובטוח כי הוא הוא היוצא מפאבריק מנישיב המפורסמת בהכשירה היותר אפשרי, כי עשינו עמו בפירוש בתנאי קיים אשר לא יהיה לו שום יי""ש פסח משום פאבריק אחרת זולת הפאבריק מנישיב — באנו עה״ח יום ב׳ י״א אדר תר״מ לפ״ק ווארשא נחמי׳ רויזענפעלד ההה״ק זצללה״ה מווארקי, אברהם רובינשטיין מגור"
021-HZF-1880-03-16-001-070073_toc_14,," איש אחד הנודע לתהלה בחכמת הזמרה ומנצח נשגב, אשר בנעים קול לפי חוקי הזמרה לקח לב כל השומעים עוד בטרם למד בהקאנסערוואטאריום אשר בפ״ב, ומה גם עתה, וכבר נסה כחו לפני אספת חכמים מבינים. והמה נתנו תעודתם כי רב כחו בחכמת הנגון והזמרה לפי חוקי המוזיקא. גם בידו תעודות רבות מפראפעסארען גדולים, המשורר הזה הנהו עתה בפ״ב, וחפצו לתור לו מקום לקחת משרת קאהר חזנות על שכמו באחת הקהלות הגדולות לב״י, תעודותיו תעידנה עליו כי הוא תמים דרך רצוי לה׳ ולאנשים, העדה אשר תחפוץ לתת ידה להמשורו הנעלה הזה תפנה במכתבה אל הרעדאקטאר המו״ל מכה״ע Pyc. espex בסט'- г. Л. Верману פעטערסבורג."
021-HZF-1880-03-16-001-070073_toc_15,," שתו ביין מסכתי! הנני מודיע כי יש בבית מסחרי ברחוב וושלעקאווער בבית ר׳ דובער מגיד, כל מיני יין של פסח יין אונגאריא ריינוויין ועוד מינים טובים כאלה וכולם כשרי בדת וימכרו במקח השוה עפ״י מחירם. מיני היין האלה הנם בידי מהסקלאד של ר׳ הלל מענדיל מאלינאק מווארשא וכל קונה ישיגם מידי על המקח כאשר בווארשא. שלמה נתן מעלניק"
021-HZF-1880-03-16-001-070073_toc_16,," מחודש ניסן הבע״ל יחל רבע השלישי למכה״ע עברי אנכי היו״ל בבראדי זה שנת שש עשרה, מחירו א׳ רו״כ לרבע שנה, החפץ בו ישלח כסף חתימתו לסוכני הח״מ. גם כל איש בווארשא או ביתר הערים, אשר נמצא אתו ש״ס ואלפס קאמפלעט. בלתי מכורכים מדפוס ארגעלבראנד או מיתר הדפוסים ורוצה למכור נחמי' צבי טשארנאוויץ אותם יפנה אלי הח״מ ונבוא אל עמק השוה Паршопичъ Варшава Лзикая ул. № 3. אדרעססע"
021-HZF-1880-03-16-001-070073_toc_17,," יין של פסח הנני מודיע לאחי בני עיר ווארשא, כי הבאתי לפה יין של פסח המשובוה מבאסראביע בהכשר של הרב ראב״ד מק״ק טעלעגעשט בבאסראביע. היין הוא טוב מאד וכל השותים אותו ימצאו בו חפץ בשתים, כי טעמו מן המובחר ומחירו בזול גדול שלא ישוער, וע״כ כל החפצים לקנות היין הזה יבואו אלי ברחוב נאלעווקי 31 א באיסקלאד יין של פסח יוסף קליינמאנן מבאסראביע"
021-HZF-1880-03-16-001-070073_toc_18,," דאקטאר סלאנימסקי, וואהנט אין ווארשא, אויף דיא נאלעווקעס נומר 41 (הויזע ווינקעלהאקען) נימט אויף קראנקע יעדען טאג מארגענס פאן 9 ביז 11, אונד פאן 5 ביז 7 אוהר נאך מיטטאג, בעזאָנדערס עמפפֿיהלט ער זיך פיר איננערע אונד געהיימע קראנקהייטען, אונד בירורגישע. פיר ליידענדע ארמע אונענטגעלטליך"
021-HZF-1880-03-16-001-070073_toc_19,," בהרעדאקציא נמצא למכור הצפירה משנות 75 — 74 אך יחסר בהם שני נומערין ומחיר שניהם עם פארטא 2 רו""כ "
021-HZF-1880-03-16-001-070073_toc_20,,"  הודעות כל החפץ לאסוף מורה אל ביתו ללמוד תנ״ך לה״ק ודקדוקה, יעשה עמי חוזה בבית הרשום מטה, ואקוה שיפיק רצון מלמודי עצהיו״ט. ווארשא רחוב פראנצישקאנער בחצר ה׳ הירשפינקעל נומר 27. משה בר׳ מזל מדינאבורג."
021-HZF-1880-03-16-001-070073_toc_21,," ספר מעבר יבק מוגה בתכלית הדיוק ומתוקן ומזוקק מכל השגיאות שנפלו בו בדפוסים הקודמים, יצא לאור על ידי הח״מ בדפוס האלמנה והאחים ראם בווילנא על נייר טוב מהודר בתכלית ההידוד. מחירו 75 קאפ׳ מלבד פארטא, ולסוחרי ספרים אתן ראבאטט נכון. החפץ לקנותו יפנה אלי הח״מ או או להמדפיס ראם הנ״ל דברי המו״ל שמואל חיים איינשטיין, אדרעססע שלי  בווילנא нуило Алиштенцу въ Вильну. S. Binstein in Wilna. Eussland."
021-HZF-1880-03-16-001-070073_toc_22,," נעתרתי לבקשת בני משפחתי להאריך עוד זמן מושבי פה רוססיא, ודורשי עצתי במהלות אשר מוצאן מימי הילדות כמו חסרון כה המוליד חלישת העצבים ומחלות נשים (אימפאטענץ אונד גערווענשוועכע), יפנו אלי ע״פ האדרעססא שלמטה וימצאו מזור ותרופה, ואלה אשר ברצונם שאבקר אותם במקום מגוריהם בערים אחדות יודיעוני בקשתם לכה״פ שבוע אחד מקודם, על מכתבים אענה לאיש איש ככתבו וכלשון ר״ל עברית אשכנזית או צרפתית. אדרעססע .Доктору И. Волинеру въ Ктевъ Ша Пололъ. аская № 36."
021-HZF-1880-03-16-001-070073_toc_23,," שאלות ותשובות ליעקב בטארנאפאל לחו״ל לא נוכל. לאיש מיני כבר נדפס זה כמה שנים, והענין הב׳ אינו להצפירה, יודיענו בדבר השלוח, לה׳ ראבינאוויץ שלחנו כסדר ומדוע לא ישיג, למביאי תודה, מעשי החברה נודע לכל, לצייטלין, צ״ל ציפרין. ה"
021-HZF-1880-03-16-001-070073_toc_24,, הרוצה לכתוב אלי יכתוב ע״פ אדרעססע S. Sionimski in Warschau Muranowska )Breite Mila No 24. З. Сонилскiй г. Варшава Мурановская № 24.
