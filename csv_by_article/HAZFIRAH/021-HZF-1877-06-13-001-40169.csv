article_id,headline,text
021-HZF-1877-06-13-001-40169_toc_1,,"                                     ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ  ם לרבע שנה 1,50 רו״כ. ל ביתר הארצות 20 פראנק.   באמעריקא 5 דאללאר. S"
021-HZF-1877-06-13-001-40169_toc_2,, A מחירו באשכנז:  14 רייכם מארק לשנה. ב  בעסטרייך 8 פל׳ לשנה וכן לרבע שנה. שכר מודעות: מכל שורה קצרה 5 קאפ׳. 2 A
021-HZF-1877-06-13-001-40169_toc_3,"מכתב עתי משמיע חדשות בקרב עם ישחן , מכל ..."," מכתב עתי משמיע חדשות  תח⸗ בקרב עם ישרון, מכל הדברים הנוגעים בעניני המדינות.  להדו — דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-06-13-001-40169_toc_4,תוכן הענינים., תוכן הענינים. דברי הימים. מאסקווא. האייסין. קרינאק. ידיעות העולם והטבע הררי קרח (אייזנעבירגע גלעטשהער) מאת נחמיה דוב האפפמאן. הגאריללא מאת ישראל פרענקעל. החונקים מאת קלמן שולמאן. חדשות שונות. מגיד משנה. ידיעות הממשלה. הודעות. שאלות ותשובות
021-HZF-1877-06-13-001-40169_toc_5,דברי הימים," דברי הימים לפני ירחים אחדים, בעת אשר לא אבדה עוד תקות השלום וחרב לא עברה עוד בארץ, היו כל יודעי בינה לעתים פה אחד, כי אם אך יופר שלום הארץ, אם אך ישלפו חרב מתערה, אז לא תשוב עוד החרב לנדנה ימים רבים, כי ימשך הריב לאורך ימים, גם אם לא יפרוץ את גבולו להתפשט על פני ארצות אחרות, ומה גם אם ימשוך עמים אחרים בכחו להריק חנית איש לקראת רעהו, ובאמת, הנה קורות הימים למדונו לדעת, כי כאשר פרצה המלחמה בין רוסיא ותוגרמא, אז על הרוב נמשך הריב ימים רבים, בהיות אדמת תוגרמא באייראפא איננה מסוגלה לנצחונות גדולים במשך ימים מועטים, והארץ מלאה מבצרים חזקים, אשר לא בנקל יעבור האויב על פניהם או יוריד עז מבטחם. על כן מה יפלא בעינינו, כי כעת בעוד אשר המלחמה זה כמעט החלה, ורק בארץ אזיען כבר נסו הרוססים לנסות מלחמה אל האויב, ובאייראפא הנם עומדים עוד על הדאנוי על אדמת רומאניא, ורואים את חוף תוגרמא מרחוק, כעת כבר נשמעו קולות מקולות שונים במכה״ע, כי יש תקוה אשר קרב השלום לבא וימי המלחמה לא ימשכו; כי נכונה רוסיא לתת לתוגרמא את השלום במחיר איזה תנאים אשר תציע רוסיא לפניה. מכ״ע רבים החליטו, כי גם תוכן התנאים ההם גלוי וידוע לפניהם. לפי דבריהם הנה תדרוש רוסיא במחיר השלום: א) כי תשיב לה תוגרמא את הוצאות המלחמה ב) לעשות את ארץ בולגאריען לממשלה בפני עצמה תחת צל ממשלת הסולטאן, ג) כי תצעיר תוגרמא את מספר אניותיה על ים השחור. ד) כי תפתח תוגרמא את לשון הדארדאנעללים בעד אניות מלחמה אשר לרוסיא לעבור בה. תוכן הדברים האלה בא במכה״ע האטאליאני Liberta, ומשם עברו לארץ צרפת ואחרי כן למכה״ע האשכנזים. מובן הדבר כי השמועות האלה הן רק השערות בעלמא, אשר אין להן עוד כל יסוד נאמן. יען כי באמת כמעט אי אפשר הוא, אשר יצא השלום לפעלו בקרב הימים. הן המלחמה על אדמת אייראפא כמעט לא החלה עוד, ואם כי הנצחונות אשר עשו הרוססים באזיא נתנו בלב התוגרמים להבין, כי עצמו הרוססים מהם; אבל בכל זאת מסופק הוא מאד, אם תתרצה ממשלת תוגרמא לעת כזאת לקנות את השלום במחיר גדול, כאשר תשית עליה רוסיא, בטרם תנסה כחה במלחמה באייראפא. ולו גם היתה את לבב ממשלת תוגרמא לעשות כזאת, אז תעלה עליה חמת העם עד להשחית. הן בראות הממשלה את עצמה בכל רע, בהיותה צפויה אלי מלחמה עזה ונוראה עם גוי אדיר וחזק כהרוססים, קראה לכל העמים והשבטים החוסים בצלה לעזרה לה; ולמען תפוש את המחמדנים בלבם יותר הודיע ראש הכהנים המושלמנים (שייק איל-איסלאס) לכל בני אמונת מחמד כי הריב הזה קדוש הוא, כי מלחמה הוא לד' ולמחמד נביאו את הנוצרים הבלתי מאמינים, ובכן חוב קדוש מוטל על כל המאמינים בקדושת הנביא, לחגור איש חרבו ולצאת בצבא, ככתוב בתורת הקאראן: הכה בשם ה׳! ובאמת, הנה נאסף המון רב מכל אפסי תוגרמא לקול הקריאה הזאת, ומה יענה כל האספסוף הזה, אם תשחר הממשלה שלום כבוד מאת הבלתי מאמינים, ותכנע מפניהם לקבל על עצמה כל התנאים הקשים אשר תשים רוסיא לפניה? בלי תפונה סכנה רבה מרחפת אז על פני ממשלת עבדול האמיד השני ומה גם כי גם בלעדי זה רבו המתלוננים בעיר המלוכה ובכל ערי המדינה, על אשר עזבה הממשלה את דרך מידהאט-פחה ותשב אל דרכיה הראשונים, דרכי אופל וצלמות! מלבד זה, הנה התנאים בעצמם אינם מן העלולים ומסוגלים ביותר להוציאם לפעלם; תוגרמא כסף ענושים, אז לא נוכל לדעת מתי יבא הקץ להריב הזה, אחרי כי מודעת היא אשר דללו וחרבו אוצרות תוגרמא, אין פרוטה בצלחתה לשלם לנושיה את הרבית אשר הם נושים בה, ולכלכל את הוצאות המלחמה, ומאין תקח כסף רב כזה להשיב לרוסיא את כל ההוצאות הגדולות, אשר הוציאה על צרכי המלחמה, אשר תעלינה לסך עצום ורב? וכשם שאי אפשר לממשלת תוגרמא לשלם לרוסיא כסף תועפות שכר נצחון, כן לא תוכל לסלק ידיה מן בולגאריען, מבלי העלות עליה קצף העם עד להשחית; ורק אחרי אשר ינגפו צבאותיה לפני הרוססים במערכה בשדה על אדמת אייראפא, וכל העם יראה כי אין לאל ידם להתיצב בפני הרוססים, רק אז יוכלו להכנע בלבבם. כן לא נזכר בתנאים לה מאומה אודות באסגיען והערצעגאווינא; ומה יהיה אפוא משפט הארצות האלה? היעזבו ביד גורלן, בעוד אשר הסלאווים האחרים יצאו לחפשי מתחת סבלות תוגרמא? מוב הדבר כי כזאת לא תהיה! ואם גם באסניען והערצעגאווינא תהיינה לממשלה בפני עצמן, בצאתן מרשות תוגרמא לגמרי הלא באופן כזה יקרעו כל מחוזות הנוצרים מאת תוגרמא וכל ארצותיה באייראפא, ומי זה אפוא יוכל להאמין, כי תמהר תוגרמא לכרות ברית שלום את רוסיא ע״פ תנאים כאלה; הלא טוב לה לנסות עוד את שארית כחה במלחמה, כי במה תוכל להרע לה? היוכלו תנאי השלום להיות אחרי כן רעים מאלה אשר זכרנו? סוף דבר לדעתנו הנה כל התנאים ההם לכל פרטיהם אין להם על מה שיסמוכו, והתקוה לראות את השלום יוצא למענהו בקרב הימים, אך תוחלת שוא היא, אשר יצרו בא⸗ הבירזא להונות את הרבים הגראף שובאלאוו ציר רוסיא בלאנדאן, אשר נסע זה לא כביר לס׳ פעטערסבורג, שב בימים האלה למקומו, ובפעם הזאת לא התראה את הנסיך ביסמארק בעברו דרך ברלין, כי הנסיך הוא כעת בקיססינגען, במקום מעינות הרפואה אשר ישלחוהו רופאיו שמה מדי שנה בשנה לפי דברי מכה״ע יביא הגראף שובאלאוו אתו תשובה מאת ממשלת רוסיא, על דברי הלארד דערבי אשר שלח ביד שובאלאוו, ולאפטוס ציר אנגליא בחצר קיסר רוסיא. והנה כאשר לא נודע אל נכון מה שם ה׳ דערבי בפי שובאלאוו בלכתו לארץ רוסיא, כן גם אין יודע את דבר מענה רוסיא לכל פרטיו, לפי דברי מכה״ע אחדים, הנה הבטיחה רוסיא לבל תגע בעניני אנגליא לרעה, וגם אמרה כי אחרי אשר תשבר זרוע תוגרמא ותבא עד מרום קץ המלחמה, אז תגמור ביחד את הממשלות האדירות האחרות מה לעשות לתוגרמא ועל איזה אופן יצא השלום לפעלו, לפי דברי מכ״ע אחרים, הנה הוסיפה עוד ממשלת רוסיא להגיד לאנגליא, כי יוכל היות, אשר לרגלי המלחמה, נחוץ יהיה לה להבקיע אל קאנסטאנטינאפאל בירת תוגרמא ולהתאחז בקרבה על משך זמן מה; אבל תעזוב את העיר חיש כאשר תוכל אם יש שרש דבר אמת בכל הידיעות האלה — נחזה כבא מועד אולם זאת נודע בהחלט, כי היו דברים ומשא ומתן בין רוסיא ואנגליא ע״ד תעלת זועץ. ביום 10 מאי העבר בא ה׳ לעססעפס, חופר התעלה ההיא, מפאריז לעיר לאנדאן, לקחת דברים עם ה׳ דערבי ולבקש ממנו להציע לפני כל הממלכות האדירות, לעשות את תעלת זועץ כרשות הרבים, אשר אין רשות ביד איזה עם וממלכה להביאה במצור (6лokaлa) או לסגור אותה בעד אניות עם אחר. ה׳ דערבי צוה עליו לחכות איזה ימים, ואחרי כן הודיע לו, כי לא יוכל למלאות את בקשתו זאת. אולם אחרי בן הודיע דערבי את דבר בקשת לעססעפס לה׳ לעיארד ציר אנגליא בבירת תוגרמא, ולה׳ ליאן, ציר אנגליא בפאריז. גם לקונסול אנגליא בקאירא בירת מצרים, וגם הוסיף עוד להודיע להם, כי מסר דברים לציר רוסיא להודיע לממשלתו כי אם תצור רוסיא על תעלת זועץ, או תסגור אותה בעד איזה אניות, אז יהיה הדבר בעיני אנגליא, כאלו חפצה רוסיא לסגור לפניה את הדרך להודו המזרחית, ובאופן כזה לא תוכל עוד אנגליא לשמור את מעמד הבינים כמקדם. והנה בעוד אשר באייראפא המזרחית נשמע קול רעם וכלי תותח וקול רעש רכב ופרשים, קול ענות גבורה וקול אנקת חלל. הופרה השלום והמנוחה גם במערבה; ובעוד אשר ראש כהני המושלמנים קורא לעמו: חרב לד׳, יקרא גם ראש הכהנים הקתולים לכל חסידיו ולכל המשתחוים מול הדרת קדשו, לעורר ריב ונקמה מול ההופכים אליו עורף, באופן אשר סכסכו ענינ האמונה כעת במערב אייראפא את כל הענינים המדינים וכמעט כל הארצות לא תדענה מרגוע מחמת הכהנים הקתולים ותנואותיהם. זה לא כביר חגג האפיפיור פיוס התשיעי את חג היובל ליום מלאת לו חמשים שנה מעת אשר נעטר בעטרת הכהן הגדול (emnckonъ) ליום חג הזה נאספו לעיר רומא כהנים רבים מכל קצוי הארץ, לברך את קדושם; והוא נחמם וידבר על לבם דברים טובים, דברים נחומים, לאמר, כי אם אמנם דל כבוד האמונה הקתולית בימים האלה, וחדלו המאמינים באשכנז; אולם תקותו חזקה, כי יקום ה׳ לימין קדושיו ויושיעם בצר להם, וירומם קרנם עד למעלה והיו לכל לראש. הדברים האלה עשו רושם גדול בכל הארץ, וביותר בארץ אשכנז; ואם כי מראש נתנה הממשלה להקתולים בארצה הרשיום לחוג את יום היובל בשמחה ובתודה לעיני השמש, הנה כאשר נודעו דברי פיוס התשיעי לממשלת אשכנז, מהרה להשיב אחור את דב רשיונה ההוא, ולצוות על כל יושבי אשכנז הקתולים לבל יהינו לעשות את היום ההוא יום חג להם, בהיות הדבר למורת רוח להממשלה ואם תביט ממשלת אשכנז בעין אחת לעיר רומא לראות מה יעשה האפיפיור, אם יוסיף להסית בה את הקתולים ולהרגיז את מנוחתה, הנה תלטוש את עינה השנית לבירת צרפת לראות מה יעשה בה. מודעת היא כעת בכל הארץ, כי האפיפיור היה המגיע הראשון לנפילת המיניסטעריום של סימאן וחבריו. ה׳ סימאן, העלה עליו את קצף האפיפיור בדבריו בבית הנבחרים, כי לפי דעתו הנה לחנם יעוררו הכהנים את העם לחמלה על האפיפיור, כי באמת אין האפיפיור נתון בצרה ובשביה, כאשר יחליטו הנוהים אחריו בצרפת, כי עושר וכבוד יתמכוהו ורק המלוכה תחסר לו, לרגלי זאת צוה האפיפיור להגוד להמארשאל מאקמאהאן, כי אם לא ירחיק את המיניסטרים הנוכחים מעל פניו, אז יסיר האפיפיור את חסדו ואמתו מעם צרפת ויחשבה לאויב לו. ואחרי אשר עד כה רבה ממשלת האפיפיור על הנשיא מאקמאהאן, עד כי הרחיק הנשיא למענו את המיניסטרים הטובים בעיני רוב הנבחרים למרות רוח כל העם הנה מובן הדבר, כי תהיה הממשלה הנוכחית מקשבת לקול פיוס התשיעי ולקול דיופענלא מלאכו, ראש כהני פאריז, הן אמנם הבטח הבטיחו שרי צרפת החדשים, כי בעניני החוץ ילכו בשטת המיניסטרים אשר היו לפניהם וגם רחוק לשמוע, כי יחפצו המיניסטרים והמארשאל בראשם לריב את ריב האפיפיור בחרב וחנית, כי מלבד אשר יפגשו אז על דרכם את חיל איטאליא וצבאות אשכנז, והם עוד לא נרפאו כלה מן המלחמה האחרונה, תהיה מלחמתם הקדושה הזאת למורת רוח כל יושבי אייראפא; אבל בכל זאת, תשמור אשכנז כעת את צעדי ממשלת צרפת, מבלי דעת מה ילד יום והממשלה החדשה בצרפת עושה את שלה, מבלי שים לב לתלונת העם, וביותר ידי ה׳ פורטא שר הפנים מלאות עבודה כל היום, להודיע לשרי הפלכים והמחוזות את הדרך ילכו בה ואת המעשה אשר יעשון. קוראינו כבר יודעים, כי בעזוב הנבחרים את עיר פאריז, אחרי סגור הממשלה את בית הנבחרים על ירח ימים, קראו הרפובליקנים לשרי הממשלה לאמר: „כנבחרים נלך מאתכם, וכשופטים נשוב אליכם״. לכן תעמול כעת הממשלה לסבב פני הדבר, אשר לא יוכלו עוד הנבחרים לשפוט על מעשיה כטוב בעיניהם. לתכלית זאת תשתדל הממשלה לקנות לה לב הזקנים (סענאטארען), כי המשפט להזקנים האלה לסגור, ביחד את נשיא הדפובליק, את בית הנבחרים ולצוות על העם לשוב ולבחור שנית אנשים מקרבם; על כן יעלה על לב הנבחרים, בשובם ביום 16 יוני לחדש מעשיהם, להתנגד להממשלה ולעשות איזה מעשים למורת רוחה, אז תבקש הממשלה מאת הזקנים לסגור את בית הנבחרים לחלוטין ולעשות בחירות חדשות. ומיראה פן גם בימי הבחירות החדשות ישוב העם לבחור רפובליקנים מקרבו, הנה צוה שר הפנים פורטא על כל פקידיו ועוזרי ידיו, כי ישתדלו בכל עוז לבער אחרי רוח החפש והדרור המפעם בלב העירונים ויושבי הכפרים, לענוש קשה כל מו״ל ספר או מכ״ע אשר יהין להטיל מום במעשי הממשלה; לרגל אחרי הבאים בבתי המשקה והמאכל. אם לא יהגה חכם דבר מר נגד הממשלה הנוכחית; לאסור על החברות השונות, ביותר של הרפובליקנים להתאסף ולדבר דברים בעתם; לבקר אחרי המורים בבתי מדרש החכמות ובבתי הספר הגבוהים והנמוכים, למען דעת אם שלם לבם את האמונה ואת הממשלה, וכאלה רבות. גם שר המלחמה נתן צו לשרי החיל, למנוע את אנשי הצבא ופקידיהם מקרוא מכ״ע מדינים, ולאסור עליהם לבקר בתי משקה שמכ״ע כאלה מצויים בהם. ודברי המיניסטרים ההם לא שבו ריקם, כי כבר נענשו אנשים רבים על עברם מצות הממשלה; מו״ל מכה״ע רבים הושמו במאסר, אף שלמו כסף ענושים הרבה מאד וגם אנשים פרטים נתנו במאסר, כי הוציאו מפיהם דבר שלא כהוגן על הממשלה החדשה, האומרת לחדש בצרפת מעשי נאפאלעאן השלישי ומתי סודו. אמנם הרפובליקנים לא יחשו גם המה, וכל אחד מן הנבחרים הנוטים אחרי ממשלת הרפובליק, בשובו אחרי יום 16 מאי אל עיר מולדתו או אל העיר אשר בחרה בו להיות לה לפה, העיר את לב בוחריו על הסכנה הגדולה המרחפת על פני כל ארץ צרפת, אם המיניסטרים הנוכחים יחזיקו מעמד ויוסיפו לעשות בארץ כאדם העושה בתוך שלו, מבלי נטות אל חפץ העם. הממוצעים בין המיניסטרים הנוכחים, רואים כי הרחיקו רעיהם ללכת, ולבם נוקפם, פן יתלה העם בהם את כל האשם. לפי הנשמע הנה יש בדעת ההערצאג דעקאז שר הענינים החיצונים לעזוב את כהונתו. בראותו כי מעשי חבריו יורידו כבוד צרפת מחוץ לארץ, ואם לא יסודו מדרכם, אז לא יארכו הימים וקראו כל העמים לצרפת: „ממשלת כהנים״. ובאמת הנה אין הממשלות מכסות על מחשבתן, כי אינן בטוחות מפחד פתאום, פן יביאו השרים החדשים את צרפת בקשרי מלחמה לטובת האפיפיור וגדולת הכהנים. הנסיך ארלאוו ציר ממשלת רוסיא, ה׳ ליאן ציר אנגליא, והגענעראל ציאלדיני ציר איטאליא, שחרו בימים האלה את פני הזקן טהיער בביתו, ובעיני ממשלת צרפת הדבר רע, כי מכבדים צירי הממשלות האדירות את הישיש טהיער, אשר היה נשיא מלפנים קודם מאקמאהאן, ואולי עוד גם יהיה נשיא אחריו, ובכלל דבק הוא ברפובליק בימים האלה. מכ״ע רבים מן השומעים בקול הכהנים התלוננו בגלוי על מעשי הצירים ההם, עד כי נאלצה הממשלה להודיע, כי היא לא שמה את התלונות האלה בפי מכה״ע. אמנם זה יהיה לנו לאות ולמופת, כי שגו המחליטים אשר יד אנגליא היתה בסתר את האולטרמנטנים בצרפת, להפיל את ה׳ סימאן וחבריו אוהבי השלום למשואות, למען תפנה אשכנז אל המערב לראות מה יעשה בצרפת, ולא תשעה עוד לדברי המזרח להיות בעוזרי רוסיא, כי לו היה באמת כדבר הזה, לא כבד ה׳ ליאן אז את טהיער שנוא נפש האולטרמנטנים לעיני השמש, ומ״ע האולטרמנ- טנים לא שלחו לשונם בו להטיל מום במעשיו (ממערכות המלחמה). ביום 6 יוני העבר בשעה השמינית בערב בא הוד הקיסר אלכסנדר עם שריו רואי פניו לעיר פלאיעטשי ברומאניא, מקום תחנות המחנה הגדולה לעת כזאת בכל מקום עברו, קדמו יושבי הערים את פני הקיסר בכבוד והדר בתרועת שמחה וחדוה, שמונת אלפים איש בולגארים עמדו לכל ארך הדרך בפלאיעשטי ויברכו את הקיסר בקול גדול, ילדים וילדות מבני הרומאנים לבושי בגדי ארצם, קדמו פני הקיסר בלחם ומלח. בלוית הקיסר היו גם שרים רבים גדולים ונכבדים; וביניהם גם הנסיך גארטשאקאוו, הגענעראל איגנאטיעוו. המיניסטרים הרומאנים קאגאניטשאני ופלארעסקו. ממחרת היום בא גם הנסיך קארל מרומאניא מעיר בוקארעסט לפלאיעטש לראות פני הקיסר ולברכו, וגם שחר את פני הקיסר ויורש העצר, ביום 8 יוני נסע הור הקיסר עם לויתו לעיר בוקארעסט, לבקר את הנסיך קארל בהיכלו. כל העיר כלה היתה לבושה שני עם עדנים, ונרות אין מספר האירו את ליל היום ההוא. אין קצה לכל הכבוד אשר עשו הרומאנים לאורחם הרם והנשא ההוא. כבא הקיסר למקום המחנה, הואיל לתת תודתו לאנשי הצבא ופקידיהם, אשר הצטיינו במעשיהם ובגבורתם, לפי הנשמע הנה בימים האלה יעברו הרוססים את הדאנוי לעומת טורטיקאי, אחרי כי דלו המים בימים האלה והנהר שב לגדותיו. אנה יפנו אנשי צבאותנו אחרי עברם את הנחר. ואיזה דרך יבחרו ראשית אונם, אם לרוסטשיק אשר לנגדם מימין, או להמבצר סיליסטריא משמאלם — לא נודע עוד אל נכון. הטורקים לפי הנראה מתעתדים להתחזק מול הרוססים ברוסטשוק. אמנם בלי תפונה, הנה אך כאשר יעלה בידי הרוססים לעבור את הנהר ממקום אחד, ולבנות דיק וסוללה על החוף, אז יעברו חילם את הדאנוי גם במקומות אחרים, באופן אשר החיל העובר דרך הנהר מיורגעווא יבא לרוסטשוק מעבר השני. החדשות הבאות משדה הקרב באזיען מודיעות את נצחוננו על הטורקים כמעט בכל מקום, באופן אשר כבר הקריבו לבא בצפון עד באטום ובדרום עד ערזערום, ואת קארס העומד בין שני המבצרים האלה מזרחה, סבבו מכל צד ויצורו עליו. בכל המקומות אשר יפגשו הטורקים את הרוססים הם נגפים לפניהם, בליל 30 מאי העבר עברו ארבעת אלפים רוכבים תוגרמים למבצר קארס, ויתנפלו עליהם הרוססים באישון Daily לילה ואפלה, ויכום מכה גדולה מאד. סופר מכה״ע יספר אודות המקרה הזה כדברים האלה: „כעת עלי לספר לכם את המקרה היותר נורא בכל נוראות המלחמה הזאת, שלשום בלילה פקדו על ארבעת אלפים רוכבים טשער- קעססים תחת יד מוססא-פחה, לעבור עד קארס בלי עזר חיל רגלי וכלי תותח, אחרי אשר הרחיקו ללכת ויהיו עיפים מעמל הדרך, עמדו בכפר בעלגי אחמד לנוח הלילה. בין כה וכה, והדבר נודע להרוססים, וימהרו לשלוח בסתר חיל רב רגלי, להתנפל על הרוכבים התוגרמים, ולמען ימהרו את מעשיהם ויבאו בעוד לא עבר המועד נלוו גם רוכבים רבים עמהם, ואת הרגלים לקחו הרוכבים על סוסיהם, ובהיות חשך הלילה לסתרח למו, אפפו את הכפר וחיל האויב מכל עבר. אז היתה מבוכה— הטורקים ראו כי נוגעת אליהם הרעה, וילחמו כמתיאשים מראשית דמו להבקיע להם דרך בין מחנה האויב, כי לא ידעו את מספר החיל הסובב אותם; אולם אחרי כן נוכחו כי אבדה תוחלתם, ובכל זאת לא רפו ידיהם, ואם גם מספרם הלך ודל, כי הרבו הרוססים הרגלי להשחית בהם ע״י קנה הרובה אשר אתם, אולם הם לא הניחו החרב מידם, כי אם נלחמו בכל שארית כחם כגבורים. אכן לחנם היה עמלם! כי בכל רגע רגע קרבו הרוססים אליהם יותר ויותר, ויפילו מהם חללים בעמיר מאחרי הקוצר, אחרי כן, כאשר נצער מספרם מאד. התנגחו הרוססים עליהם מכל פאה, ויחלישום לפי חרב, רק כשתי מאות איש מכל המחנה נמלטו, ותהי נפשם להם לשלל. גם מוססא-פחה בעצמו נפקד בלילה ההוא, אשר היה עת צרה נוראה להטורקים מאין כמוהו, אחרי כי במלחמות האחרונות נצער מספר הרוכבים אשר למוקטאר-פחה עד למאד. ואחרי אשר גם ארבעת אלפים הטשערקעססים נפלו בחרב אויב, הנה נשאר מוקטאר כמעט בלי רוכבים"" מובן הדבר, כי קשה מאד להאמין, אשר יעלה ביד מוקטאר-פחה במלא כף החיל אשר בידו כעת, לעצור בעד הרוססים, לבל יבקעו אל באטום וערזערום, באופן אשר במהרה תהיה כמעט כל ארץ ארמעניען בידי הרוססים מאסקויא. בעוד אשר רבים מב""י אוהבי עמנו התבוננו על חסרון הנוכחי בארצנו רוסיא, ויחלו להתחקות ולבקש תחבולות שונות איך להפיץ בין אחינו הרוסים ספרים כתובים בשפת המדינה, המכלכלים בקרבם צדקת אחב״י, ואי אשמתם בכל עלילה ותואנה אשר טפלו עליהם מחרפיהם ושונאיהם, והנה לשמחת לבבנו יצא ממערכת הסופרים הרוסים מליץ יושר אחד עומד בפרץ, שיגארין שמו, בספרו הנכבד המלא קנאת האמת והצדקה ברוח משפט ובדברים החוצבים להבת אש האהבה לעמנו, לדתנו ולצדקתנו; חזון לא נפרץ הוא לנו לעת כזאת, אשר רוסי מלדה ומבטן, ילחם בקרב עבורנו והוא כמעט הראשון אשר חשף את האמת ויציגה ערומה כיום הולדה, לעיני אחינו הרוסים אשר נלאו למצוא אותה תחת עט בוזיה ומחרפיה. — ומה מאד השכיל הסופר, בקראו את ספרו בשם המושך עליו קוראים רבים מבני הרוסים, באשר נסכנו למצוא מטעמים בכל עת בספרי אויבינו המכבירים עלינו בכל פעם בושת וכלמה; המחבר ידע מראש כי אם גם עטו ידרוך עוז, ואם גם יגביר חילים להראות לעיני כל את האמת בגבורתו, אך אם הספר הזה יכנה בשם מליץ יושר בעדנו, אז בוז יבוזו לו רק עבור שמו לבדו, כי כגורל אחב״י המנואצים בלי חקור ודרוש אחרי מקור אשמתם, כן גם מנת ספרותם בשפת המדינה; אך בשם מגלה חרפתנו ומבקש עלילה לב״י כל אויב וצר בצפיתו למצוא תואנה חדשה לכל עון אשר חטא, יקדם את פני הספר הזה כבכורה בטרם קיץ, בעודו Сбъ употребленiя בכפו יבלע את הכתובת על שער הספר  е „ע״ד החפץ אשר ימצאו היהודים ( בדם נוצרים״. אך כמעט יקרא בו עלים אחדים יקחו שניו, בראותו כי נואל במחשבתו ובמשפטו על דבר אחב״י עד היום. ידענו גם ידענו כי בדברי ספר אחד לא יוסר גוי פעם אחת ובחזיונות מחבר אחד לא יהפך לאוהב לנו, אך די לנו אם הוכחות עצומות ויסודות נאמנים החלו למצוא קן למו בין סופרי הרוסים; ואולי התקוה תופיע לנו ולאור שיגארין יסעו וילכו עוד סופרים אחרים, כמוהו. אחב״י המוקירים ערך אוהביהם המבקשים בעדם צדקה בשער, בטח יראו אות אהבה ותודה גם למליצם זה, בזאת אשר יתאמצו להפיץ את ספרו זה בין קוראים רבים. ועל טוב יזכר הגביר הנכבד ראסיאנסקי מפה. באשר הוא בעצמו מוכר את הספרים האלה בכסף מלא לבנ״י הנדיבים בעם, ותכליתו למען חוזיל את מחיר הספר בבתי מסחרי הרוסים, עד עשר קפ׳. בכדי להפיצו בין המון העם. יהי שמו ברוך בין כל אוהבי עמנו ויודעי מחסורם באשר הם שם. ז. מאריק האייסין. ביום 26 אפריל העבר, נאספה קהלתנו, וקראנו עצרה בבהכ״נ הגדולה דעירנו, להתפלל בשלומה של מלכות, ובעד הצלחתו של הוד אחי הקיסר שר החיל הראשי מפקד הצבא, ביום קרב את התוגרמים. לבקשתנו נעתרו לבא גם שר המחוז здein henpasע עם עוזריו, גם שר חיל ע עם נשיהם ובניהם, ועמהם עוד רבים מבעלי פקודות הממשלה, הבהכ""נ האיר במנורות כסף טהור, ונרות לרוב. את ספרי הקודש הוציאו מהיכל. ויעדום בעטרות כסף זהב, ומעילי משי על גביהם. ונושאיהם העמידו על הבימה, במקום אשר עמדו שמה גם אדוני העיר. בראשית קרא שר המחוז באזני העם את חוק הדת אשר נתנה מטעם הקיסר יר״ה בקעשניעוו דען 12 אפריל, נחתם ביד הקיסר אלכסנדר יר״ה, אחר שר המשורר עם עוזריו את שירי דוד מלכנו, ה׳ בעזך ישמח מלך לשלמה אלהים משפטיך למלך תן, ויתפלל תפלת הנותן תשועה למלכים, גם ברך את שר החיל מפקד הצבא הוד אחי הקיסר יר""ה. אחר שר את שירת העם אל מלך נצור ככלות סדר התפלה הריעו העם קול גדול ולא יסף הידד הידד paע עד כי הניעו אמות הספים לקולם. שר המחוז דבר על לב עשירינו, אם יאותו להתנדב ולקבוץ על יד מאנשי העיר איש איש אשר ידבנו לבו, עבור נשי וטף הנפצעים והמתים במלחמה מות גבורים. וכולם פה אחד השיבוהו, נשמע ונעשה ומדי דברי באנשי ועשירי עירי אתאפק בל אוכל, לדבר אתם מעט קשות נגדה נא לכל עמי, לא אדבר פה על העדר הסדר והאי נקיון השוררת בבית תפלתנו, אשר חרפה שברה לבי עת באו שרינו אלה בית קדשנו פנימה, עיניהם ראו תינוקות של בית רבן, נערים בוערים לבושי בגדים משוסעים, רצים הנה והנה, ומקליהם בידיהם; אנשים באים בימים סובבים הולכים סביב הבימה, שנים שנים כשואל ומשיב,  אבל תשוב חרפת בני עמי אל חיקם, על אשר לא ישימו לב להעמיד חזן מפואר המשמח אלהים ואנשים בקולו הנעים והערב, ובלהקת משורריו אשר יהיה נמצא לנו בכל עת, עד כי היום יום קדוש לאדונינו הוא מלכנו, ברוב עמל וזעת אף, אספו נערים קטנים מבן שבע ומעלה, אשר לא ידעו בין ימינם לשמאלם, ועליהם נשאו לכל לראש את פלוני אלמוני אשר היה בנעוריו ממשוררי החזנים הגדולים הלא בוז ולעג הוא, לעיר בעירנו אשר ב״ה כאלפים נפש מישראל ידודו בתוכה, כן ירבו, לא תוכל להחזיק חזן אחד כראוי וכנכון. ח""י ווייסמאנן קרינאק. (כ״ג סיון) אתמול, בבוא הנה הפקודה כי הבא- טאליאן חיל הרגלים, אשר לקחו עמדתם פה כתשעה ירחים, יעזבו מקומם ללכת לעיר גראדנא, הראתה עדתנו לדעת, כי רוח הפאטריאטיזם שורר בלבותם כבכל ותר אחי ארצם, וטרם הפרדם נעשה העיר כמרקחה, החנויות סוגרו על מסגר, וכל אנשי עירנו כיהודים כאינם יהודים, קטון וגדול, אנשים ונשים, התאספו כולם בביהכ״נ הגדולה, לצקת רחשם לפני שוכן שחקים בעד שלום אדונינו הקיסר הרחמן יר""ה, ובעד הצלחת נשק חיל רוסיא, וכי חפצו הקדוש בידו יצליח, לפדות את שוכני חצי האי הבאלקאני מעול המושלמנים. נרות למאות האירו את הבית הזה, ובבוא פקידי החיל לביהכ״נ, בבקשת הרב הגאון דפה, התפלל הש״ץ דעירנו, אבי הש""ץ המפואר ה׳ דוד באדע, עם כל הנאספים פסוק בפסוק, מזמור „ה׳ בעזך"", ובלוית מקהלה מוזיקאלית סיים בתפלת „הנותן תשועה"", ובשיר הלאומי הרוסי, כתום כל התפלות, ברכו פקידי החיל את פני כל הנאספים, על כוס מלא, וכל העם ענו אחריהם, קול גדול ולא יסף „הורא״ ועוד הגדילה עדתנו לעשות, לאסוף את כל אנשי החיל, על חצר ביהכ״נ, והנכבד ה׳ קאָפיל זאלקין, נתן לכל אחד חלקו, כוס מלא וחלת-לחם אחת, ולאחינו העברים, העניק ששים קאפ׳ לגולגולת, וצרה לדרך מחזה יקר כזה, עוד לא ראינו; פקידי החיל זלגו דמעות, ובלב מלא רגשי תודה נפרדו מאתנו וכדאי הוא ונכון, כי הדבר הזה, יכתב בתוך עלי „הצפירה״ לזכרון עולם. יעקב ליב זאליעסקי."
021-HZF-1877-06-13-001-40169_toc_6,ידיעות העולם והטבע," ידיעות העולם והטבע הררי-קרח (אייזגעבירגע, גלעטשהער) (המשך מגליון 20) הנוסע המפורסם ווילאנד בכרך הכ""ב מספריו המחוכמים, יספר אודות הררי הקרה לאמר: „בעת אשר שטה אניתי על ים הקרה, ראיתי מרחוק דרך כלי ההשקפה (פערנראהר) כי המון הררי קרח גדולים ונשאים יצופו על פני שטח הים, במרוצה במהרה מאד, אז הבנתי על נכון כי איד גדול נכון לצלענו, ואחרי עבור שתי שעות התקרבו ההררים אל עבר מגמת פנינו, וכתרו את האניה מכל עבריה מסביב כדור, וסגרו את דרכה מבלי פנות ימין או שמאל, כל אנשי האניה חשבו על נכון כי בא קצם, ואין תוצאות למו ממות ומעזוז נוראות ההררים, ובאין מציל יסופו ויתמו פה מרעב ומצמא, יען לא הכינו להם די צדה ומזון לימים רבים, וידעו היטב כי לא במהרה יצאו לחפשי מחרצובות גבעות הקרח, וכי ירבצו סביב האניה כדור ויחתום ויכלאום כבבתי כלאים סגורים על מסגר. וכן ישבנו קבורים וטמונים בתוך חדרי האניה, וחכינו בכליון עינים עד אשר יתחולל שנית רוח סופה וסערה ויפיץ את הררי הקרה מסביב האניה לכל פאה ורוח על שטח פני הים הרחב, ולשמחת לבבנו כאשר דמינו כן היה. התייר הגדול געיארג פֿארסטער יתאר בספרו הנחמד  „ההשקפות על פני הטבע"" (Ansichten der Natur) את הררי הקרח ואת עזוז נוראותם, בדברים האלה: „הררי הקרח המשתרעים לאורך ולרוחב ים הקרח; יש לאל ידיהם לעקור מעל גדותי וקרקע הים רגבי עפר בשטף מרוצתם וזרמתם העז גם אדמה וחול, וגם סלעים ואבנים, צורים וכיפים גדולים העומדים לשטן על דרכיהם, יהפכו ויגלגלו אותם, וככה יוליכום עמהם עד בואם אל מקומות שפלים בים, אשר שם יחלש כח מרוצתם ושטפם העז, ואז יפלו אחד על משנהו במספר רב ועצום מאד בקול שאון ורעש, וינוחו שמה ימים רבים, עד אשר יתחולל רוח סופה וסערה ויהדפס הלאה״. החכם הנוסע הגדול פראנציסקא מאנטאָנא יתן לנו מושג ציור אחר בספרו המחוכם „השקפות על פני ים הקרח"", אודות הררי הקרח. „הנוסעים דרך ים הקרח באניה, יאמר פראנציסקא עם הספר, יסבלו תלאות ומצוקות רבות בדרך מסעם, מן הקרח הנורא אשר יפיץ אור יקרות וקפאון כלבנת הספיר לעוברי אורח, והאניה תתנהג בכבדות, יען כי צבורים על כל שטח הים הרחב רגבי קרה רבים בלי משטר וסדרים, כהרים גבוהים וגבעות רכסים ובקעות, ואשר הם יעצרו ימים רבים את האניה ממרוצת מהלכה מבלי פנות ימין ושמאל. מעבה הקרח הנורא הזה יעלה מן שלשים עד חמשים אמות, ורגביו המשוטטים על שטח פני המים, תעלה מדת גבהם מאלף עד אלפים רגל ברום הרקיע, ושמונים או מאה אמות בהקפם, ודומות בתוארם ובדמותם להררי אלף הנשאים הררי קרח כאלה, פעם ידובקו ויתלכדו אחד אל אחד והיו לאחדים, ופעם יפרדו ויכסו את פני ים הקרח באורך וברוחב כמה פרסאות. ובעת הקיץ כאשר יפרדו איש מאחיו, יעשו ריוח ביניהם, אשר רק אז יצליח להנוסעים לעבור באניותיהם"" כאשר ירדנו בים הקרח באניה, יספר החכם הנוסע הגדול ה׳ קארטווריגהאט, בספרו המחוכם חזיונות הטבע (נאטור-ערשיי- נונגען) — „בא אלינו צרה פתאום, כי המון הררי קרח עד אין מספר, נקהלו בקרבת האניה מסביב, אשר הביאם ממרחק הרוח הדרומי בהתחוללו בעים רוחו, אנכי פקדתי לירות על ההרים והגבעות האלה בכלי תותח, אולי יצליח לנו לפוצצם ולשברם לרגבים קטנים ולהבריחם הלאה, אבל למורת רוחנו לא הועילה עצתי זאת מאומה, וכדורי כלי התותח לא פעלו על האיתנים האלה להדפס ממעמדם, ולחרדת נפשנו חרדו עוד הרי קרח הרבה ממרחק הים להלוה על מרעיהם, ואפפונו עוד יותר מבראשונה. וייראו אנשי האניה יראה גדולה, ויזעקו ויבכו באמרם: כי הררי הקרח יהפכו לפעמים בחמת שטפם העז והעצום את האניות, ואז יאבדו כלם מארץ החיים מבלי כל תקוה״. בעת ההיא התנגשו הענקים האיומים האלה קרוב אלינו מאד, עד כי יכולנו כמעט לנגוע במו בכלי האניה אנכי יעצתי את רב החובל לנסות ולירות בכלי תותח על הענקים האלה פעם שנית, ולשמחת לבבנו מרעש גבורת כלי התותח, נהדפו ההרים מעט בעבר פני האניה מצד השמאל, ואנחנו בעמל רב וביגיעות עצומות נסנו מפניהם מבלי כל אסון ונזק, ולא הוספנו עוד לפגוש בענקים איומים כאלה״ הר הקרח מאטטערהארן שמו, המשתרע בארץ שווייץ לא רחוק משלשלת הררי אלף (אלפענגעבירגע) הנשאים, הוא חרדת כל חכמי הנוסעים הראשונים והאחרונים. מי לא יתפלץ ממקומו בשומו על לב, הר קרח רם ונשא המתנוסס מעל שטח פני הארץ ברום 13,797 רגל! את מי לא יאחוז שמה ושער, בזכרו נפשות החכמים והתיירים המפורסמים אשר מצאו קברם לרגלי ההר הנורא הזה, בנפלם כחמרים דוממים מעל שיא ראשו, על קרקע הארץ, ועצמותיהם נשברו והתפוצצו! הה! מי מכם קוראים נכבדום לא יזיל פלגי דמעות על גורל המר של ארבע הנוסעים והחוקרים המפורסמים, הפרעזעדענט הודזאהן, הלארד דאוגלאז האדאוו ווהימפער, אשר חתמו את חייהם בפעם אחת, בהעפילם לעלות על תועפות ראש המאטטערהארן בגובה 13,797 רגל, גובה אשר לא עלה עד היום הזה שום אנוש מעולם; אבל ברדתם ממנו בהיותם כבר בחצי ההר מעדו קרסוליהם, לדאבון נפש כל יודעי שמם, על הקרח הנורא, ונפלו מגובה שמונת אלפים רגל כאבני אלגביש מן השמים, גויתם היו מרוטשות ונגזרים לגזרים, עצמותיהם מפוזרות, ומנופצות כשבר בל יוצרים, וכל רוח חיים אין בהם, ולולא הכירום בבגדיהם, כי עתה לא ידעו נכונה אם חכמי הטבע המפורסמים בתבל, המה, המקרה הנורא הזאת קרה ביום 14 לחודש יולי שנת 1866. ככה קורא יקר ככה יקריבו חוקרי הטבע את חייהם על מזבח החקירה והדרישה! ככה יהיו הם טרף לשני משלחת מלאכי זעם הטבע! זה שכרם וזה גמולם בעד פעולותיהם הכבורות, החותרים בכל עוז להעשיר ולהאדיר את אוצרות החכמה והמדע . מספרי חכמי הטבע הקדמונים ומסופרי מחקרי ארצוו ומדינות שונות, נודע לנו דבר אמת, כי ארצות רבות ואיים שונים היו נעלמים ונסתרים מעיני יושבי תבל ושוכני ארץ, ימים רבים ושנים למאות ולאלפים, רק על ידי אשר היו שפונים וטמונים תחת ערמת השלג והררי הקרח, אשר הסמו את רגל התרים מבלי קרב אליהם. החכם יעאן קריסטאפאל קאלפעטע יספר לנו בספרו המפואר כדברים האלה: בשנת 1264 בעת אשר ארצות הציר הצפוני שבאמעריקא היו עוד תחת ממשלת נארוועגין, והבישאף אנדרעאס היה אז המושל עליהם, נאלץ אז לעזוב את הארץ, כי סגר עליה הים את מבואה, מבלי לכת אז עליו באניה, כי הציף עליה שפעת הררי קרח נוראים ונשאים מאד במספר רב ועצום מאד, איש אצל משנהו, עד כי לא יכלו עוד לבוא אליה, ומני אז היתה נעזבה ונאבדה מספרי מחקרי ארץ (געאגראפיע), כי לא ידעו, לא מן תכונת הארץ ולא מיושביה אשר ישבו שם במספר רב ועצום מאד, ופעמים בלתי ספורות נסו מלכי אייראפא לשלוח אניות עם נוסעים חכמים ונבונים בתחבולות שונות לפקוד אותם, והנוסעים השליכו נפשם מנגד לשום להדרך הנורא הזה פעמיהם, אבל לא הקימו מומתם, ולא הפיקו עצתם, כי אחרי שבעם מצוקות וגדודים מרבה להכיל, שבו בפחי נפש בלא כל עצה ותחבולה, ותהי ארצות הציר נשכח מן העולם כמת מלב הרבה מאות שנים, עד כי לאחרונה בשנת 1822 קם גבר חכם בעוז גבר אשר אין חקר לתבונתו ואין ערוך לרוחו הכביר, הלא הוא רב החובל ה׳ ווראנגעל מענגלאנד, והציע לפני הממשלה, כי יש את נפשו לנסוע בים הקרח לרגלי הדבר הזה; ובאמת לא לריק כלה כחו ולא לאפס השליך נפשו מנגד, וחפצו הצליח בידו למצא בין הררי הקרח פתח ומבוא, אשר הים סגר את קרהו מן החוף, ויבוא אחרי תלאות ומצוקות רבות על הארץ הזאת. יתר הדברים הארוכים והנכבדים אודות גלות הארץ הזאת, הלא הם כתובים בארוכה על הספר המפואר „כדור הארץ"" (דער ערדבאלל) להח׳ המפואר ה׳ ציממערמאנן."
021-HZF-1877-06-13-001-40169_toc_7,הגאריללא," הגאריללא בין המון מיני הקופים אשר יצר ה׳ על הארץ, ישנו מין אחד נכבד ונעלה על שאר משפחותיו למיניהם, אשר מצא קן לו בארצות אפריקא, נקרא בשם: „האדם אשר ביער"", יען כי כמעט דומה הוא בדמותו וצלמו ויצורי גוו אל החכם והשלם אשר בילידי התבל הוא, האדם. — זה שנות אלף עברו מיום אשר נודע לנו בראשונה ע״ד מציאות הגאריללא, על ידי יורד הים באניות האנא, המפקד על אניות המלחמה אשר שלחו הקארטאגים אל חוף המערב אשר באפריקא, לתור להם מקום מנוחה בדברים קצרים לאמר: על לשון הים הנקרא „קרן הצפונית"" חתרתי את אניתי עדי כי באתי אל היבשה, שם והתהלכתי ביערות העצים הנה והנה, נשאתי עיני בלכתי, והנה איש שעיר אחד לנגדי, אשר יכנה בפי יושבי החוף בשם גאריללא, פרא למוד מדבר, חזק ואמיץ הוא מקחת אותו בשביה, וגם מזמתי אשר חשבתי להלחם אתו ולהכותו חרם, נבצרה ממני כי כל כלי יוצר עליו לא יצלח, וכקש נחשבו לו כלי נשק; גם אשתו תעצור די כח לבלתי לכת שבי לפני צודיה, רק אחרי עמל רב ועבודה קשה יעלה בידם להמיתה כפעם בפעם, ואת עור בשרה ישימו בהיכל יונא לנס״. ומני אז השמיע את הדברים האלה, שמו סופרי דברי הימים מחסום למו פיהם, וזכרון הגאריללא לא עלה עוד על לבם, עד כי היה לשנינה בפי העם „גאריללא לא היה ולא נברא אלא משל היה״. ורק זה כמאתים שנה זכרו עוד הפעם הנוסעים בארצות אפריקא את הגאריללא, ויקימו לו מצבת זכרון בספרי מסעיהם, בלי תת לנו ידיעה ברורה וציור נאמן על אודותיו וחיי משפחתו, עד כי באה שנת 1847 אז קם המטיף לעמים רבים ה׳ זאוואגע, וישם נפשו בכפו ויצר בחרמו צעירי הגאריללא בני שתים ושלש שנים, ומן היום ההוא ומעלה התעוררו צידים רבים וינסו את כחם לצוד גם את הגאריללא הגדול. אבל לא עצרו כח, כי אם את הקטנים בהם אספו במכמרתם אחרי עמל ויגיעה רבה, כי גם הצעירים האלה אמיצי הלב המה, ולא יחתו ולא יזועו מפני כל גם הרעב לא ימשול עליהם ממשל רב כי יענו מפניו; ורק כאשר שמום הצידים בסוגר ובהחים במצודות הביאום, והם התקצפו והתרגזו בחפצם לשבר מוטות עולם ולפתח מוסרותם, אז בשרם עליהם נכאב ונפצע וייעפו על אודות תולדות ימי חיי הגאריללא ומלחמותיו יספרו סופרים מנזימים ספורים רבים מהבילים ומבהילים, ואנחנו לא נכבור מלין הרבה בלי דעת, כי אם נתארהו בתארים לקוחים ממקורות חדשים ונאמנים אשר לא יכזבו. — שקר נחלו לנו הנוסעים הקדמונים במשפטיהם, כי הגאריללא כחתף יארוב בין סבכי העץ על יד דרך מצפה, לחטוף פתאום בני אדם העוברים עליו ולשים קץ לחייהם; כי עיניו לנשים העוברות בטח יצפונ למען ילכדון ברשתו, ויענה אותן ימים רבים וימלא תאות עמהן; כי מתנפל הוא על הפיל ויכהו על פיו במוט עץ עד כי ימיתהו; וכי בונה הוא לו סכות יפהפיות ונחמדות למראה על ראש צמרות אלה עבותה, לא כנים הם כל הדברים האלה! לא יטרוף טרף ולא יאכל בשר למלא בטנו הריקה מני רעב, ושנתו לא יישן על צמרות העצים, כ״א עולה הוא על העצים עושי פרי מאכלו ויקטוף את פריהם כנפשו שבעו; אשתו וילדיו מוני הלב יעלו על ראשי העצים להסתר בין ענפיהם, רק כאשר ריח מלחמה יריחו וקול מצעדי גבור ציד יצלצל באזניהם, למען ימצאו שם מפלט לחייהם; אבל הגאריללא בעצמו יחיש מפלט לו רק כל עוד יודע בנפשו כי אויבו הציד לא ראהו עדנה ואם יוכח לדעת כי שם אויבו עיניו בו, אז לא יהפוך עוד ערף לפניו, כ״א על עמדו יעמוד וממקומו לא ימוש. הגאריללא הוא הגדול והגבור, גבה הקומה ויפה התאר בכל אחיו הקופים, ארכו מכף רגלו עד קדקרו שלש אמות, רחב כתפותיו אמה וחצי, ארך זרועותיו אמה וחצי וארבע אצבעות, ארך רגליו אמה וארבע אצבעות, מספר צלעותיו הוא שלש עשרה — ולהאדם רק שתים עשרה — זרועותיו חזקות, גלגלת ראשו גדולה ורחבה, קדקדו קשה כסלע איתן, פניו חלקים שחורים ורחבים, חוטמו שטוח, שפתו העליונה תשתרע למעלה אל אפו, שפתו התחתונה ארוכה, שניו נוראות וחזקות, בהונות ידיו גדולים, שער שחור וארוך מכסה רוב גופו, על קדקד ראשו תשתרע כרבלת שער גדולה, אשר ירימהו ויורידהו כאות נפשו; חסר זנב הוא, וגם עגבות המושב אין לו; מאכלו אשר יטעם לחכו הוא פרי העצים הנקראים: „עגת הפלפל"" „ולחם הקופים״. בטנו הגדולה והרחבה תחסר תמיד, יען כי לא על נקלה לחמו ימצא לו, ונאלץ הוא לכתת את רגליו לנסיעות רחוקות בטרם ימצא לחמו; צולע הוא בלכתו, כי רגליו הקצרות לא תמצאינה די עצמה וכח לשאת את גויתו קוממיות, כל הלולה יושב הוא על הארץ נשען תחת עץ רענן ושנתו ערבה לו; אשתו וילדיו שוכבים קרוב לו על הארץ, ובעת ידמו בלבם כי סכנה מרחפת על פני חייהם, יעלו יחדו על העצים להסתתר שם מפחד אויב. הגאריללא כי יזקן ויבוא בימים, אז יהיה חיי פרישות דרך ארץ, וילך בודד נעזב לנפשו. — מה מאד יחרד ויתר לבנו בשמענו מפי צידי השחורים, את המקרים הנוראים אשר יקרום בלכתם השדה לצוד ציד גאריללא בכלי נשקם אשר בקש ותבן נחשבו לו, כי הוא יתנפל על הציר ברעש ורגז בחמה ובקצף גדול, ויך על חזהו מכות נוראות ומהלומות כהולם פעם. הציד אשר ישים נפשו בכפו לצוד אותו, ישים אל לבו וישמר לבלתי לירות בקשת או בקנה הרובה, עד כי רק מרחק כארבעה עשר צעדים יפריד בינו וביניו, ויודע בנפשו כי חצו לא יחטיא והצליח אשר שלחו או אז ימשוך בקשתו לעומתו, ואם יקרה כי חץ הציד יעבור ממנו והלאה ולא יגע בו לרעה, אז אחה ליום הציד כי בא! כי מתנפל הוא על אויבו בנפש בקצף נורא והמה מתלקחת, ויכהו מכת בלתי סרה עד כי יפילהו למדחפות בל יקום. אין חיה בארץ אשר תדמה אל הקוף הזה המנצח במלחמתו! וכל חיתו יער הטורפים טרף לא יערכו לו בתבונת כפיו ובדעתו ללכת המערכה את האדם פנים אל פנים, ולהכות אחור את כל הקרוב הקרב אליו. ישראל פרענקעל איש ראדאם"
021-HZF-1877-06-13-001-40169_toc_8,החונקים," החונקים (המשך מגליון 16) בעלי הפלגה הזאת יאמינו כי כאשר יוסיפו להפיל חללים לכבוד האלילה, כן תוסיף היא למשוך חנה וחסדה עליהם ולשלם להם שכר טוב בתמכם את ידה במלחמה העזה והנצחת אשר לה עם בראהמא ועם ווישנו. גם יאמינו כי אנשי קדש הם וסגולה מכל העמים, וידרשו מאת יתר פלגות ההודים לתת להם כבוד והדר כיאות לכהני אליליהם. אך בעלי יתר מפלגות ההודים מתעבים אותם בכל שאט בנפש וירדפוס עד חרמה, לא בגלל אשר הם יראים מפניהם פן יפגעו בם וימיתום לשחת, כי אם בגלל אשר עליהם החובה לריב את יריבי בראהמא וווישנו וללחום את לוחמיהם, והחונקים הלא הם אנשי ריבם ואנשי מלחמתם. הן אמנם כי כל ההודים נותנים כבוד אלהים לשיווא, אך לא בגלל תכונת ההריסה והכליון אשר לו, רק בעבור יתר התכונות אשר לו גם להטיב. בכל עת אשר יצאו החונקים לפעלם ולעבודתם, יתפללו אל האלילה אשר הם עובדים ויחלו פניה, כי תצליח חפצם לצודד נפשות ולהקריבם לכבודה ולרצונה. ואחרי עשותם מעשים זרים יעבודות מוזרות ונכריות, יתנפלו כזאבים רעבים וכגמרים שוקדים על עוברי דרך ההולכים דרכיהם לבטח, וברגע קטן ישימו מחנק לנפשם, ברגע קטן ישללו כספם ויבוזו את כל הונם, וברגע קטן יקברום עד כי גם עקבותיהם לא יודעו את שלל הנחנקים וכל הבזה אשר יבוזו הרוצחים ההם, ימסרו בכבוד ובמורא אל יד הכהן (כאהמס) היודע רזי האלילה וסוד עבודתה, והוא יתן לכל אחד מהם חלקו כטוב וכישר בעיניו. עדת מרעים האלה נחלקים לשלש מחלקות המחלקה האחת נקראת בשם בוטהאטעס, וביד כל אחד מהם מטפחת משי או חבל דק, אשר יחנקו בהם את כל הנופלים בידם. המחלקה השניה תקרא בשם לוגהאס, ואנשיה מהירים מאד לחפור קברים ולקבור את הנחנקים, גם להסתיר את הקברים מעיני הרואים. והמחלקה השלישית נקראת בשם סוטהאס ואנשיה הם הראשים ואלופי כל בני מפלגת החונקים, כל עדת מרעים ההם ערומים הם מכל חית השדה, ובערמתם ומזמתם הרבה ילכדו אבירים, וימשכו גם גבורי חיל בשחת רשתם, ועל כן יכנו אותם ההודים בשם טרונגס, כי טהונגא בשפת הודו הוא „ערמה ומזמה״, והערמה היא כלי משחית נורא ביד בנים משחיתים ההם, ואוי לו להנוסע אשר יתחבר בדרך עם הסוטהאס ראשי החונקים ואלופיהם, ויפתה לחלקת לשונם ולנופת צוף שפתם! כי הנוסעים הנמשכים אחריהם בחבלי האהבה והידידות אשר ימשכו אותם ויארחו אתם לחברה, צפויים הם אלי רצח באין מפלט ומציל; כי בשכבם להנפש מעמל הדרך תחת אחד השיחים או בתתם שנו לעיניהם בלילה, ולפעמים גם בשבתם יחד שבת אחים ומשיחים שיחות נעימות, או משוררים שירים ערבים בשמחות וגיל, יתנו פתאום אלופי החונקים ההם אות לאנשי חברתם, וכמעוף עין יושם מחנק לצוארי הנוסעים. כמעוף עין יושדו, וכמעוף עין יקברו בהקברים אשר כרו הרוצחים ההם כבר לפי מספר הנוסעים ההם, ועד מהרה ימלאו את הקברים עפר וחול עד כי לא יודע עוד מקומם, וכרגע יתפרדו פועלי רצח ההם, ובעת מזומנה ישובו ויתאספו שנית להודות ולהלל לבהאוואני על טובה וחסדה, כי הצליחה אותם בדרכיהם. — בכל עת אשר לא תעמוד להם ערמתם לצודד הולכי נתיבות בחרמם, יתעצבו מאד אל לבם, בהאמינם כי הרה בם אף האלילה וגעלה נפשה בכהונתם, ועל כן יתאמצו אז לכפר פניה בזבח וקרבן אשר יקריבו לה, ומהרה קל יחנקו איש אחד מאנשי חברתם לכבודה, להשיב בזה חרון אפה מעליהם, ופעמים רבות יתנדב אחד מהם למות ברצונו הטוב בעד אנשי חברתו. אך בכל עת אשר לא ימצא איש נדיב כזה, אז יפילו ביניהם גורלות, ואשר יפול עליו הגורל ילך לקראת המות כהולך במחול, כי יקר ונכבד בעיני ההודים המותה לכבוד אליליהם. אך את האיש ההוא לא יחנקו רק ימיתו אותו (המשך יבא) בחרב. * . -"
021-HZF-1877-06-13-001-40169_toc_9, חדשות שונות,"  חדשות שונות ע״פ הסטאטיסטיקא היותר חדשה אשר חקרו ודרשו הפראפעסארען וואגנער ובעהם, מצאו כי מספר כל בני האדם החיים כיום על פני האדמה בכל קצוי ארץ, עולה אל 1,423,917,000 ושטח המקומות אשר עליהם נתיישבו כל משפחות האדמה הוא 2,441,800 פרסאות מרובעות, אשר לפי ערך האמצעי יעלה לכל פרסא מרובעת סך 582 תושבים  המכ״ע האנגלי Times מודיע מן הגדולות אשר גלה ומצא זה מקרוב הקאפיטאן בורטאן באפריקא. בפקודת המשנה למלך מצרים, נסע ה׳ בורטאן לתור במדבר מידיע אשר למזרח החוף אקאבאה, ואחרי נסעו שם עם חכם צרפתי משך כמה שבועות, מצאו שמה במקום אחד חרבות ערים ישנות, אשר שרידי חומותיהן מאבני גזית, חוצות מרוצפות אבנים, צינורות מים מעשה ידי אמן, ההולכים ונמשכים עד כדי חמש מיל מקוי מים מחוטבות במלאכה נפלאה, אשר כל אלה יעידו כי שמה ישבו בימי קדם עם עז ועצום, גם מצא שמה מקום רחבת ידים, אשר עפרות זהב לו, מכרי כסף בדיל, ואנטימאן, ההולכים ומתרחבים בבטן הארץ, והם גדולים ומרובים למאוד, עד שהקאפיטאן בורטאן יתימר, כי גלה קאליפארניען חדשה לבני אייראפא! המשנה למלך מצרים כבר עשה חוזה עם בעלי עסקים גדולים, כי יבואו לשלוח ידם, להוציא את אוצרות מיני המתכות הנמצאים שמה. מגיד משנה על דבר תקון ספר סדר הדורות בהוספה למכ״ע הצפירה שנה העברה 33 № הודעתי מעבודתי אשר עבדתי זה חמש עשרה שנה לתקן לזקק ולצרף את הספר הנפלא סדר הדורות אשר נשחת מאד מאד בהדפסה הקאשונה שהיתה כעשרים שנה אחרי מות המדבר ז""ל, ומן הוא והלאה בכל פסה והדפסה עוד הוסיפון להשבית מטהרו, לספות שבושים על שבושים באופן נורא מאד, עד כי כהיוסי הזה הוא גל של שבושים ובלבולים וטעיות. ואני בחסד ה׳ תקנתיו מראשית ועד אחרית, הן מהשבושים והן מבלבול הסדר, וזכות הגאון המחבר ז""ל עמד לי לבוא אל חקר כוונתו ולהעמיד כל הענינים על תילם כרצון המחבר מבראשונה, ומעתה לא יהיה עוד כספר החתום וירוץ כל קורא בו, כתופשי תורה, כמבקרים ורושמי הדורות, כן גם המתענגים על הספורים, כלם ימצאו הכל נכון ומסודר לפניהם, דור לא יצור את רעהו, ושנה לא תצור את רעותה, לאיש איש חדר חדר לבדו. לא ידחקו איש את אחיו, הן החלק הראשון המסודר לפי מהלך הדורות וסדר השנים, והן החלק השני סדר תנאים ואמוראים ע״פ סדר א״ב, והן החלק השלישי סדר מחברים וסדר ספרים ותקוני ש״ס, גם לרבות הקדמתו הארוכה והנוראה והמפתחות, כלם מסודרים בתכלית הסדר, ומתוקנים מהשבושים והבלבולים, במלוא מובן המלה. ועתה מגיד משנה אשיב להקורא. כי ב""ה נגשתי אל ההדפסה. והביאותיו אל בית הדפוס המהולל והמשובח של ר׳ יצחק גאלדמאן בווארשא, גם הנייר יהיה כלול בהדרו. — וקורא אני בזה לקרוב ולרחוק, לכל אשר שם הספר הזה גדול וקדוש בעיניהם, כי יואילו להמנות לקחת את הספר. מחירו מלבד פארטע לכל אשר יקבל אותו מווארשא או מעיר מגורתי מינסק, א׳ רובל כסף ועשרים קאפייעק, וכן בכל מדינה ומדינה בכסף מדינתם לפי החשבון בכסף רוסיא, ועם פארטע א׳ רובל כסף וששים קאפייעק, ועל נייר רעגאל (וועלין) א׳ רו״כ ושבעים קאפ׳. מלבד פארטע, וכל החפץ להמנות בין החתומים, ישלח מחירו, או דמי קדימה לא פחות מן חצי רובל כסף, ויפנו אלי על אדרעססע שלי כזה „נפתלי משכיל לאיתן בעיר גובערני מינסק"", או להסוכנים הכוללים ממכ״ע, המגיד, הלבנון, העברי, והשחר, אשר בווארשא ובווילנא. אשר האדרעססע⸗ילהם ידועים לכל, ובחוץ למדינה יוכלו לפנות להנכבד המו""ס ר' אהרן אויסט בקראקא, והמאסף איזה פרענומעראנטין ישיג ראבאט. ואבקש מהחותמים והמאסקים, לכתוב לי שמות החתומים באר היטב, כי אדפים במותיהם לזכרון ""עולם בראש הספרי והנסיון ממספר החתומים שנאספו לי בזמן קצר, כי מרבים עם ה' לבוא על החתום, הוא יתן תקוה בלבי, כי גם קול קריאתי זאת לא יהיה כקול קורא במדבר, ויתעוררו רבים מקרוב ומרחוק להביא ברכה אל ביתם, למען  כבוד הגאון המחבר ז""ל, ולמען זכר קדשו לפ""ק. נפתלי בהגאון מ׳ אברהם ז״ל משכיל לאיתן"
021-HZF-1877-06-13-001-40169_toc_10,ידיעות הממשלה," ידיעות הממשלה פעטערסבורג 8 יוני מן אלכסנדרפאל מודיעים מיום 7 יוני כי גדוד חיל אחד מהרוסים לקחו עמדתם בערי פאניאק ואלטעי, וגדוד השני בא עד קאראקיליס, (בין קארס וערזערום). התוגרמים עזבו את המקומות ההם, והתושבים קבלו את פני  הרוסים ברוב שמחה.  פעטערסבורג 10 יוני. מן פלאיעטיש מודיעים מן 8 יוני כי הסוללות אשר הקימו להם הטורקים אצל טורטוקיא נהרסו ע״י חיל המורים מהרוסים, ביום 5, 6 יוני, הטורקים אשר תחת יד שולימאן פחה התגרו מלחמה עם המאנטאנעגרים אצל המקומות קאסטאקי, גאראנסקא, ועמקי דוגא. המלחמה היתה כבדה כל היום, המאנטענעגרים אבדו 600 אנשי חיל, והטורקים לקחו מידם את קאסטאק ומוראחאוויץ, ורק גאראנסקא ועמקי דוגא נשארו בידי המאנטאנעגרים פעטערסבורג 8 יוני, הדעפעשע של מ״ע העראלד מודיע מבוקארעסט, כי בליל 6 העבר הגיחו הטורקים מן טורטוקיא ויבואו עד אשרות הנהר שם. אבל נדחו לאחור ע""י הקאזאקין. ביום אתמול בבוקר השחיתו חיל המורים את סוללות הטורקים אשר בטורטוקיא, הטורקים הורידו בנהר שמה טארפעדים רבים בכל סביבות ההם."
021-HZF-1877-06-13-001-40169_toc_11,," נבלה נעשתה בישראל! בעלי ישראל אברהם בר׳ זעליג שו״ב מאגנישעוו, אשר נקעה נפשו ממני, ונתן עיניו לגרשני מבלי תת לי אף כסף כתובתי חבל תחבולות און ללכת למקום שאין מכירים אותו וימצא רב אחד בן בלי שם אשר נתן בידו הי לישא אשה על אשתו הראשונה למרות חרם רגמ""ה, ואחריו נמשכו מאה רבנים אשר בלי ספק לא נודע לפו ידעובדא, ובכת ההיתר ההוא חן ש עבורו ג8 בעיר „ארקוב"" אשר בגאליציא כלל ובעת הדבר לאזני הרבנים הגאונים דק""ק ראדם, דק""ק קאליש, ודק״ק קוטנא, נבהלו נחפזו, וקמו כאיש אחד לבטל את ההיתר ההוא, לאסור על כל בת ישראל להנשא להאיש הנוכל ההוא, כי רשת הרם רגמ״ה פרוש לרגליו. והנני באתי לבקשך אדון נכבד לקבל המודעה ההיא אל תוך מכה״ע „הצפירה״. למען יפורסם החנף, ובנות ישראל הכשרות תשמורנה רגלן מלכד) נאום העלובה הרסה בת ר׳ יעקב, נין ונכד להרב המאוה״ג מוה׳ גבריאל דנציגער זצ״ל אב״ד דק""ק ראדם   )- *) עיני ראו שלשת מכתבי הגאונים הנ״ל. אמת נכון הדבר נעשתה התועבה ההיא להתיר חרם רגמ״ה, ולתת גט בעל כרחה לאשה פקחית, וע״כ בטלו המה את ההיתר מעקרו, ולאלה שומעים שאמרו כהלכה.  המו״ל"
021-HZF-1877-06-13-001-40169_toc_12,," הקרוב הימים ימים האלה אל עיר ועיר ועל הנעימים על הימים רבים האלה אל השלישי . - עי   . .  תרגום יחזקאל הנני כו  הננו מודיעים בשער בת. (ב) ומזית ולא דמות כפיו, וב) ואראה והנה דמותן כמראה -  לא יכלא   רבים לכל אחב״י פי אש ממראה מ י ולמטה אשׁ  אפע מי לאסתְּכָלא ה ולרע ה זה כמראה זהר כעין תְנָיו ולמע נגמר בביהד״פ שלנו עו״א לא נוכלא ויא ואיזר סָלָה: ג) וישלח תַּבְנִית ד אאפשר קטנים בעשרה חלקים כפי  בעיר לי  וחני בציצת ראשי ותשא אתי רוח! מינו באל אחרני הפראָבע אשר נוכח עיניכם. ואושים  בּין־הַפֶּרֶץ וְבּין-הַשָׁמִים וְתָּבֹא אתִי  אשר רִישִי ונסיעת נתי רואי יְרוּשְלָמָה בְּמִרְאוֹת אלהים אָל-פִתָח * כל עין רואה תאשרם עלה נתתי לירושלם נתיזו, שער הפנימות הפונה צפונה אשר ותעידם, כי לא היתה כזאת ואה דשרת עלי מן קדם. שם מושב סמל הקנאה המקנהה. ומעליא ך בתבל ארצה בכליל יופי לצפונאיךְתמן מותב (ד) והנה - שם כבוד אפלחי ישראפל 3 ים קנאתתא כמראה קיים מכל שמץ דופי,  והא מפי ער אללא ""נ״א ה׳ בקמץ ה מאד בחסרות ויתרות, רש״    (ב) ממראה מתניו וגו׳. אסור להתבונן בפסוק זה: (ג) בציצת   ורגש ורפי, הן במקרא, הן ראשי בשערי ראשו פלוציי״ל בלע״ז: במראות אלהים. הראני כאילו ימיה. שער  ב בתרגום, על בייר בצבע ושא אותי ומביאני לירושלים: שער הפנימותו. מפל   מצ מצודת דו וודת ציון יפה מאד, מקחם א׳ זאץ ק הנבואה: (ב וזריחם: כעין. כגות א  אביו ויא שני רו""כ.  אל בימים אב  האיש אל נבו  בא אל ביאת   מיום "" לי  איש אל אלון מי הסוכנים ישיגו ראבאט.   ביום נר א  לאביוני  אין האומה. כי אם יבואו לו ספוק  נקוה בזה להפיק רצון  יבוא אליניר  שא א היא לאא .   שמיר ליא  מאחב״י באים .   אינם י ב  הבאים או  אביון יום ד׳ שלח תרל״ז, אבל הלואב וג י א אל העיר . נים ר"" שם. בבואי אל השפה ההיא לאישי שם נבו' - בער שראיסי   האחים השותפים בני הג׳ המנוח״ש. ארגעלבראנד StAAGE Редакторъ-Пздатель 3. Сошискiн."
021-HZF-1877-06-13-001-40169_toc_13,," איין טענאר ווירד געזוכט ביים היזיגען קאָהר איזט איינע טענאָר שטעללע וואקאנט, אונד זאפאָרט צו בע- עטצען, נעהאלט פאן 15 ביז 18 רו״כ מאנאטליך, בעפעהיגטע בעווערבער וואַל- לעג זיך שריפטליך מעלדען אן Cantor J. Chalon in Lodz (Russisch Polen)"
021-HZF-1877-06-13-001-40169_toc_14,," כל המוכים במחלות אשר מוצאן מימי- הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו כלשונו (ר״ל בלשון עבר, אשכנז או צרפת). אדרעססע: H. Wollner, Doctor der Medicin u. Chirurgie. Accoucheur in Wien. Wien, Stadt, Adler-gasse № 8."
021-HZF-1877-06-13-001-40169_toc_15,," שאלות ותשובות אל ל׳ פיינ׳ בגאצ׳ לא קבלנו רק בעד רבע העבר, אל ליפ׳ עפ׳ קאצ' בביא׳ נאותים אנחנו לזה. אל מ׳ ח׳ חדלנו משלוח לו מן נו׳ 20 והלאה יען רק עד כה הגיעו התשלומין. אל מ׳ מייז׳ מחיר הצפירה מראשית השנה הזאת הוא כפי המקח הקצוב לכל השנה, רק בנכיון פורטא 2 קאפ׳ מכל  הנומער  .  מפי אין מ"
021-HZF-1877-06-13-001-40169_toc_16,, הרוצה לכתוב אלי יכתוב ע״פ אדרעססע S. Sionimski in Warschau Muranowska No 24. З. Сонинскiй г. Варшава או Мурановская № 24.
