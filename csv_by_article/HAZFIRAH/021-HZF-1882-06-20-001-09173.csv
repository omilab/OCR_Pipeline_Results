article_id,headline,text
021-HZF-1882-06-20-001-09173_toc_1,," ( ברוסיא ופולין. אל השולח במוקדם לשנה 5 רו""כ. נחני שנה, 2.75 רו״כ.  לרבע שנה, 1.50 רו״כ.  ביתר הארצות 20 פראנק.  באמעריקא 5 דאללאר. A"
021-HZF-1882-06-20-001-09173_toc_2,, K מחירו באשכנז: 14 ריכם מארק לשנה. בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳ ומשורה רחבה 10 קאפ׳. A
021-HZF-1882-06-20-001-09173_toc_3,מכתב עתי משמיע חדשות בכךב עם ישרו ן ' . ...," מכתב עתי משמיע חדשות מברלירו לחר   בקרב עם ישרון, מכל הדברים וגם בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת היים זעליג סלאנימסקי."
021-HZF-1882-06-20-001-09173_toc_4,תוכן המגינים דברי הימים .גלעד מאה קלמן ש..., תוכן הענינים דברי הימים. גלעד מאת קלמן שולמאן. הוראדנא. זלאבין ירושלים. הצופה לבית ישראל. מאת ג׳ סאקאלאוו. הודעות. שאלות ותשובות
021-HZF-1882-06-20-001-09173_toc_5,דברי הימים," דברי הימים בימי השבוע העבר נקרו ויאתיו דברים גדולים ונכבדים העומדים ברומו של עולם המדיני, מקרים כבירי התוצאות אשר פעלם וכח מעשיהם נראה על כל עניני הממלכות, התרוצצו כברקים ובחפזון צעדו צעדי און על ארץ רבה. בין המקרים האלה הכי נכבדים המה: התמורה בחיק הממשלה פנימה בארצנו רוסיא. מערכות מלחמת הויכוחים הגדולים והעצומים בין ביסמארק ובין מתנגדיו בבית הפארלאמענט האשכנזי והמבוכות והשערוריות באלכסנדריא של מצרים. עזיבת הגראף איגנאטיעוו משמרת שר הפנים ועלית הגראף טאלסטאי על מקומו, עשתה רושם גדול בעולם המדיני התמורה הזאת, פעלה פעולה עזה לא לבד על הענינים הפנימיים, אך גם בעניני חוץ נראה תוקף פעלה. בברלין ובוויען משכה עליה התמורה הזאת את עיני הממשלות וכל יודעי העתים, לפי הודעת מכ״ע הברלינים (גאוויני 165) באה כעת מצב שר החיצון בארצנו ה׳ גיערס כיתד התקועה במקום נאמן לתקות השלום, וחזקו מוסרות השלום ואגודת האהבה והאחוה בין ממשלת רוסיא ובין שאר ממשלות אייראפא ובעוד אשר בעניני חוץ שבין ממלכה לחברתה, עלתה אשכנז עד מרום קץ הגדולה הנצח וההור, ועוז בידה וגבורה בימינה לבצע את כל זממיה, ודבריה נשמעים כדבר מלך שלטון בעניני המדינות מחוץ, — הנה בענינים הפנימיים הענק הגדול והכביר הזה, יראה לעינינו כגמד חלש ואין אונים, אשר צירים אחזוהו כצירי יולדה, וחבלי מדנים בין המפלגות ומוקשי סכסוכים יאפפוהו וידבאו חיתו. הנסיך ביסמארק לא ייעף ולא ילאה ללחום עם מתנגדיו אוהבי החופש, והוא נצב במערכה נגד כל העם וידו נטויה ללפות בעמודי התוך אשר הקאנסטיטוציאן נשענת עליהם, ולהשיב את גלגל הזמן אחורנית, לשים משטר ממשלה בלתי מוגבלה בארץ ולפסוע על ראשי העם כחפץ לבו חפץ ביסמארק זה נשקף לנו מכל מפעליו ומעלליו, ומדרכו נגד נבחרי העם אשר הוא נוהג בהם מנהג קלות ראש, כמו חפץ הוא להוכיח לכל באי עולם כי הפארלאמענט כאין וכאפס נחשב בעיניו, ולא על פיו יצאו ויבואו עניני אשכנז פנימה. אחרי אשר נבחרי הפארלאמענט השיבו ריקם את הצעת ביסמארק האהובה והחביבה לו מכל הצעותיו, את הצעת המאנאפאל ובענין זה התנגדו לו בכל תקף ועוז, לא הליבעראלים זעומי נפשו בלבדם, אך גם בעלי כת המרכז וגם רבים מן הקאנסערוואטיווים אשר טובת בני עמם יקרה להם מרצון הנסיך, והדבר הזה הלא דיו להוכיח בעליל, כי העם כולו מתנגד אל ההצעה החדשה, בכ״ז אחרי כל אלה בא הנסיך ביסמארק לבית הפארלאמענט לפני הקריאה האחרונה של ההצעה, ואף כי ידע מראשית אחרית, כי אחרי אשר בקריאה הראשונה דחו הנבחרים את ההצעה ברוב דעות, הלא גם עתה זה יהיה משפטם. אבל הוא לא שם לבו לדבר הזה, ויקדיש מלחמת דברים על מתנגדיו ויגביר ללשונו לשבח ולפאר את עותתו, ובחומו ובלהט קנאת התמלטו מפיו דברים קשים ובוטים כמדקרות חרב נגד הפארלא- מענט והקאנסטיטוציא בכללה. גדולה וכבדה היתה מלחמת הלשון בין ביסמארק ובין ראש מתנגדיו מנהל מפלגת ההולכים קדימה, ריכטער, ונלוה אליהם הנבחר היהודי באמבערגער מבעלי מפלגת הנאציאנאל-ליבעראלים. דברי ריכטער המחוכמים והנמרצים הלמו ומחצו את גאון הנסיך, ויפיצו אור בהיר על עריצותו ועקשות לבו ושנאתו להעם ולנבחריו, ואת כל מפעלי הנסיך ומועצותיו והצעותיו הפכו לעפר ואפר. הדברים הכבירים האלה המסו את לב איש הברזל, ויעוררוהו לצאת מגדרו ולנסות פעמים את כח שפתיו, לגול מעל ראשו את האשמות אשר טפל עליו אויבו. אולם כח לשונו עזבהו וכל מבטאיו ופתגמיו אשר בהם הסכין מאז לשים חשך לאור ומר למתוק, כקליפת השום נחשבו עתה נגד האותות והמופתים החזקים אשר עליהם תמך ריכטער את יתדותיו, אחרי משא ומתן שלשת ימים דחה הפארלאמענט את הצעת ביסמארק ברוב דעות גדול וכביר 276 גד 42. הדבר הזה עשה רושם אדיר וחזק בארץ אשכנז, יען אף כי מראש ידע כל איש כי ההצעה תפול ולא תוסיף קום. בכ״ז מפלה נוראה כזאת לא עלתה על לב איש, ומאז ישא ביסמארק את המשרה על שכמו לא היתה עוד תבוסתו שלימה ב״כ כאשר היתה בפעם הזאת הננו רואים, כי הנסיך ביסמארק נשען רק על מספר מועט של 43 נבחרים, ועל יסוד רעוע כזה הקים הצעתו זאת, אשר היא אבן הראשה לכל ממשלתו, ולמועצות ולמערכי לבו בתקנת האומה והטבת מצבה וסדרי כלכלת המדינה אשר בם כל מעיניו, לו היה כדבר הזה בממלכה אחרת המתנהגת על פי חוקי הקאנסטיטוציא, לו גמוטו פעמי אחד שרי המלוכה וכמקרה הנסיך ביסמארק קרהו כי עתה נאלץ היה לסגת אחור מפקודתו בלי איחור. אולם לא כן יעשה ביסמארק, הוא כסלע איתן נצב על מקומו וסערת רוח העם לא תמישהו, למען עוד את עיני העם ולכסות במשאון על מפלתו, בחר לשון ערומים, ובתוך דבריו אשר דבר בהפאר- לאמענט הגיד, כי אין לבו אל המשרה אשר הוא נושא, והיה מסירה מעל שכמו זה כבר, אחרי ראותו כי נקעה נפש העם מאתו, לולא נדרו אשר נדר לאדונו הקיסר. בשעה אשר התבוסס הקיסר בדמו בשנת 1878 אחרי אשר ירה אליו נאבילינג, אז נשבע ביסמארק להקיסר לעבדהו לעולם ולבלי לעזוב את פקודתו בלעדי רשיונו, את הדברים האלה הגיד ביסמארק בהפארלאמענט, וביום שלמחרתו נוקש בלשונו ויגיד לאמר: „נכון הנני להניח את פקודתי לטוב ממני, לו אראה בין מתנגדי רוב דעות אשר יוכל להיות למבטח עוז לממשלה חדשה, אבל אנכי אינני רואה בלתי מפלגות ואגודות קטנות״; והנה התשובה היותר טובה ונוצחת על דברי הנסיך, הלא הוא מנין הדעות 276 נגד 42; בכל זאת הישמור ביסמארק מוצא שפתיו, להמיש את המשרה מעל שכמו ולתתה לאיש אשר ימשול עפ״י רוב דעות כחפץ העם? לשפת יתר נחשוב להשיב על השאלה הזאת״ שאלת מצרים הולכת ומתבלבלת ומסתכסכת מיום אל יום ומשעה אל שעה. אחרי אשר פרצו השערוריות באלכסנדריא עזב הקעדיוו וצירי כל הממלכות את קאירא הבירה, וירימו פעמיהם לאלכסנדריא לחסות שם בצל צי אדיר, אניות המלחמה של אנגליא וצרפת אשר השליכו עוגן בהחוף ההוא. גם השגחת אנגליא וצרפת על עניני ההוצאה וההכנסה. ההשגחה הזאת אשר היא היתה לסלע המחלוקת והולידה את כל הסכסוך הגדול הזה, נפסקה לפי שעה, אחרי אשר הפקידים המפקחים על עניני שר האוצרות נדדו הלכו גם המה מקאירא ויסגרו את לשכותיהם. הנה מכל אלה הננו רואים, כי ערבי פחה ראש המורדים, בצע לע״ע את זממו, בהפקיעו את בני עמו מן ההשגחה והאפוטרופסות של ממשלת אנגליא וצרפת, וגם מן אדירי הסוחרים בני אייראפא, אשר מצודתם היתה פרוסה על כל עניני מצרים, ועתה לא קמה עוד רוח בהם ופחד הרג ואבדן הרגיז את לבם ויאלצם להרחיק נדוד, תנועת היציאה ממצרים גדולה וכבירה כ״כ, עד כי אפס מקום בהאניות ההולכות כפעם בפעם מאלכסנדריא אל חופי ארצות המערב. להעביר את כל הנודדים, ומספר גדול של אניות חדשות באו מטריעסט וממארסיליא להכניס את הנחפזים לנוס. למראה המצב המעציב הזה, השערוריות באלכסנדריא סערת הרוחות ומבוכת הלבבות, ומנוסת כל בני אייראפא עם נשיהם וילדיהם מן ההפכה עומדות ממלכות אנגליא וצרפת בשפלות ידים ובאין עצה ותושיה לבנות את ההרוס ולגדור פרצות, בתחלה יצאו הממלכות האלה בגאון ורהב. וללא צדק חפצו לגזול מאת עם המצרים את חופשו וזכיותיו, רק יען אשר אדירי עשיריהם הם נושים בו, ועתה כאשר התנגפו רגליהם על מוקשים וחתחתים אשר לא שערום ולא עלו על לבם, הנם חובקים את ידיהם מבלי דעת מה לעשות, אניות המלחמה עומדות ואינן זזות ממקומן, בשעה אשר צירי הממלכות מוכים ונפצעים בידי בני עולה, ואזרחים שאננים ותמימים נתונים לבו ולמשסה. ממלכת אנגליא אשר הסכינה מאז להקדיש מלחמה נגד עם אשר נגע בכבוד צירה או עשה עול לאחד מילידי ארצה, הנה עתה תשים מחסום לפיה בעת אשר צירה מוכה באכזריות חימה בידי האספסוף לעיני כל הקהל ברחוב העיר, והמיניסטערים משתדלים לנחש בלשונם, ולהרגיע בערמה את שאון לב העם ולשים לאל את כל המקרים האיומים והנוראים, אשר אלכסנדריא היתה להם למקום המחזה בימים האלה, ובעקבות אנגליא תתנהל גם צרפת בעצלתים ובכבדות, שתי הממלכות האלה לא תוכלנה להרהיב עוז בנפשותיהן, להקים את הסערה במצרים לדממה בכח ידיהן, וע״כ הן מתהפכות מסבות בתחבולותיהן להגיע אל המטרה הרצויה להם. בעזרת כל ממלכות אייראפא יחד, ע״י אסיפת קאנפערענץ כללית, אולם גם ההצעה הזאת כשבלול תמס תהלוך, כי שאר הממלכות אשר בתחלה זממו אנגליא וצרפת נגדם להוציאם מן הכלל ולפעול מבלי שאלת פיהם, מודרות להן עתה במדה שהן מדדו להן, ורק לפנים קבלו את הצעת הקאנפערענץ, אבל בסתר הן תומכות ידי תוגרמא, אשר אין חפץ לה בקאנפערענץ כללית, ואם גם לסוף יעלה ביד אנגליא וצרפת להטות את לב כל הממלכות להצעתן, והקאנפערענץ תצא לפעולות, גם אז אין קץ להמכשולים ואבני הנגף אשר יתנגשו על דרכה. נניח שהמשא ומתן בהקאנפערענץ יקרב את כל הממלכות לכלל דעה והחלטה אחת בעניני מצרים, אבל מה יעשו אם לא תאבה מצרים לקבל עליה גזר דינה ברצון טוב? מי יכוף הר כגיגית על ערבי פחה לשבור את ערפו הקשה ולהכניע את גאונו? על השאלה הזאת ישיבו יודעי העתים בשלשה אופנים: כל הממלכות יחד תשלחנה צבאותיהן למצרים להקים שם את השלום על מכונו ולעשות סדרים נכונים בארץ, או אנגליא וצרפת תקבלינה כח הרשאה מאת כל ממלכות אייראפא לפעול בכח כולן, או כח הרשאה זה ינתן לתוגרמא הקרובה אל החלל. אכן באמת דרכי שלשת האופנים האלה יחד הן כמשוכת חדק, ולא תוכלנה להוביל את הממלכות אל המטרה הדרושה לחפצן. כל הממלכות יחד לא תצאינה לפלס סדרים חדשים במצרים, יען כי לצחוק יהיה בעיני כל באי עולם. מראה התאבקית ששת ממלכות אייראפא עם גדודי ערבי פחה. גם לא תחפוצנה לעזור לאנגליא וצרפת לכונן שם את ממשלתם על עמודים חזקים ואיתנים, וקרוב יותר אל האמת, כי אנגליא צרפת תצאינה בשם כל אייראפא ליסד משטרי עוז במצרים, אולם למען תהיה פעולתם נכונה ומועילה, נחוץ הוא קודם כל דבר, שאחדות גמורה וחלוטה ושלום אמת יהיה בין שתי הממלכות אבל באמת עוד רחוקות שתי הממלכות מן השלום הנחוץ להן והדרוש לחפצן. כל זמן אשר חשבו כי בדבר שפתים יעלה בידם לגדוע קרן ערבי פחה, ודי יהיה להם לאיים באניות המלחמה, הלכו יחד אחוזי יד, אבל במדה ההיא אשר החל מצב הענינים להתבלבל, ככה רפו מוסרות האחדות, ושתיהן פונות לבצען זו מושכת לכאן וזו מושבת לכאן. אנגליא אשר זה דרכה מאז לרשת משכנות לא לה ביגיעה והוצאה מועטת, כראותה כי חפצה זה לא יצליח במצרים, החלה לשוב אחורנית, ולמען תהיה לה כסות עינים החזיקה במעוז תוגרמא, וצרפת לא נאותה לזה, ועוד היום היא עוינת את תוגרמא וחותרת בכל עוז להוציא אותה מן הכלל, ומה רבים עוד המוקשים והמכשולים אשר יפגשו על דרכם בצאתם יחד לפעולות במצרים, להפך בחררה אשר כ״א רוצה לבלוע את כולה ולבלי להניח לרעותה מאומה ודעותיהן על אדות הסדרים הנכונים והדרושים לחפץ מצרים רחוקות זה מזה כרחוק מזרח ממערב, ואם לא באחד משני האופנים האלה תבחרנה הממלכות, אך את ידי תוגרמא תמלאינה להכביד את אכפה על המתקוממים, הן תוגרמא תסקל את דרכה מכל אבני נגף, וממשלת אנגליא וצרפת תכחד מן הארץ, והאם תוכלנה הממשלות האלה לשקוט במכונם, ולהביט במנוחה בבלע תוגרמא את פרי יגיעם זה מאות בשנים על גדות הנילום? בעוד המבוכה והספיקות האלה רובצים כעננים כבדים על פני שאלת מצרים. הנה ערבי פחה מתחזק ומתבצר ומושל בארץ ממשלה בלתי מוגבלה, וזעם ההמון נגד בני אייראפא ילך הלוך וגדול, ומי יודע מה ילד יום No. 134 לפי הידיעה אשר באה במכתב העתי עכא נתמנה הגענעראל-מאיאר, וולאנגיאלי לעוזר לשר הפנים במקום השר הקודם לו, ה׳ גאטאווצעוו, אשר היה ראש הועד להתרת שאלת היהודים. שאלה גדולה התעוררו זה מקרוב בעירנו, אשר משכה עליה את עיני כל העם מקצהו כיהודים כנוצרים, והיא, אם גדרים הזמניים המגבילים זכיות היהודים לפי החוקים הכלולים בארבעה סעיפים שבארנו בשעבר, והם שאין הרשות ליהודים להתישב מחוץ לעיר, ולא לעשות מקנה וקנין נכסים וקרקעות או שכירות וקבלת כח הרשאה בהכפרים, ולא לסחור ולישא וליתן בימי חגי הנוצרים לפי החלטת המיניסטעריום החוקים האלה יהיו מקויימים בכל מקומות מושבות היהודים בישיבת קבע, — אם כל הגדרים האלה יהיו נוהגים גם בארצנו פולין? על השאלה הזאת פנו מפה לשר המשפטים בפ״ב, ובתשובה טעלעגראפית אשר הגיעה לבית המשפט הגלילי דפה מאת שר המשפטים. הודיע השר בתשובתו באר היטב, שכל החוקים האלה אינם נוגעים אל גלילות בית המשפט הראשי אשר בווארשא (ר״ל כל ממלכת פולין). מכ״ע „גאוויני"" (164) בהביאו את הידיעה הנכבדה הזאת מוסיף בדבריו, לאמר: מן הרגע הראשון אשר התעוררה השאלה הזאת בינינו, לא פסחנו על שתי השעפים וידענו ברור כי כה יהיה פתרונה. בארצנו שאלת היהודים בנוגע למשפטי האזרחים כבר נפתרה בפתרון של קיימא זה עשרים שנה, והחוקים הנזכרים הוקבעו לדברי המיניסטעריום רק כמו גדרים זמניים עד אשר יצא לאור פתרון שאלת היהודים בדרך מוחלט, וע״כ דעת לנבון נקל, כי במקומות אשר אין בין זכיות היהודים וזכיות הנוצרים ולא כלום, ורק הגבלות קטנות ומועטות עודן עומדות בתקפן כמו שרידי העבר, שם אין עולה על הדעת, לבקר עוד הפעם את ספר המשפטים ולקצץ בנטיעות ולשנות להחליף, וחוץ מזה, העידו כל ההוראות והמבטאים המובאים בהחוקים ההם ע״ד סדרי המכירה והשטרות, שהם יתננו רק אל ערי רוסיא ולא למדינתנו אשר הסדרים האלה זרו לנו עכ״ל גם הגאזעטא ווארשאווסקא (131) מכ״ע גדול אשר ידי אצילי פולין ממשמשות בו, יביע את שמחתו על הידיעה הזאת, ומוכיח שהחוקים האלה לא יכלו להביא תועלת אך נזק רב לכלל הארץ, וכמעט כל מכ״ע מסבירים את דעותיהם באופן זה תיקון גדול ונכבד בעניני המסים והארנוניות תיקנה הממשלה בימי השבוע העבר, והתיקון הזה הטיב גם לאחב״י העניים במכ״ע אשר להממשלה הננו קוראים פקודת הקיר״ה כדברים האלה: אבינו מ""כ אשר זכרו לא יסוף מלב לעולם הקיסר אלכסנדר השני, אשר כל ישעו וחפצו היה אך להטיב את מצב העם, שם את לבו אל הדבר, אשר המס לגלגולת (קאפפשטייער) הוא משא לעיפה ומעמסה כבדה מנשוא על כל משלמי המס, ויצוה על שר האוצרות לבקש דרכים לבטל את המס הזה ולקבוע על מקומו מסים אחרים והנה אחרי אשר הצעת שר האוצרות אזנו וחקרו השרים כסוד הממלכה, הננו מצוים, להתחיל בביטול המס לגלגולת מראשית שנת 1883 ולבטלו לאחדים לאט לאט, במדה ההיא אשר יפתחו ויתגלו מקורות חדשים להכנסת הממשלה. מן 1 ואנואר לשנת 1883 יחדלו הפקידים מהרים את המס הזה מאת העירונים, ומאת האכרים אשר אין להם שדה זרע, ומאת האכרים אשר האצילים חלקו להם אדמה יותר מן המגיע להם על פי חלקם. בשנה הבאה יערוך לפנינו שר האוצרות ע״י שרי סוד הממלכה, את הדרכים המוכשרים לביטול את המס הזה גם מאת שאר המפלגות, והמסים החדשים אשר יתנו שלומים לאוצר הממלכה וימנו את החסרון אשר נולד ע״י ביטול המס הזה ועה״ח נכתב בעצם יד הקיר״ה, אלכסנדר, על התיקון הנכבד הזה ישישו גם עניי העירונים מאחב״י ויושבי הכפרים אשר המס הזה הכביד עליהם את אכפו עד היום. מכ״ע הרוססים מודיעים, כי בימים האלה יצאה פקודה חדשה, להגביל ולהמעיט מספר הרופאים היהודים העובדים בהצבא, במקומות ישיבת קבע של היהודים ובערי פולין ולהעמידם על 5 פראצענט ממספר הכולל של הרופאים הנוצרים, וגם המספר הזה לא יהיה במקום אחד, אך מפוזרים ומפורדים בהגלילות. בפ״ב עשו בימים האלה בקורת ובדיקה בכל בתי מרקחת של היהודים, ונוכחו לדעת כי כולם מתוקנים על צד השלימות באופן היותר נעלה, ורק באחד מהם חסרו כמה רפואות לפי הודעת הראזסוויעט נכון לצאת לאור חק, אשר על פיו ועמדו בתי מרקחת של היהודים גם להלאה, ולא יטלו מהם זכיותיהם, ורק שלא יתוספו עליהם חדשים. האצילים בעלי הנכסים ברוסיא מתאוננים על פעולות החק החדש, האוסר ליהודים לקנות לשבור או להלוות כסף על נכסים אשר מחוץ לעיר, רבים מן האצילים בראותם כי אי אפשר להם להתקיים ולשלם את החובות אשר היהודים נושים בהם מאז. ובאפס תקוה להשיג מלוה ממקום אחר. הם מבקשים אחרי קונים לבל יאכוף עליהם אח״כ ההכרח למכור את נכסיהם בשער על פי השופטים החיפוש אחרי קונים מוריד עשר מעלות אחורנית את מחיר הנכסים ומשפיל ערכם עד מאד )No 23 וירושש את בעליהם, (איזראעליטא במכ״ע וויעק הננו קוראים: יום השוק בבאלטא אשר אליו היתה תאות נפש כל הסוחרים מאז ותהלתו רחבה ונסכה בכל גלילות פאראליא, היה בשנה הזאת יום תרדמה ודממת מות בערך נגד השנים הקודמות, לריק התהפכו בעלי מסלת הברזל מסבות בתחבולותיהם להגדיל ולהאדיר את תנועת המשא ומתן, ולתכלית זה הוזילו את מחיר המסע והגדילו מספר העגלות ההולכות מבירזולא לבאלטא. אופני העגלות התנועעו והשתקשקו אך גלגלי המסחר שבתו מלכת והסוחרים אשר נקבצו באו מדי שנה בשנה לא באו הפעם. סבת הדבר היא גלויה וידועה ב״כ עד כי למותר נחשוב להעיר עליה. לפי הודעת איזה מכה״ע הוציאה הממשלה פקודה המורה אל כל הפקידים אשר על הגבול, לבלי לתת לאיש יהודי לעבור את הגבול. ע״ד תנועת היציאה הננו קוראים במכ״ע „נאוואסטי״ לאמר: מהראוי ליהודי רוסיא לבלי ישיאם לבם ללכת שולל אחרי החברות למעשה הצדקה אשר בחו״ל. בעד הכסף הנאסף ע״י החברות ההן לא יוכלו היהודים לקנות להם ארץ מולדת היהודים אזרחים המה בארץ ככל האזרחים, ואם באות כל הרוחות שבעולם אינן מזיזות ממקומו דבר אמת זה. הן אמנם הדעה הזאת עוד לא מצאה לה קן בלב העם, בכ״ז אין הצדקה ליהודים בעבור זה להרחיק נדוד מארץ מולדתם ולנוס מנוסת רכי לב. גם בארצנו יבוא הקץ לרדיפות היהודים, כמו שבא הקץ לזה בשאר הארצות, וכל הצוררים הקנאים סופם לבוא לידי הבנה, כי המכאיב חלק אחד ואיבר אחד מן גוף האומה, הוא מכאיב את הגוף כולו. שערוריות גדודי היחפים הגיעו עד מרום קצם, ונקוה כי תועבות יעליסאוועטגראד, באלטא וקיוב לא יתחדשו לעולם, עכ״ל השערוריות נגד היהודים חדלו בארצנו, אך התבערות הנוראות עודן מתפרצות באופן נורא ומבהיל תכופות זו אחר זו במכ״ע קוריער ווארשאווסקי No. 133 הננו קוראים ידיעה מעציבה זאת: מעיר שוויענצאן מודיעים כי בקרבת העיר ההיא, עלו על המוקד שתי ערים, ביום 8 לחודש זה עלתה בסערה ובלהב אש נוראה העיר סווירא, וביום שלמחותו נהפכה עיר דאווגיעלישיקי לאפר, ושתיהן רוב תושביהן רק יהודים כנטף טל טהור במצולת המים הזירונים הא לנו בדור שפל כזה, ובתוך סערת התלאות והפגעים, אותות אהבה והמלה מאת גדולי הנוצרים הישרים בלבותם. אל כל הותות והמופתים של אהבת האדם, אל חרוזי פנינים אלה אשר זהירו לעולם על לוחות דברי הימים לבני ישראל. הוסיף לנו זמן עוד שנים לפי הודעות מ״ע רוססקי יעוורעי, שלח יורשועצר מאוסטריא נדבתו 7000 פלארין למען האומללים שדודי אלטא, בידו שני צירים נאמנים מרואי פניו אשר הלכו שמו בעצמם לחלק את הנדבות, שר הכנסיה הקאטולית (ערצבטאף) בפאריז, נשיא הכהנים בארץ הקאטולית המכונה בשם „הת הבכירה של האב ברומא"" שלח מכתב רועים אל הועד בו הוא לוחם מלחמת סופרים נגד הקנאים המהבילים, ומבריומסביר כי חובת הדת הנוצרית היא, להגן על הנתונים למשם ולהטיף להעם סבלנות ואהבת האדם. ביום 8 לחודש זה הוציאה ממלת המקום בבראדי פקודה חדשה ע״ד היהודים יוצאי רוסיא. לברי הפקודה הזאת, החובה מוטלת על כל איש יהודי הבא מפיא, לבוא אל הועד למשען היוצאים ביום הראשון לבואו ולהוות שם את תעודותיו, אולם אלה אשר לא יוכלו לעשות זאת ישולחו בחזרה לרוסיא כמשפט )No. 132( גודדים, קור׳ ווארש׳"
021-HZF-1882-06-20-001-09173_toc_6,גלעד," גלעד (המשך מגליון 21) ראש הרים הגבוהים בכל הרי הגלעד, הם: ראש ההר אשר הערביים יקבנו בשם Dschebl Dschelad (הר גלעד) דרומית לנחל יבוק**) וראש ההר הנקרא Dschebl Osha (הר הושע הרחוק כמהלך חצי שעה ממחוז טזאלט לפאת צפונית. הערביים מראים על ההר ההוא את קבר הושע הנביא אשר שמו נקרא עליו, אך לפי הנראה אין בפיהם נכונה. הרי גלעד, הרי ברכה הם, וערים מחמדי בת עין שתולים שם בנוה מידי אביר הטבע, עצי פרי הלולים ישגשגו שם ונטעי נעמנים ומגד תבואות שמש יצלחו שם׳ אם אך חלו בהם ידי נוטעים, לפי ראות עינים ירימו הרי העברים והרי יעזר את ראשיהם מעל לכל הרי גלעד וגבוהים הם עליהם, אך לא כאשר יראה האדם לעינים, רק כי תכונתם גבוהה מהם, כי מחוז באלקא אשר ההרים ההם מתנוססים בו הוא בקעה רמה ונשאה (האכעבענע) וגבוה יותר ממחוז הרי גלעד ועל כן יתראו הריו גבוהים מהרי הגלעד ההר הנקרא בשם דשעבל אסארא, הרחוק מהלך שלש שעות וחצי מעיר חשבון לפאת דרומית מזרחית. הוא הגבוה בכל  הרי יעזר"
021-HZF-1882-06-20-001-09173_toc_7,שמות הערים בנחלת שבט ראובן.," שמות הערים בנחלת שבט ראובן. נחלת שבט ראובן היתה בחלק הדרומי מארץ הגלעד כמו שכתוב בס׳ יהושע (י״ג, ט״ז), ויהי להם הגבול מערוער אשר על שפת נחל ארנון וגו׳*) (ותחומו עד לצפון חשבון) ויתן משה למטה בני ראובן למשפחותם, ויהי להם הגבול ערוער אשר על שפת נחל ארנון והעיר וגו׳ חשבון וכל עריה וגו׳ ויהי גבול בני ראובן הירדן וגבול, לפאת מזרחית פגע גבול ראובן בארץ בני עמון (דברים ב׳, ל״ז). לפאת מערבית גבולי ים המלח, לפאת צפונית יסוב גבולו עד הרי המצער בפאת צפונית מערבית לחשבון קרוב לעיר נבו. מהערים העתיקות בנחלת בני ראובן אשר עקבותיהן נודעו עד היום, הן. ערוער. בשם הזה נקראו שתי ערים בעבר הירדן מזרחה האחת אשר נפלה בנחלה למטה ראובן (דברים כ׳ ל״ו, שם ג׳ י״ב. שם ד׳ מ״ח. יהושע י״ב, ב׳. שם י״ג, ט״ו דהי״א ה׳ ח׳) והיא היתה מקצתה על נחל ארנון ומקצתה על אי בתוך הנחל הזה (שם) והיא הנקראת בספר שופטים (יא, כ״ו) ובירמיה (מ״ח, י״ט) בשם ערעור, והשנית אשר נפלה מטה גד (במדבר ל״ב, ל״ד, יהושע י״ג, כ״ה) היתה מכוננו על פני רבת בני עמון על אי אשר בתוך נחל יבוק (שם כ״ד ה׳) והנביא ישעיה יזכיר את שתי הערים האלה בשם: „ערי עוער"" (ישעיה י״ז, ב׳)״. כן היא דעת רש״ל בספרו מחקרי אץ, אך לדעת בעל ההערות היתה רק עיר אחת אך מחציתו נבנתה על שפת נחל ארנון ומחציתה בתוך הנחל, כעדות הכובים (דברים ב׳ ל""ו, יהושע י״ב, ב׳ שם י״ג, ס״ז) ומצאנו הרבה מקומות בכתבי הקדש שם עיר המורה רק על חלק מהעיר, ולכן יכנה אותה הנביא בלשון רבים כאלו היו שתי ערים, ע"" דבריו והאמת אתו, ועד היום נמצאים על שפת נחל מארשל הצפונית עיי חרבות הנקראים בלשון ערבית לשם ערער, והם עיי עיר ערוער ורחוקים כמהלך שש שעות לים המלח למה נוכח חברון לפאת מזרחית (המשך יבוא) א*) הערביים קוראים כליכסי הרי הגלמד בשם דשעבל דשעלאד גם דשעבל גידי (Gidi), והשם הזה יצא גם במדרש על הפסוק ויבואו הגלעדה (ש״ב כ״ד, ו׳) „הוא גדש"" (1101 והרס״ג תרגם לפעמים את שם גלעד בשם גרש וצ""ל גדש (בדל""ת תחת הנש) אא) נחל ארנון היה הגבול, ארץ מואב ובין ישראל, ועתה הוא הגבול בין מחוז אל בעלקא (הצפוני) ין מחוז אל קעראק (הדרומי). — הערביים יכנו את מחוז אל בעלקא גם ב' בעלאד אל כאפער (מחוז הכופרים) יען כי שם יושבים נוצרים רבים, והישמעים קוראים את הנוצרים ואת כל אשר איננם מאמינים בדת מחמד בשם כופר (אונגלייביגע). הוראדנא, עוד לא נחה שקטה סערת רוחנו מקול אחינו הנאנחים והנאנקים מתגרת יד משלחת מלאכי רעים, עוד יצלצל באזנינו קול זעקת בת יהודה השדודה, אשר תחיל תזעק בחבליה, והנה יצאה גם האש האכזריה לכלות חצי זעמה באהלי יעקב, ותעש ערים רבות לשמה, ותצת בבית ישראל באין מעצור, עין בעין נראה כי יד אלהי המשפט עשתה כל זאת — כנודע מאמרם ז""ל (שבת קי״ט) אין הדליקה מצויה כו' — ומשפטו כהררי אל, וגם על העיר אמדור הקרובה אלינו עבר כוס, כי בני רשף הגביהו עוף מאחד הבתים — עד כי שתי מאות וארבעים בתים היו לשרפה מאכולת אש, גם בתי כנסיותיה ובתי מדרשיה עלו על המוקד, אלף ושתי מאות איש מתגוללים בחוצות קריה, גועים מרעב ומכפן, וערומים מבלי כסות ושלמה, אבות ובנים נשים וילדיהן, הרות ויולדות יחד מר יבכיון. ועל טוב יזכרו גבירי עירנו עיני העדה, כי נאספו יחד לאספה נכבדה, וכל אחד הרים תרומה לשם ה׳ כפי נדבת לבו, גם קימו וקבלו עליהם המעמסה להיות המאספים לצדקה, לחלץ נפשות אחינו האומללים מן המצר, וחוב גדול וקדוש הוא על כל אחינו יושבי הערים הקרובות אל החללים חללי רעב, לתמוך בימינם בצר להם, ולהאיר פניהם אל האנשים הנכבדים אשר שלחה עדת אמרור לבקש עזרה, כי גדול כים שברם, ורק שמש צדקה מרפא בכנפיה לרפא שברם, בגלל הדבר הזה ירחם ה׳ את בת ציון, ובמשפט וצדקה תפדה, י׳ ד׳ מיללער כאמור מפי בן אמוץ בקדשו זלאביון (פלך מאהילוב), כבר הודיעו במכ״ע הצפירה (גליון 20) מן השריפה אשר פרצה בעירנו ביום ב׳ דשבועות (13 מאיי) כי במשך שלש שעות נשרפו בערך שש מאות הצירות, 500 של בעלים יהודים, 4 בתי מדרשים עם הביהכ״נ העתיקה והמהוללה, אשר מיום הבנותה עברו כארבע מאות שנה, — מאה חנויות עם כל סחורותיהם (כולם של יהודים) גם 6 נפשות אדם, 5 מאחינו ואחת נוצרית היו לברות למלתעות הלהב, וההיזק עולה לשלשה רבעי מילליאן רו״כ, ויושביה אשר יעד כה מצאו במצור ובמצוק לחם חוקם מפרי בניניהם, נשארו בערום ובחוסר כל, מושלכים עטופים ברעב על פני השדה תחת כפת השמים, מבלי כל מחסה מזרם וממטר, אנא אחב״י! רחמנים בני רחמנים ! חוסו נא והושיטו יד עזרה בגשמי נדבותיכם להאומללים האלה. ושכרכם מאת בעל הגמולות וברכתם אליכם תבא, את כסף הנדבות יוכלו לשלוח להרב המו״ל את „הצפירה"" או להרב אב״ד ומו״ץ במחננו על פ אלי׳ ווילנער האדרעססע דלמטה יוסף טובי׳ ליפשיץ אדרעססע Духовному раввицу госнолицу Sалмоцу Вабушкицу, Въ м. Млобинъ Могил. губ. ירושלים. בשלשה עשר לירח זיו, החורף אשר אחר מבוא ציונה, לא יאבה לעזוב עמדתו מפני הקיץ, ועד כה יתמהמה בגבולנו, בחג השבועות העבר זורמו מים עבות שחקים, והקור עלה מעלה ראש, לתמהון לב יושבי ירושלים אשר לא ראו כזאת מאז שבתם פה יותר מאלף צרפתים באו הנה בימים האלה, כולם נושאים צלב אדום על בגדיהם, רובם יעזואיטים מעריצי הנושנות באחד הימים סכבו עיר בקול המון חוגג וצלב גדל משא עשרים וחמש אנשים בידם, וילכו הלוך ורגן תפלתם, ונערי המחמדנים התקלסו בם המחזה הזאת העירה בנו זכרונות קדומים, ימי מסע הצלב בימים עברו, אכן לא כימים הראשונים המה ימינו אלה... אורחים רבים מערי תימן באו להאחז בארץ הצבי, וכמאתים נפש כוננו מושבם בירושלים הפעם בקרתי את רבם אשר בא עמהם, וממדברותיו הכרתי כי אדם גדול הוא, בקי בספרי הרמב״ם כאחד הגדולים, ומפרנס א״ע מיגיע כפיו בהיותו חרש ברזל, על שאלתי „מה המריצם לעזוב ארץ מגורתם״? ענוני כי פקידי הממשלה — ממלכת תוגרמא — יענום שמה באכזריות חימה, ויאלצום לעבוד עבודת המלך ביום השבת, ויבחרו להיות בודדים מהיות מהללים שבת, כולם ידברו בשפת עבר צחות, וגם נשיהם יבינו בשפה הזאת. מצבם פה נורא עד מאד כי גדול ענים, רבים מנוצרי האמעריקאנים התעוררו לחומלה עליהם וינהלום בלחם צר. גם מאחינו האדונים הערצבערג ופינעס ישיטו למו עזר מעט, ויתר יושבי ציון אין לאל ידם לעזרם למרות דלותם שכרו למו ביהמ״ד ויכוננו למו כל הדרוש לעבודת אלהינו. וככל אשר יספר אודותם הרב החכם הר״י ספיר בספרו אבן ספיר נחזה פה בעינינו. גם מארץ הצפון ינהרו המונים המונים לארץ הצבי, רובם כוננו מושבם כעת בעיר החוף ביפו, ומשם יפוצו על פני הארץ, לדאבון לבב כל חובב עמו וארצו יעמדו רבים מהם על דרך לא טוב, והנני לתת לפני הקוראים את אשר נודעתי מאחד מידידי אשר ביפו אורותם, ודבריו נאמנו לי כמאה עדים, הלא כה דברו במכתבו: „דרשתני להודיעך דבר מה מהאורחים שבאו הנה בימים ההם צר לי להדאיב רוחך, כי מעשיהם הרעים ירחיקום מתושבי העיר ובעין רעה יביטו עליהם, הנם מחללי שבת ואוכלי טריפה ולא ידעו בשת, גם נשותיהם פרוצות עד מאד. כל היום תשבנה בבתי הקאפע ורק נבלות תדברנה עדי כי היו להגא גם בעיני המחמדנים תושבי הארץ, וגם האשכנזים הווירטימבורגער יתקלסו במעשיהם הלא טובים. בטח תבין ידידי כי לא על כולם יסובו מדברותי ורק על מעוטם, אכן הם מעוטא דמנכר. הרוב מהם המה מסביבות אדעססע העיר״ הדברים האלה אינם צריכים באור, ודעת לנבון נקל את הרעה אשר תצמח מזה לישוב ארץ ישראל בכלל . תרים רבים חדשים וגם ישנים ירבו לתור את הארץ, ועד היום הזה לא עשו עדנה ידיהם תושיה, ושקר השמועה העוברת במכה״ע כי כבר כוננו קאלאניע מחמש מאות איש בארץ הצבי, ומי יתן ויאמנו דבריהם לימים יבואו ביום הששי העבר נתכבד הרב הגאון ר׳ שמואל סאלאנט נ״י לקבל בביתו את הקונסיל הבריטי מיסטער „מאהר״, ויביע לו תודת מלכת בריטאניא הנשלח על ידו להרב שמואל סאלאנט. ע״ד אשר התאספו רבני ירושלים בארבעה עשר לירח אדר בביהכ״נ הגדולה אשר פה, להודות לה׳ חסדו אשר גמל עם המלכה ויגונן עליה עת נועז אחד הפריצים לירות עליה חץ מות. שבוע העבר קבל הועד מחלוצי יסוד המעלה דילוג רב מהאדון אליפהאנט הנמצא כעת בקאנסטאנטינאפאל, כי ישלחו אליו אחד מחברי הועד. האדון אמועלאג נשיא הועד קבל עליו המשרה ללכת וכבר שם לדרך פעמיו. עוד הפעם החלה המלאכה לסקל את הדרך העולה מירושלים חברונה, ותקותנו כי לא תושבת עוד, והנוסעים ימצאו דרך ישר לפניהם ורגליהם לא תנגפנה עוד באבני נגף הנפוצים במלוא הדרך רבים ילאוני במכתביהם ויקיפוני בשאלות שונות ע״ד מצב ארץ הצבי, ואנכי אשר עתותי ודמי הפאסט אין בידי, לא אוכל להשיב להם, והנני להגיד עוד הפעם את אשר הגדתי כבר במכתבי הקודמים, כי כל עוד אשר לא יכונן אגודה מהבאים לקנות יחד חבל ארץ, לא יצלחו, כי לרגלי התנועה מאחינו לארצנו עלה מחיר השדות מעלה ראש, וכבד מאד—הלא תשמעו הקוראים ולא תהינו לעלות — להשיג לקנות כברת ארץ אשר תשביע רצון הקונים בכל פרטיה ודקדוקיה, ורק חבורת אנשים אשר כספם בידם יצליחו לבוא למחוז חפצם, והאיש אשר בכפו לא דבק מאום, יחמול על נפשו וישאר בביתו, ידי החברה „אגודת אחים בציון לכונן מושבות בארץ הצבי"". לא עשו עדנה תושיה, כי אף אם רבו מהללי האגודה במכתביהם, אכן מחזיקי בידה בפועל אין, ומה יועילו שרי בשירים על לב רע, ולי נמצאו תומכים בידה, כי עתה הגדילה עשות לטובת יעקב גאלדמאן הלאום כולו."
021-HZF-1882-06-20-001-09173_toc_8,הצופה לבית ישראל," הצופה לבית ישראל שמים לרום וארץ לעומק ולתחבולות צוררי היהודים אין חקר, איה שוקל איה סופר את המגדלים הבנוים על קו תהו ואבני בהו אשר הקימו להם האנטיסעמיטים לתלפיות, להיות להם למבצר ולמשגב, לארוב במסתרים ולעלות בכל עת מצוא כאריות מסובכם. לתת יעקב למשסה וישראל לבוזזים? לא ימד ולא יספר המון העלילות ברשע, שפעת בדי כזב ועתרת תנואות שקר, אשר יטפלו קוסמי-כזב ההם על בני ישראל שנואי נפשם; נואלו כל חכמי חרשים ונבוני לחש, וקצור קצרה יד בינתם לחתור עד נבכי תהום מזמותיהם, לראות את קובעת כוס התרעלה, את קרקע הים הזועף אשר שטף המים הזידונים עלה על כל גדותיו, מי חכם ויגיד לנו, מתי ידעך בחשך נר השועלים המחבלים בעלי מפלגת האנטיסעמיטים, ומתי תשובנה לבצרון ההשכלה ואהבת האדם, צפירת תפארת העת החדשה אשר הקנאים המהבילים הפכו כציץ נוכל צבי יפיה וחין ערכה? אין מענה בפי יודעי העתים ואין מגיד מראשית אחרית, כי מה בצע ברקמת קורי עכביש, בחזיונות תלוים על בלימה, אשר חליפות וצבא למו ומספר רגעיהם חוצצו, וגם בטרם יחלפו ואינם, אך משענת קנה רצוץ ומחסה כזב המה. כמה פעמים סכלו המקרים ילדי יום את הנבואות השונות, חזון לב היודעים בינה לעתים, בענין רע אשר נתנה העת הזאת לבני אדם לענות בו, בשיטת האנטיסעמיטיזמוס ושאלת היהודים ! לפני ימי הבחירות אל הפארלאמענט, גאה גאו באשכנז, גלי האנ- טיסעמיטיזמוס, קרני איל הברזל וכחנו שטעקקער היו דרוכות לחבל ולהשחית. אך לא לעולם חוסן, בימי מלחמה בשלום מלחמת המפלגות השונות אשר התחרו להרים בחורים מע מתוך הנלוים אליהם, ולהרכיבם לאלופים לראשם לשבת בסוד מחוקקי הארץ, אז נגדעה קרן האנטיסעמיטים ונשבר גאון עוזם, וכל צופי העתים פה אחד הגידו כי יבא הקץ לשלטון ההוללות וממשלת הלילה. הן אמנם לא אלמן הפארלאמענט מן בעלי מפלגת האנטיסעמיטים, אך כאין וכאפס נחשבו נגד המון אוהבי החופש והצדק. ככה נבאו הצופים, אולם את דבריהם נשא רוח, ניצוץ האנטיסעמיטיזמוס היה לבער גם אחרי כן, עזי הנפש לא השפילו ראשם ביום צר, שטעקקער ושלישיו לא טובעו בתהום הנשיה, ואף כי מבוכות ופרעות לא פרצו עוד בארץ, אבל בענין זה „הרהורי עבירה קשין מעבירה״  הדעות הכוזבות והעקשות הן רעות ומשחיתות הרבה יתר ממעשי השערוריות, יען כי בעוד אשר המעשים יתמו ואינם וזכרם יסוף מלב, הנה לא כן הדעות הרעות, כי חיות הנה לדור ודור ולא במהרה ייבש מקורן, אשר על כן רע בעינינו מעשה האשכנזים בהגיגם ובהשכם מחשבות, הרבה יתר ממעשי בני העמים האחרים אשר ישלחו רסן מעל פניהם וישלחו בנו יד האנטיסעמיטים ראו והתבוננו, כי סערת רוח העם הולכת הלוך וחסור, ואור הצדק והאמת יפזר ענני אופל, ויתנכלו לחדש עוד הפעם את השנאה הנושנה, ולהכות עוד הפעם גלים בדעת הקהל, וימצאו ענין חדש אשר יהיה בידם ככלי מפץ ומורג חרוץ בעל פיפיות, לפלס חמס ידיהם בארץ. הנסיך ביסמארק, הכרוב הסוכך על האנטיסעמיטים, הוא מחדש בכל יום תמיד מסים חדשים, וכל ישעו וחפצו ללכוד את העם ברשת מסים כבדים אשר לא יוכלו להמיש את צוארם מהם; ולמען בצע את חפצו, למען דעת איזה הדרך יחלק סדר תרו מת המס, צוה לשאת את ראש כל בני עמו, ולבהון ולחקור תכלית עסקיהם ומשלח ידם, אחת לאחת למצוא חשבון הדרוש לחפצו, להעמיס מסת מס על כל ענפי חרשת המעשה חלק כחלק, זה הוא תכלית פקודי העם לפי משלח ידם (בערופס-סטאטיסטיק) לפי הנראה לעינים, אך רבים וכן שלמים יחליטו כי רק ציד בפי ביסמארק, והטעם הגלוי הוא רק מסכה נסוכה על פני האמת, ולא אל המס עיני ביסמארק נשואות, ולא בעבורו החל את המלאכה הגדולה והכבדה הזאת אשר תבלע תועפות כסף ויגיעת פקידים ועוזרים רבים, כי אם לעורר זעם על היהודים זמם הנסיך, וכל מחשבתו הרעה היא להניף עליהם שבט, לגדוע את רמי הקומה ולהשפיל את הגבוהים אשר גבהותם תבעיסהו, יען ידע כי הספירה החדשה הזאת הזאת תוכיח בעליל, כי היהודים שונאים את המלאכה ואוהבים את היניקה והמציצה (עקספלאאטאציע), ויצא קצף העם על הבטלים העצלים, ויפצירו בהממשלה לגדור גדרות, לפקוד על עשירי היהודים הגאיונים, לכרות את ארזי „הבערזע"" הרמים ואת אלוני „הבאנקען"" וצנתרות הזהב, ובאו כולם במערות צורים ובמחלות עפר מפני פחד העם ומפני כובד החוקים, והיה ביום ההוא לא ירהבו עוד הליבעראלים אוהבי החופש בביסמארק. וההולכים קדימה לא יטחנו עוד פניו במלחמת הלשון בבית הפארלאמענט. אם באמת כן היא מגמת פני ביסמארק בבריאתו החדשה, „בערופס-סטאטיסטיק"", או רק דמיון שוטניו ירקיע לשחקים, ויטפול עליו את האשם הזה ללא אמת, אחת היא לנו; כה או כה, הננו רואים, כי בימי הפקודה והספירה החדשה ישישו האנטיסעמיטים על המקרה לפקוד את היהודים במנין ששולט בו עין הרע, והם מבקרים את הפנקס, ולכל תכלית הם חוקרים ומחפשים פשעי ישראל. בוחנים וחודרים חדרי לבב, בודקים בחורין ובסדקים בבורות שיחין ומערות לצוד ציד עלילות ושטנות, לפרשן כשמלה לפני העם, ולהוציא במספר צבא היהודים אשר לפי דעתם הכוזבה הם אוכלים ואינם עושים (אונפראדוקטיוו), הספירה היתה עתה לרוח החיה המתהלכת באופני מפלגת האנטיסעמיטים. מכה״ע כלי השרת אשר להם יערימו בלשונם וינחשו בשנונם וישטחו על עמודיהם את מספר מפקד החלפנים התגרנים החנונים ומלוי ברבית, וגדולי האנטיסעמיטים היו לאגודה אחת לכונן לחקר מגלות הפקידים הממונים על נשיאת ראש, וקול רעש גדול נשמע כעת במחנה בני בלי שם האופנים ישתקשקון חציהם שנונים וקשתותיהם דרוכות וגלגליהם כסופה. האסיפות תכופות זו אחר זו. הדרשות מרעישות עולם, ומכה״ע המדברים בשמם אשר כבר הובלו לקברות שבו לתחיה עוד הפעם, ויצאו מלאים וגדושים מהודרים ומגוהצים מקול הרעש הגדול נעו אמות הספים בבית ישראל יושבי אשכנז, ומנוחתם חלפה כצל. אגודת הקהלות (געמיינדע כונד) נשאה גם לכל בני ישראל יושבי אשכנז, ויקרא אריה על מצפה, לקום ולהתעודד כאיש אחד חברים לבלי לתת למחרפים לבצע את זממם. האגודה קראה את הקריאה אל היהודים השולחים יד במלאכה ובחרשת המעשה, לבל ישיאם לבם להתהדר ולהתימר בכבוד סוחרים, ולמען יגלו בשפה ברורה את מלאכתם ומשלח ידם, זה הוא חותם דברי הקול הקורא לאמר: „מאת כל בעלי המלאכות נבקש להרים למעלה את דגל אהבת המלאכה ושנאת הרבנות והעצלות! האיש אשר יוקיר את מלאכתו ולא יבוש בה כלימת שוא, לו נאוה תהלה. אם ישמעו כל בעלי המלאכות לדברינו, אז יעשו בזה לא לבד את חובתם לעמם ולארצם, אך גם את חובתם לאחיהם בני ישראל. מפני אשר על ידיהם יתברר הדבר, כי שנאת המלאכה אשר שונאינו תוקעים ומריעים בעבורה, לא דבקה בנו. הננו מבקשים מאת כל איש נשוא פנים אשר דבריו נשמעים בעיר מושבו ובעדתו, לפעול לטובת הענין הזה בדבר שפתים ובעט סופרים, כי מצות קידוש השם הוא, ודבר גדול אשר כבוד כל בית ישראל תלוי עליו״ עכ״ל. הדברים הברורים והנאמנים האלה קולעים אל המטרה להשיב את רוב בעלי המלאכות מדרכם אשר הסכינו בה, לכסות בכסות עינים על מלאכתם ולהחזיק במעוז המסחר, עד כי התופר או הרצען אשר יעשה חיל במלאכתו, וגם יפתח לו בית מסחר למכור מלאכת ידו, אז לב הותל יטהו להסתפח אל דגל הסוחרים ולבלי להטיל מום במשפחתו, כי גועל נפש למלאכה כנגע נראה עוד לא רק בינינו אך גם בין אחינו הנאורים והמשכילים מעבר לגבול. הנה על כן רעיון טוב ומועיל צפון בקול הקורא — אך לא כן הבינוהו שוטנינו — המה נפלו על המציאה ויאחזו אותה בידם, ויראוה לעין כל כמו אות ומופת נאמן, כי אלופי היהודים יתהלכו בקרי את הממשלה, ודבר בסתר שלחו אל חסרים למשמעתם לעור את עיני הממשלה ולצאת חוצץ בין הפקודים בתור בעלי מלאכות, אף כי באמת עקספלאטטורים המה ביתר אחיהם (?). מכה״ע האנטיסעמיטים „דייטשעס טאגעבלאטט"" „שלעזישע צייטונג׳ ועוד הדפיסו את דברי הקול קורא, והוסיפו עליו פירושים של דופי ויהפכו אור לחשך וישר לגלוז. עלילת „הקהל״ אשר עקבותיה עוד לא נודעו עד היום בין סופרי האנטיסעמיטים, בקעה ועלתה עתה מתוך דברי השטנה נגד אגודת הקהלות, ותועי רוח לא בושו להחליט דבר מוזר, כי אגודת הקהלות חופפת על פני יהודי אשכנז, והקשר אמיץ בין כולם נגד הממשלה ועם הארץ. הצוררים לא ישימו לב למעלות רוח יהודי אשכנז ולרום מצבם בדעת ובהשכלה, הם לא יבדילו בין יהודים משכילים ובין יהודים תמימים, והעלילות המטופלות על חיהדות הרוסית, השומרת משמרת קדומים והקבועה בדת מורשה וברגש הלאומי באותן, הם מגלגלים גם על היהדות האשכנזית הסוערה ודחויה מסערת התקונים. ומדושנה בהשכלה ונרעשה מחפץ „התבוללות והשתקעות בתוך העם״. בכמה ענינים האשכנזים עומדים לאחור ולא לפנים, נגד הרוססים, בנוגע לדעותיהם והשקפותיהם על אדות שאלת היהודים הדעה הנפתלה והזרה, שהיהודים הם בולעים ואינם פולטים, מקבלים ואינם מוציאים, ועל כן רעה צרורה בקרבם אל המסחר וטוב הארץ, נדחתה מאת הסוחרים הגדולים ברוסיא כנודע, והאשכנזים החוקרים ומתפלספים בכל פנה שהם פונים, עודם הולכים אחרי ההבל ויהבלו, להאמין בשוא נתעה, אשר כל איש שיש לו ידיעת בית רב בחכמת האיקונומיא יצחק עליהם ועל חלומותיהם, נודע כי הסוחרים הרוססים הם רחוקים מפילוסופיא ואינם עוסקים בפלפול, בכ״ז הגיונם ישר ומכוון יותר אל האמת מהגיון האשכנזים. במכ״ע „נאלאס"" הננו קוראים מאמר גדול ונכבד, בו ערוכים בטוב טעם ודעת דברי כל מליצי יושר אשר קמו לישראל בין שרי המלוכה וגדולי הסוחרים ברוסיא, מפי בעל המאמר הזה נודע לנו דבר נכבד ויקר, כי השקפת סוחרי רוסיא על שאלת היהודים, השקפה עגאיסטית, אבל עם זה ג״כ נכונה וצודקת, אשר בראו לה הסוחרים ניב שפתים בספר הגלוי אשר הבאנו בהצפירה במועדו, לא עתה נולדה, אך היא שוררת בעולם המסחר ברוסיא זה שנים רבות. סופר „הגאלאס״ הולך ומונה את כל כתבי הבקשה והספרים הגלוים אשר שלחו הסוחרים אל הממשלה לתכלית הטבת מצב היהודים, וכל הרוזו פנינים אלה יחד הם מופת נאמן חותך ונוצח נגד הדעה הכוזבה שהיהודים מביאים רעה להמסחר, אבל האם נוכל לתמוה על החפץ, מדוע יבערו ויכסלו רועי רוח בעלי נאוואיע וורעמיא וקיובליאנין והנמשכים אחריהם, אחרי אשר נראה כי עוד באשכנז תציץ ותפרח הדעה כי סוחרי היהודים כצנינים המה וכשועלים מחבלים כרמים. תהפוכות וסתירות כאלה נפגוש על כל מדרך כף רגל, כאשר נטייל ארוכות וקצרות במקצוע שאלת היהודים; על כל צעד נראה בה עולם הפוך, עליונים למטה ותחתונים מעלה, אוילים יחכמו וחכמים יהבילו, אין משטר וסדר, אך תהו ובהו ורוח עועים מרחפת על פני התהום. מה רבו החזיונות ההפוכים והזרים, עצמו מספר! במאסקווא הננו רואים גדול כנעני ארץ יקומו לעזרת גוי קו קו ומבוסה, אדירים יאדירו פעלם לטובת הרחבת זכיות בני ישראל ולהדמת קרנם, ובברלין אבירי עולם המסחר הערצאג וסיעתו יפילו גורלם בתוך מפלגת האנטיסעמיטים, ורגליהם לרע ירוצו לצפון לנקיים חנם. בארצנו הננו רואים את בעלי מפלגת הפאנסלאוויסטים (מלבד קאטקאוו היוצא מן הכלל ולא ללמד על הכלל כולו יצא) נצבים נגדנו במערכה ומתיגעים להחם ולהלהיב את לב העם ע""י שנאה וקנאה לאומית, ובפראג בירת בעהמען, מקום גם שם בנה הפאנסלאוויזמוס אהל אפדנו, ובבית מדרש מדעים אשר נחה עליו רוח הפאנסלאוויסטים, נבחר כעת איש יהודי להמעלה הרמה ונשאה „רעקטאר"", ואין פוצה פה ומצפצף נגד הרמת איש יהודי לאלוף להסלאווים היהירים, האומרים אנחנו ואפסנו עוד כל העולם בשבילנו, ולנו נתונה מעלת חולשים על היקום. קול המון במחנה האנטיסעמיטים בוויען, ומשק גבים שוקק בו ברעם ורעש. למרות דברי הקיסר הצדיק והישר למרות הפקודות הנמרצות אשר הוציאה הממשלה, עודם מתגודדים ומתקוטטים, מלבלבים וממללים, פורשים מכמורת לצוד ציד, לקנות להם חברים, ולמשוך את לב הפועלים העניים בתפלה ובצדקה, בתחנונים ובדורון. עד היום ראינו במחנה ההוא המון פראים ופרועים מתלקטים ומתלכדים בלי סדרים, ערב רב וקבוצת אנשים שונים העולים בלולים יחדיו, אך עתה לבש החומר ההיולי ההוא צורות ידועות, והגולם היה לכלי מלא בושה וכלימה, ומתוך הערפל עלה איש לבוש-הבדים אוחז רסן המפלגה ומנהלה אל כל רוח, ומעתה לא תהיה עוד הכת כגוף בלי ראש. שר הפרעות ורב החובלים, הוא הנבחר פאן שענערער, הוא השטן, הוא מלאך הכת בבית הנבחרים והוא גם כן — שמעו והתמהו תמהו — איש הבינים בין הכת הזאת ובין הנסיך ביסמארק, הדבר הזה לא בשערה או באסמכתא בעלמא יסודתו, אך הוא מבורר ומאומת באותות ומופתים שענערער הוא אחד ממעריצי בים מארק וממוקיריו ומיודעיו מאז. הוא הרחיב והפיץ בוויען את שני הפתגמים הנזכרים למעלה, אשר איל הברזל הרה והנה אותם, והוא מאסף אסיפות ומיסד חברות בערי אשכנז לתכלית התאחדות האשכנזים באשכנז עם האשכנזים באוסטריא בברית המסחר והמו״מ, ובימים האחרונים אסף אסיפה גדולה בעיר ברעסלא, והלכות גדולות שנו שם ע״ד התחזקות הרוח הלאומי, ע״ד „הדת המעשית״. ההשתדלות לטובת הפועלים העניים. ועל כולם ע״ד התחברות אשכנז ואוסטריא בעניני המסחר, לא נביא למופת למשפטנו, את התשובה אשר השיב ביסמארק באהבה ורצון לבני החברה הזו אשר שלחו אליו ברכה על קוי הבזק, בעוד פיהם ממלל רברבן על כוס מלא וגדוש „אי משום הא לא איריא״, והלא כבר הצטדק על זה ביסמארק בבית הנבחרים ואמר, כי עונה הוא לקוראיו ולמברכיו, והיא תהלתו, ולו יברכהו ריכטער גם לו יחזיר שלום וברכה — אך זאת תעיד בעד נאמן כי מלאכת ביסמארק שענערער עושה יען שענערער מתחיל באשר ביסמארק סיים, כי כנודע היה זה תכלית מסע ביסמארק לוויען לפני שנתים ימים, להקים ברית מסחר בין ממלכת אשכנז וממלכת אוסטריא, וחפצו הצליח בידו אך לא לגמרי, ועוד נשארו כמה חסרונות וריוח בין הדבקים, ולתקן את המעוות הזה נתן עתה שענערער את לבו, ופעולתו זאת מעורבה ובלולה בפעולתו נגד היהודים. ככה ישקיפו על מלאכות שענערער בערי אשכנז, כל מכ״ע הליבעראלים, מן הנאציאנאל-צט״ג הדיפלומאטית והמדקדקת כחוט השערה, עד „הבערלינער טאגעבלאטט״ „והבערזען-קוריער״, הנלהבים והמדברים לפעמים לשון של הבאי וגוזמא, כולם קמים נגד אורח לא קרוא זה, הבא לקבץ ניצוצות ושפע באשכנז ולהאצילם אח״כ בארצו האפוטרופסות הזאת עמדה להאנטיסעמיטים האוסטריים להוסיף אומץ ואון, והננו רואים כעת בוויען צמיחת העובר והתפתחות ויצירת הולד — הכת החדשה המתימרת בשם דעמאטקראטית (המונית), ואשר באמת היא רק אנטיסעמיטית המושפעה ונאצלה מאת ביסמארק. השם הזה כבר היה לזרא ויצא מאף כל הקוראים, כי בכל הלכות שאלת היהודים אין אומר ואין דברים, זולתי ביסמארק, ביסמארק וביסמארק —. והנה אם קצה נפשכם בלחם הקלוקל הזה אשר בו יפטמו מכה״ע את קוראיהם, אשטח שטוח ואוקע לפניכם את הצורר איסטאצצי האונגארי, המושל בכיפה בי האנטיסעמיטים בארצו. מבלי הסתפח אל דגל צוררי היהודים באשכנז. ע״ד האיש הזה ותוקף פעליו כבר דברנו למדי בשבוע העבר, אך בימים האלה צעד הנבל הזה עוד צעד אחד קדימה וירעיש את לבות כל בני עמו ויהי לשיחה בפי כל יודעי העתים. זה מקרוב נשא מדברותיו בהפארלאמענט האונגארי, וכדרכו מאז עשה גם הפעם, ויגלה את כל הות לבו, עלילות בלולות ותנואות בזויות נגד אחב״י בכלל ויהודי אונגארן בפרט, וחתב דבריו בישוב א״י באמרו כי רק העצה היעוצה הזאת היא פתרון לשאלת היהודים, והיום הגיעה עת מצוא לבצע את העצה הזאת, (נפלא הדבר, שבימים האלה הטיף הטוף הקאטולי אוהב ישראל ואיש התהלה היאצינת לאהזאן את דבריו ע״ד שאלת היהודים, והגיע ג״כ לההחלטה הזאת מה נאמנו דברי המשל הקדמוני: שני הקצוות הרחוקים הם נוגעים זה בזה)! הדרשה של דופי אשר דרש איסטאצצי גדשה מאת סבלנות הנבחרים היהודים אשר ישבו באותה שעה בהפארלאמענט ואחד מהם איש יהודי המורם מעם ה׳ וואהרמאן, ענה כסיל כאולתו, ויערוך בשפה ברורה את דעתו הצודקת והנכוחה מה נתעב ונאלה הוא מעשה הצוררים, אשר עוררו שאלת היהודים על לא דבר. בתואנה כי לבם יהגה אימה פן ינהרו פליטי רוסיא לארץ אונגארן, אשר לא חשבו ולא עלה על לבם, ואם גם נניח, כי עלה הרעיון הזה על לבם מה גדלה הרשעה והעריצות, האכזריות וחמת זוחלי עפר של הקנאים אשר יתמרמרו בעבור זה, וינעלו שעריהם ויקצפו גם על האזרחים היהודים באונגארן אשר לא חטאו ולא הסבו בזה, ובסוף דבריו הביע ה׳ וואהרמאן, כי מבטחו ומשגבו בהבינה הישרה אשר בה יתנוססו האונגארים, כי היא לא תתן את המשחית לבוא בגבולם, אף כי כבר טרחו רבים לזבל שדה ניר זה בדומן ורפש, ולשדה ולפתח תלמיו, ולזרוע זרע עמל ומדנים בין אחים. בדבר וואהרמאן את הדברים האלה רמז בידו, בכוונה או שלא בכוונה, אל עבר פני איסטאצצי, דבר אמת אשר יצא מפי האיש היהודי חלף ומחץ את לב הצורר, כל חושיו התעוררו בקרבו, כעסו ועברתו עלו למעלה ראש. ויועיד את וואהרמאן למלחמת הבינים (דועלל), אך וואהרמאן לא קבל את ההצעה הזאת, ואז הלך אליו איסטאצצי בעמדו באולם בית הנבחרים ויכלימהו בדברים, וכאשר השיב לו וואהרמאן את חרפתו אל חיקו, נועז הבליעל וירם יד על היהודי הנבחר, ומי יודע מה היה קץ הדבר. לולא כרגע חשו הנבחרים להשקיט את המריבה ולעמוד בין העולב והעלוב. התועבה הזאת הדאיבה את לב כל הנבחרים, כי לא נשמע עוד כדבר הזה, לחלל כבוד הבית בשערוריות אשר מקומן בבתי מרזה, ובמהרה החליטו כל הנבחרים פה אחד להגיד קבל עם לאיסטאצצי את עותתו, איסטאצצי נשא חרפה בתוך כל קהל הנבחרים ואגודה אחת של מפלגת הליבעראלים הרחיקה ללכת ותוציא אותו מכלל חבריה, ויעף בחמת רוחו כמשוגע ויועיד נבחרים רבים למלחמת הבינים. וכמה מהם קבלו את הצעתו, השערוריה הזאת פעלה פעולה עצומה בלב העם, מכה״ע מוויען ופעסט מביאים יום יום פרטים חדשים על אדותה, ומכולם תצא צדקת וואהרמאן היהודי ומשובת איסטאצצי האנטיסעמיטי, אשר עלה ממדריגת מסית ומדיה בדבר שפתים למדריגת עושה שערוריה בידים, אולם הלא כבר נודע, כי סערת רוח העם נכונה ידרושה לחפץ הצוררים, ואף כי סערת העם חימה תצא נגדם טוב להם זאת מן המנוחה והשבתון, ולמים עבורים אלה הם פורשים מכמורת לצוד ציד, ומעשים כאלה המעלים קצף ורתיחה בלי חפץ הם בידם לפלס חמס ידיהם בארץ. והממשלה החזיקה באמצעים חמורים של זהירות יתירה לבל יבואו אומללי רוסיא להאחז שם, ובדבר הזה הסכימו כמעט כל המפלגות, וגם היהודים הנבחרים דרשו זאת בחזקה! מפני שהם אחוזים ושקועים ג״כ ראשם ורובם בשיטת „ההתבוללות"" „וההתרפסות וההתאבקות בעפר רגלי עם הארץ"", אשר התנועה הפרועה של איסטאצצי וסיעתו היא שוברה וסתירתה היותר נוצחת, גם ממשלת אוסטריא יסדה סדרים נכונים לשמור את ארצה מפני מבול היציאה, אך היא עשתה מעשיה בשובה ונחת, ורק אחרי אשר לחץ המצב המעציב בבראדי ובלעמבערג אכף גליה, אבל ממשלת אשכנז אשר לע״ע לא נשאה ולא סבלה משא היוצאים, ומפלט המרכזי כבראדי אין בקרבה, בכ״ז התהפכה מסבות בתחבולותיה, ותוציא פקודות ותשאל שאלות ותגדור גדרים, ובימים האלה היתה אסיפת המיניסטערים להמתיק סוד על הענין הזה העומד ברומן של שאלות הפנימיות באשכנז, ונמנו וגמרו להחמיד עוד חבילות של חומרות. ולגדור בגזית דרך היוצאים, ולטלטלם ולנערם אחורנית או קדימה, רק לבל ישארו על מקומם באשכנז, הגזירות האלה במאה הי״ט בארץ אשכנז תשארנה לעד בדברי הימים במחזה מול מחזה נגד המיטינגים של מחאות, ונגד השתדלות אנשים נוצרים כהלארד- מעיער, וכהשר אליפהאנט לחובת האומללים, וקוראי דברי ימינו בדור נולד, ישתאו וישתוממו לראות בימים האלה בזמן הזה, צדק ורשע, אור וחשך משתמשים בערבוביא. נחום סאקאלאו"
021-HZF-1882-06-20-001-09173_toc_9,," גלוי מילתא בעלמא! כבר נודע בשער בת רבים דבר מלאכתי בתקון ספר הקדוש והמהולל סדר הדורות אשר חלקו הראשון יצא אור זה כחמש שנים, ויצא שמעו בכל הארץ לשם ולתפארת, ועתה אודיע בזה כי בישע אלהים בצעתי מעשי בהר הקדש הזה, ויצאו מבית הדפוס גם שני חלקיו האחרונים, ולפי רוב דורשיו ושוחריו מאתי יום יום, אקיה כי אהיה היום מבשר טוב. מחיר הספר כלו היינו כל השלשה חלקים, שני רו״כ, ועם פארטע שני רו״כ וחצי, ובעד נייר רעגאל שלשה רו״כ, ועם פארטע שלשה רו״כ וחצי ואלה שלקחו מאתי כבר את החלק הראשון יוסיפו עד מלואת התשלומין סך הנ״ל והנני אנוס לדרוש מאת כל לוקחי החלק הראשון מכבר כי יודיעו לי מקומם וכתובתם בכתוב עמים, מחדש, למען אוכל להריץ להם החלקים האחרונים, כי כל ספרי זכרונותי כלו בעשן כלו בתבערה הגדולה בעירנו שהיתה בשנה העברה מינסק יום ג׳ י״ט סיון תרמ״ב נפתלי משכיל לאיתן Паттолю Маскиленсошу, въ губ. г. Минскъ. N. Maskileison, Minsk gub. (Rusland."
021-HZF-1882-06-20-001-09173_toc_10,," להתודע ולהגלות בכל מושבות ומקומות סוחרי ספרים קטנים. וגדולים ששערי בתי מסחרי הפתוח לרוחה והנודע מכבר אשר יסודותיו עוד משנת תר״ל יפרוץ בכל פעם ופעם ואבקש מהסוחרים אשר לא באו עוד עמי בברית המסחר להחזיק עמי בברית על כל מיני ספרים, כי יפיקו רצון ממני בכל מיני הנחות כהסוחרים הישנים שלי וכאשר יודיעו לי האדרעססע שלהם אז אשלח להם הקאטאלאג שלי. ווארשא י״ב לחודש סיון תרמ״ב No. 33 ואבקש לעיין על האדרעסע שלי פייבל מונק פראנצישקאנער Фанвелiо Мушку Варшава Францишканская № 33"
021-HZF-1882-06-20-001-09173_toc_11,," להסיר עקשות פה מאלה החפצים לצודד להם קונים באמרם כי יש להם 80% תמצית חומץ מן פאבריק פראנקפורט, וימשכו אליהם סוחרים תמימים המחזיקים כל מוכר בחזקת כשרות, ולא די אשר מחליפים טוב ברע, סחורה נקיה וטהורה במזויפת, עוד יבאישו את סחורת פראנקפורט, אשר קנתה לה זה שנים כבירות שם תפארת בעולם המסחר. — ולכן מודיעים אנחנו חתומי מטה באי כח פעראיין פיר כעמישע אינדוסטריע, בפראנקפורט (אשר רק לנו הרשות למכור סחורתם בערי מדינתנו) כי אין ממש בדברי המתלבשים בטלית שאינה שלהם ומתפארים אשר גם להם פראנקפורטער עססיג עססענץ, וכי הם מסתפקים בריות מועט, וכמעט שלא על מנת לקבל פרס לכם לדעת קונים נכבדים, כי נקל מאד להחליש כה תמצית חומץ, מבלי שירגיש ויכיר הקונה הבלתי מבין, ואינה דומה סחורה זאת לאיזה סחורה אחרת, אשר בהבחנה קלה יוכל כל אדם לדעת מהותה וטיבה, לא כן מחורת תמצית חומץ, אשר להבחין כחה צריכים לעזר כעמישע אפאראטען וכלים שונים, ומחמת אשר אין יד כל קונה משגת לזה, ע״כ ההכרח לו לבקש בית מסחר נאמן, אשר לא יפול בפה. ובזה בטוחים אנחנו כי במסחרנו ימצאו הקונים סחורה היותר טובה ונקיה בשגם כבר תדעו כי המשא ומתן שלנו באמונה ויש לכם על מי לסמוך לובלינער עט קאהן"
021-HZF-1882-06-20-001-09173_toc_12,," עגערס האטעל בערלין דעם געעהרטען רייזענדען פובליקום עמפפֿעהלע איך מיין אלעקסאנדער שטראססע 51. בעלעגענעס האטעל דיעזעס ענטשפריכט בייא בילליגען פרייזען אונד אויפֿמערקזאממער בעדינונג דען אנפארערונגען דער נאייצייט, אונד איסט נאמענטליך וועגען זיינער גינסטיגען לאגע צו עמפפֿעהלען, געגענאיבער דעם האטעל בעפינדעט זיך דער שטאדטבאנהאף אלעקסאנדערפ לאטץ, אונד קעננען פֿאן אללען באהנסטאציאנען דירעקטע ביללעטס נאך באהנהאף אלעקסאנדערפלאטץ געלעזט ווערדען. געפעקקע פאן באהנהאף ווערדען פאם קעללנער אבגעהאלט. S. Ber."
021-HZF-1882-06-20-001-09173_toc_13,," אליכם עוברי אורה הולכי דרכים דרך קאוונא אקרא ואת פניכם אבקש, סורו נא אל בית האורחים הנקוב Вoльнская Гостина אשר פוקד מחותני הרב המפורסם יואל מאיר צערנא ז״ל, ומעתה יפוקד על ידי. הן חדשתי את כבוד הבית משחתי חדריו, ואפארם, אף תכנתי את הדרוש לכל אורח לתת לו עונג ומנוה, ועיני השגחתי על הנצבים לשרת שישמרו משמרתם ויעשו מלאכתם במהירות ובאמונה כרצון איש ואיש, ועוד ידי נטויה למלאות חפציכם בעסק הקאמיסיאן לקנות ולמכור ולתווך; ועל ידיעתי, אמונתי וכשרנותי בעז""ה, יעידו היודעים אותי מכבר, ואשר יבחנוני מעתה יכירו וידעו גם יעידו כי לא אשקר באמונתי, ונכון אני לשרתם בכבוד ויקר. . Л. Рабшшовцъ"
021-HZF-1882-06-20-001-09173_toc_14,," הודעה תשובות נודע ביהודה מהדורא קמא ומהדורא תנינא נדפס מחדש בפארמאט יותר גדול מאשר בפעם הראשונה, בנייר יפה ולבן וגליונות רחבות, מקחו כמאז, — גם נדפס איזה מספר מן מהדורא קמא, להמכר להדורשים אותו, וכל המקדים א״ע ישיגנו נמצא להמכר במסחר הספרים של הרה״ג מוהר״ר מרדכי קאלינבערג נ״י, ושל הרה״ג ר׳ יהושע גרשון מונק בווארשא, וגם בבית הדפוס בעצמו המדפיס יצחק גאלדמאן בווארשא בקרוב יצא לאור מדפוס שלי ספר תשובות הר״ן, וספר דברי דוד (הט״ז) פי׳ על רש״י על התורה (כמו המזרחי והג״א).  הנ״ל —"
021-HZF-1882-06-20-001-09173_toc_15,, נאבד ממני הח״מ קאנטראקט ובתוכו היה לוטה כתב שובר אשר בינו ובין ה׳ רעשצינסקי מלוביטש על סך 400 רו״כ מי אשר ימצא כזאת ייטיב נא להודיענו ובזה יבוא על שכרו שמואל גדלי׳ שערזאנטאוויטש מלוביטש
021-HZF-1882-06-20-001-09173_toc_16,," תחבולה לעשות חיל. יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיג. כל מבקש פראבע Люблинеръ и Конъ Влоцлавекъ, Варш. губ."
021-HZF-1882-06-20-001-09173_toc_17,," הנני מודיע לכל הסוחרים מוכרי חומץ וסקלאדעס קאלאניאל, שיש תחת ידי סקלאד על קאמיססיאן מתמצית החומץ של 80 עד 100 גראד, אשר מן 1 קווארט יכולים לעשות 40 קווארט חומץ. ולראות בנסיון שכאשר יערבו 1 קווארט עסענץ בתוך 40 קווארט מים יהי׳ חומץ טוב. הסקלאד שלי הוא, מן הפאבריקען היותר מובחרים בח״ל ישלח לי האנד-געלד וישיג ע״פ נאכנאהמע. אדרעססע S. Z. Rucinski, Wloclawek."
021-HZF-1882-06-20-001-09173_toc_18,," שאלות ותשובות לה׳ אבולכיר באלגיער קבלנו, לה׳ נתמי' וכו' לא נוכל לקרות חתימתו, ושם עירו לא רשם, לה׳ מרדכי בראצל"" לא השגתנו על מכתבו הראשון כי חשדנו אולי הוא מזוייף, ועתה שלחנו, לה׳ לערנער באומאן, הכסף לא קבלנו אז, לה' אלטר קאהן. אדרעססע שלו נדפסה ומדוע לא ישיג"
021-HZF-1882-06-20-001-09173_toc_19,, אדרעססא שלנו .З. Сонинскону Варшава או S. Sionimski in Warschau. Dzika No 259.
