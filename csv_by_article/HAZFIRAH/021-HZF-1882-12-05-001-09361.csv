article_id,headline,text
021-HZF-1882-12-05-001-09361_toc_1,, AK ברוסיא ופולין. השולח במוקדם לשנה 5 רו״כ.   לחצי שנה 2.75 רו״כ. אל לרבע שנה 1.50 רו״כ.  ביתר הארצות 20 פראנק.  באמעריקא 5 דאללאר. Gג
021-HZF-1882-12-05-001-09361_toc_2,, K  מחירו באשכנז: ל 14 רייכם מארק לשנה. ל ) בעסטרייך 8 פל׳ לשנה. ל  וכן לרבע שנה. שכר מודעות: מכל שורה קצרה 5 קאפ׳. 8 ומשורה רחבה 10 קאפ'.  EA
021-HZF-1882-12-05-001-09361_toc_3,מכתב עתי משמיע חדשות יוצא לאור אחת בשבוע...," ל מכתב עתי שמיע חדשות יוצא לאור אחת בשבוע, מאת חיים זעליג סלאנימסקי."
021-HZF-1882-12-05-001-09361_toc_4,תוכן הענינים דברי הימים .ווארשא .סלאנים ...," תוכן הענינים דברי הימים. ווארשא, סלאנים. אמשטרדם גם חנוכה. הצופה לבית ישראל. הודעות שאלה הנדסית. שאלות ותשובות."
021-HZF-1882-12-05-001-09361_toc_5,דברי הימים," דברי הימים חמש שנים עברו מעת אשר באה שאלת ארצות הקדם עד משבר בהמלחמה הכבדה אשר התחוללה בין רוסיא ותוגרסא, בכל זאת עוד עד עתה השאלה ההיא נצבת על גפי מרום עולם המדיני, ובעב הענן תחתום בעד אור השלום. מימי הקאנגרעסס הברליני ועד עתה הרגיזה השאלה הזאת את עמודי השלום באייראפא כמה וכמה פעמים, ע״י הסכסוך ע״ד עיר החוף דולציננא, ע״י המרידה באלבאניען, הריב בין תוגרמא וממלכת יון ע״ד ערי הגבול, והמרידה בהערצעגאווינא. כל המקרים הכבירים האלה לפתו בעמודי התוך, וירעישו את מוסדי הסדרים אשר יסד הקאנגרעסס הבערליני על חצי האי הבאלקאני, אך הדיפלומאטים בעומק תבונתם השכילו בכל פעם לקדם את פני הרעה, ואחרי אשר יצאה אנגליא לפעלה לפעול חדשות ונצורות בארץ מצרים, ופחד מלחמה שב להחריד כל לב, וגם הפעם היה הפחד הזה לשוא והשלום לא נשבת, אחרי כל אלה קוו כל יודעי דבר מדינה, כי עניני ארצות הקדם לא יוסיפו עוד להתרומם במהרה על במתי עולם המדיני, הן אמנם עוד נשארה המרידה בהערצענאווינא אשר עוד לא נשתקעה, ופעולת המרידה הזאת, הלא היא הרוח הרעה אשר עברה בין אוסטריא ובין מאנטענעגרא, אולם שתי הבהרות השחורות האלה על שמי חצי הבאלקאני לא נתנו דאגה בלב אוהבי השלום, יען לא היה ספק בדבר, כי סוף כל סוף תקים אוסטריא את סערת המרידה בהערצעגאווינא לדממה, וגם מאנטענעגרא הקטנה תתרפס ותשתוחה לפניה, כי מי יוכל לדין עם שהתקיף ממנו? והנה בעת אשר התפזרו העננים לאחד אחד על שמי תוגרמא, פתאום נהפך החזון מאוד לחשך ומתקוה לפחד ע""י השמועות המבהילות הבאות חדשות לבקרים מארץ תוגרמא. בקאנס- טאנטינאפאל בירת תוגרמא קבל שר החיצון סעיד פחה חופשה ממשמרתו, ותחתיו רמה כעת יד השר מחמוד נדון, אשר שיטתו בהליכות המדינות מתנגדת אל שיטת סעיד מן הקצה אל הקצה, גם אסמאן פחה, גבור פלעוונא, קבל חופשה ממשמרתו. משמרת שר המלחמה, ופואד פחה הנשגב והנערץ בין שרי תוגרמא, אשר זה מקרוב שב ממסעו מעיר, וויען לתכלית מדיני במצות הסולטאן, השר הזה נתפש והושם במאסר ולפי הנשמע נמצא בקושרים גם גדוד אנשי צבא מן השומרים לראש הסולטאן, ובעוד אשר ממשלת תוגרמא היא כסיר נפוח פנימה, השתרגו עלו דברי ריבות בינה ובין הנסיך ממאנטע- נעגרא, וחילוק הדעות עלה למעלה, עד כי מצאה ממשלת תוגרמא לנכון לפניה לשלוח ספרים בענין זה אל כל הממשלות באייראפא, ולהועידן לשלוח צירים אל גבול מאנטענעגרא לחרוץ משפט בינה ובין הנסיך ניקיטא. והנה שאלות הגבול בין תוגרמא ובין מאנטענעגרא שתים הן: האחת נוגעת אל המחוז הקטן אשר בין העיר פאדגאריצא ובין נחל סקאדארי, והשניה נוגעת אל המחוז קולאשין. בשאלה הראשונה תוגרמא היא התובעת ומאנטענעגרא הנתבעת. ובשאלת השניה תוגרמא הנתבעת ומאנטענעגרא התובעת. אם נתבונן אל הריב הזה נראה כי מך הוא מערכו, לא לבד לשפוך דם על אדותיו, אך גם אין שוה לשפוך עליו דיו. אולם הריב הזה הן הוא רק פתחון פה למאנ- טענעגרא. גם נודע הדבר כי הנסיך ניקיטא איננו מגיע אצבעו בלעדי עצת הממשלות הגדולות אשר הן מעוזו ומשגבו, לכן היו ההכנות הגדולות במאנטענעגרא, והריב ע״ד ערי הגבול אשר יצא מרשות היחיד של שתי ממשלות בעלי הריב, ויבוא לרשות הרבים של כל ממשלות אייראפא יחד — הענינים האלה היו לשיחה בפי כל יודעי העתים, ובפרט עשו רושם אדיר וחזק באוסטריא היודעת, כי בנוח רוח מלחמה על מאנטענעגרא יתעוררו גם אחיהם בבאסניא ובהערצעגאווינא, ואולי בעבור זה נתנה אוסטריא צו ופקודה נמרצה אל צירה היושב בחצר הסולטאן לישא וליתן עמו בדבר, להסיה את אפוטרופסותו מכל וכל משתי המדינות באסניא ובהערצעגאווינא, ולעזבן לאוסטריא לעשות להן כטוב בעיניה. לפי הודעת מכה״ע הקרובים אל הממשלה באוסטריא, נכון הסולטאן להפיק את חפץ אוסטריא אך בשכר זה יבקש ממנה כמה וכמה דברים אשר הם לטובתו לבטחון ממשלתו, כמו למשל: להכניע תחתיו יותר ויותר את רומעליא המזרחית, לתת רשות לצבאותיו להחזיק מצב חזק על מעברות הררי הבאלקאן; להרוס את מבצרי בולגאריא, וכהנה וכהנה, אולי תתרצה לזה אוסטריא, אולם האם רק ממנה תלוי הדבר, ומה תענה על זה ממשלת רוסיא? בין כה וכה לא תחוש אוסטריא עתידות, ותאבה לקרוע נתח טוב מתוגרמא וממשלת אנגליא היא לה למופת בדבר הזה. כי גם אנגליא לא תשאל עצת הממשלות ותעש במצרים כאדם העושה בתוך שלו הלארד דיפפערן הודיע מקאירא אל ממשלתו בלאנדאן, כי לפי דעתו אין הקעדיוו המושל ראוי והגון למלוכה, לכן טוב בעיניו להרים את העטרה מעל ראשו ולתתה לבנו הנער, ולהפקיד שר אנגלי לנהל את הנער כאשר ישא האומן את היונק. כן גם על צבא מצרים ימשול שר צבא אנגלי, ושר הצבא בעקער יליד אנגליא אשר רצה לזכות לגדולה זו, נפסל לכהונה מפני היותו בפוף לממשלת הסולטאן. לשכת המשגיחים על ההוצאות וההכנסות נסגרה, כי בקרבה היו גם בני צרפת, ותחתיהם קבעה ממשלת אנגליא השגחה פרטית מבני עמה, הדבר הזה לא יפלא בעינינו כלל. הן לפי הודעת גלאדסטאן בהפארלאטענט האנגלי, עלו הוצאות המלחמה במצרים לערך 5 מילליאן לירא שטערלינג, והלא נודע הוא, כי האנגלים אינם מוציאים כספם לריק, אך כל ישעם וחפצם לעשות עסק טוב ולהשתכר, בפרט בבוא לידם בעל דברים רך כקנה, כהסולטאן התוגרי או הקעדיוו מלבד שאלת ארצות הקדם עוד צופי העתים מביטים בשבעה עינים על כל צעד וצעד של שר החיצון לממשלת רוסיא, ה׳ גירס, אשר עבר כעת ככוכבא דשביט מפעטערסבורג לווארצין, ומווארצין התעופף לאיטאליא, ותחת אשר חשבו כל חוקרי דבר מדינה, כי באיטאליא יהיו עיני השר רק אל בתו החולה היושבת בפוזוא, ויהי להפך, כי השר נראה גם שם על רמת המצפה, יוצא ונכנס בהיכל המלך הומבערט ברומא וממתיק סוד עם המיניסטעריום, ככל המראה אשר ראינוהו בווארצין ובבערלין. דעת לנבון נקל, כי צעיף התעלומה אשר כסה את המשא והמתן של השר עם קיסר אשכנז ועם ביסמארק, הוא גם למכסה עתיק על השיח והשיג אשר בינו ובין ממשלת איטאליא. אין מספר לההשערות ואין חקר להדעות השונות בענין זה העולות על עמודי מכה״ע. אך הצד השוה שבהן היא סברא אחת. והיא נכונה וישרה באמת ונעלה מעל כל ספק, כי המשא ומתן ברומא הוא מסתעף ונמשך מן המשא ומתן בווארצין, ולמראה הקשר האמיץ הזה אשר נקשרו בו פעטערסבורג בערלין ורומא מתעוררת השאלה בלב כל איש יודע דבר מדינה; האם יסור השר גיערס לוויען לשיח שם עם השר קאלנאקי, שר החיצון לממשלת אוסטריא, אשר היה לפניו במחשבה תחלה לסוד אליו עוד לפני מסעו לרומא? הן דורשי רשומות דורשים „מוקדם ומאוחר״, ואומרים כי לא דבר ריק הוא אשר פסח השר גיערם על וויען ויסע לרומא תחלה; ומה מאד תגדל הדאגה בלב אוהבי השלום, אם יראו, כי יפסח השר גיערס על וויען גם בדרך שובו לפעטערסבורג, ויהיה רלוגו אהבה לאשכנז ולאיטאליא, ושנאה לאוסטריא השאלה הזאת נכבדה היא מאד ובקרב הימים נראה פתרונה. גלגלי עניני המדינה באשכנז מתהפכים במרוצה נפלאה. הנסיך ביסמארק ערך לפני נבחרי פרוסיא את הצעתו, להמיש את עול המס לגלגלת (קאפפשטייער) מעל ארבע המפלגות היותר שפלות ממפלגות משלמי מס, ולשים תחת זה מס חדש על צרכי אוכל נפש, על יין ושכר ועל טאבאק. לפי ההצעה הזאת יהיו כל אלה אשר אין להם 1200 מארק הכנסה מדי שנה בשנה, פטורים ממס, ותחת זה יכבוד את אכפו על בעלי בתי מסחר המוכרים צרכי אוכל נפש. בזה יחפוץ ביסמארק לקנות את לבות העניים ולהראות בעיניהם כגומל חסדים טובים, אולם כל זמן אשר הליבעראלים מתנגדי ביסמארק היו תקיפים בבית הנבחרים, השכילו לעמוד לשטן לביסמארק ולהוכיח כי לא טובת העם ידרוש, אך טובת הממשלה, לבל תהיה תלויה מן בני העם המשלמים מס, אשר בעת מבוכה הם יוצאים במיאון, לכן טוב לה לגבות את המס בדרך אחר. כן יאמרו הליבעראלים גם היום, אולם כעת הם מן הצועקים ואינם נענים, ובל״ס ימצא לו ביסמארק רוב דעות לאשר ולקיים את הצעתו בימים האלה נפתחו גם שערי בית הנבחרים לכל ארצות אשכנז (רייכסטאג) ואף כי בבית הזה עוד מתנגדי ביסמארק לא כשלו ועוד על עמדם יעמודו, בכל זאת כבר עזבם כחם, וזאת ראינו היום, כי נבחרי עלזאסס ולאטהרינגען ערכו הצעה לפני הנבחרים לתת להם רשות לדבר צרפתית בבתי הועד אשר בארצם, יען לשונם לא תמהר לדבר צחות בשפת אשכנז ההצעה הזאת הובאה לפני הנבחרים עוד טרם הסגר בית הפארלאמענט, ואז עמדו כל אוהבי החופש לימין בני עלזאסס וההצעה נתקבלה ברוב דעות, אך משפט כל הצעה להיות נקראת שלש פעמים לפני הנבחרים, ובכל פעם הנבחרים עומדים למנין לקרב או לרחק את ההצעה, והנה בשתי פעמים הראשונות נתקבלה, ובפעם השלישית אשר נקראה ההצעה בימים האלה בהקהל הנבחרים לעבודתם, פג לב הליבעראלים, ולא עמדו באחרות ובאחוה לימין בני עלזאסס, וההצעה שבה ריקם שרש הדבר הוא, כי הליבעראלים אשר עד היום היו תקיפים בהתנגדותם נגד ביסמארק, הפעם רפה רוחם וישנו את טעמם מפני ראותם כי כל עמלם לשוא, גם מפחדים הם פן יתיר ביסמארק את אגודת הנבחרים ותתפרד החבילה ובחירות חדשות תחלנה בארץ, ואז מי יודע אם לא ינצחם ביסמארק בנצחון מכריע כאשר נצחם בימי הבחירות אל בית הנבחרים לפרוסיא (לאנדטאג), על כן הם חסים על כבודם ועל כחם ועושים מעשיהם בחשבון. ימים ללא להם וללא חופש הגיעו כעת לאשכנז שלטון ביסמארק ברוח עריצות כנטל החול יכבד עליהם, וגם מן השמים נלחמו להם, ועל נגעי בני אדם נוספו נגעי הטבע לשים ככר רחב ידים בארצם לשמה ולמהפכה. השנה הזאת שנת מבול היתה בארצות רבות, באיטאליא העליונה, בטיראל, במעהוויען ובבעהמען, הרבה מאות ערים וכפרים היו לעיי מפלה, והרבה מאות מילליאנען היו לדומן, והנה נתכה חמת הטבע גם על אשכנז: הנהר הגדול נהר הרהיין עלה על כל גדותיו אה נאו גם מימי הנחלים הקטנים המשתפכים אליו, וגם מן נהר המאיין עלה שטף מים רבים ויסחפו בזרם עוזם ויחריבו הרבה מאות ערים וכפרים בעמק הרהיין, וכל עמק המאיין אשר בקרבת פראנקפורט היה לים גדול ורחב ידים הצף על פני ערים וכפרים מלאים רכוש ויגיע בני האדם; בהערים מיהלהיים, אנהיים, וקוטצענבורג עלו העם עד גגות הבתים הערים קולוניא, דיססעלדארף וקאבלענץ כוסו במים מכל עבר, בתים רבים נחרבו, גשרים ומעברות נהרסו. השר פוטטקאממער חש לעזרת האומללים אל מקום המעשה, וכאשר שב אחרי כן לברלין להודיע להקיסר ווילהעלם את מצב המקומות ההם, קרא ג״כ באזני הנבחרים את ההודעות אשר הביא משם, ולפי דבריו, הצליח הדבר בידי גדודי „הסאפערן"" להציל את כל הנפשות עד כי לא אבדה אף נפש אחד, אך ההיזק גדול עד מאד ועוד לא נודע מספרו, בעת אשר אנחנו כותבים, באה הידיעה במכה״ע, כי מימי הנהרות החלו לרדת והסכנה הנוראה חלפה הלכה לה גם מעבר לנהר רהיין, בארץ צרפת, המבוכה הפנימית הולכת הלוך וגדול. עוד לא נמחה הרושם הגדול אשר עשה „הזעדאן הפנימי״. הלא היא המארה והמגערת אשר נחשפו ונגלו באוצר הממשלה, ואשר מר יתאוננו עליהם הצרפתים, אך גם מלבד זה ממשלת הפרעזידענט גרעווי תלויה על בלימה ומכל עבר יסערו להפיצה, החפצים במלך התכוננו ויעשו אגודה אחת להגיע אל מטרתם, ולפי המסופר במכה״ע „וואלטער"" מצודת האגודה הזאת פרוסה על כל הארץ, ולה עוזרים וצירים נאמנים הכל סופרים וגם אנשי צבא, אשר בעת מצוא הם נכונים לפרוץ פרץ. גם בעלי מפלגת גאמבעטטא חותרים בסתר; ודבר נפל בפאריז, כי במושב בני סוד גאמבעטטא החליטו ולשים את כהונת הפרעזידענט על ראש הגענעראל קאמפענאן הנאמן לממשלת הרעפובליק והקרוב לגאמבעטטא בפרט השמועה הזאת הכתה גלים בדעת הקהל, וגם מפלגת הראדי- קאליסטים החפצים לעקור את הכל, באים להתחמם כנגד המדורה, ואותות תנועה נראו עוד הפעם בין בני דלת העם במארסעייל מקום אשר היו שם המבוכות בראשונה, כן הפרוץ מרובה על העומד בסדרי צרפת פנימה; ולעומת זה גם בסדרי ממשלתה הוצה מתנגפות רגלי הרעפובליק מדחי אל דחי, בארץ מצרים אנגליא היא המושלת בכיפה ואת פיה לא תשאל, באלגיר ובטונים מצבה הולך ומתבלבל מיום אל יום, וגם בממשלת האי מאדא. נאסקאר אשר השתדלה צרפת לכונן שם את שלטונה ולפרוש את צלה. גם שם עברה רוח רעה בינה ובין ממשלת המקום. כללו של דבר. ההצלחה אספה את חסדה מאת הרעפובליק הצרפתית בעת הזאת. העצם אשר בגרון ממשלת אנגליא, הלא היא השאלה האירלאנדית, עוד לא זז ממקומו כמלוא נימא, הן אמנם הבטיח גלאדסטאן בהפארלאמענט האנגלי, כי שלום ושלוח באירלאנד ואין נודד כנף ופוצה פה ומצפצף, אך עוד הוא מדבר בהפארלאמענט, והנה שוט שוטף עבר עוד הפעם על פני ארץ המרד, ומקרי רצח התחוללו פתאום ויניחו לארץ פקידים נכבדים מפקידי ממשלת אנגליא, ועד כה גדלה שם המבוכה, עד כי נאלץ הנציב המושל באירלאנד לקבוע שם חוקים חדשים קשים לבצור את רוח האירלאנדים ההולך וסוער, ולתת הרשות לפקיד הפאליצייא להכביד את אכפם על העם כטוב בעיניהם )No 270( חוקים וסדרים חדשים). הקוריער ווארש׳( מודיע כי בלשכת שר הפנים בפ״ב ערוכה ושמורה הצעה חדשה לתקן באופן אחר את ספרי הפקודים להנולדים והנפקדים מבני ישראל. הספרים האלה יהיו ערוכים וכתובים, בערים ע״י פקידי הערים, ובכפרים ע״י פקידי הכפרים, והחובה תהיה מוטלת על כל אב ואב להודיע אל הפקידים ההם לידת בנם או בתם, ופקודי הפאליצייא יהיו שוקדים על הדבר להודיע אל הפקידים הממונים על ספרי הזכרון, את כל מקרי מות אשר יקרו. גם ההודעות ע״ד נשואים חייבים הנוגעים בדבר להודיע אל השופטים, ומבתי המשפט יקריבו את כל הידיעות האלה לפני הפקידים הנ״ל ההצעה הזאת נגמרה, אך טרם יצא לאור משפטה לקרב או לרחק, ישלחו אותה אל שרי המחוזות, הגענעראל גובערנאטארים למען יחוו הם את דעתם עליה, כי גם מהם „תסתייע מילתא"" עכ״ל. מכ״ע גאזעטא ווארש׳ (No 266) מודיע בשם „אדעססקי. וויעסטניק"", כי פקידי עם הארץ (זיעמסטווא) בהערסאן הציעו לפני שר הגליל ולפני שרי הסענאט את השאלה, עד כמה יש ליהודים זכות לבחור באנשים למנותם לפקידים בהזעמ- סטווא, ובאה תשובה ע״ז, כי במושב הזעמסטווא אין רשות להיהודים לכהן יותר משליש ממספר הכללי של כל הנבחרים ואין להוסיף על המספר הזה, עכ״ל. מווילנא מודיעים למכ״ע קראיי (ונעתק גם במ״ע הנ״ל), כי באסיפת כהני הדת השלטת התעוררה קטיגוריא עצומה נגד היהודים, יען לפי דבריהם היהודים גורמים לחילול שבתות וימים טובים של הנוצרים מפאת עסקם במקח ובממכר בימים האלה, ובפרט מפאת אשר ומי השוק נקבעים ע״פ רוב ביום הראשון לשבוע. אחד מהנאספים התלהב כ״כ בקנאתו, עד כי הדזליט שזה הוא מקור רדיפות היהודים ותלאותיהם, בסוף דבריהם הגיעו לכלל דעה אחת לערוך מכתב בקשה אל המעטראפאליט לשנות סדר ימי השוק ולתקן את המעוות לפי דעתם, עכ״ל (מי ומי „העקספלואטאטורים*). מכה״ע נאוואסטי הולך ומונה מספר הכסף אשר אבד לרוסיא בשנה הזאת: ע״י הבאנקראטען של הבאנקען: 12 מילליאן אצל ה׳ ריקאוו בסקאפין. 2 מילליאן בבית הבאנק בהערסאן. 1 מילליאן וחצי בקראנ- שטאדט וכו׳ וכו׳. סך הכולל 26,947,420 רו״כ. כאן הבן שואל מי ומי העקספלואטאטורים, הם או אנחנו? כסניף להשאלה הזאת ראינו את החוברת אשר יצאה לאור מטעם הממשלה ע״ד עבודת האדמה וחרשת המעשה במחוזות קאוונא וע״ד אחב״י קראנו שם, כי במחוזות ההם נמצאו ששה וחמשים יהודים בעלי אחוזות, מהם ארבעים ושמונה עוסקים בעצמם בעבודה, ורק שמנה מהם מסרו את אחוזותיהם בחכירה לאחרים, גם יש להם שמונה בתי ריחיים, שני בתי משרפות לבנים בית משרפות יין אחד, ורק שלשה בתי משקה, (מן הנוצרים בעלי האחוזות חלק רביעי מהם מוסרים את אחוזותיהם בחכירה לאחרים). כל המלאכות כמעט בידי היהודים, ומספר בעלי מלאכה במחוזות ההם עולה עד 9665 ממספר הכללי של היהודים 133,101. מלבד הידיעות הנכבדות האלה נודע לנו גם ממחוז המדריגה, ובשערי המצבה מעניני עבודת האדמה ומכונות חדשות אשר היתה בימים האלה בוויטעבסק. שם הצינו רבים מאחב״י לעין רואי את מלאכת כפיהם והמצאותיהם, ולפי הודעת סופר למכה״ע וויעק, קבלו אותות כבוד ותהלה ויקר, מכל אלה הננו רואים כי אחב״י. למרות ילדי הזמן, צועדים צעדי און על אורח ההשתלמות בחרשת המעשה ובעבודת האדמה מכה״ע מודיעים כי סך מאה אלף רו״כ אשר התנדב ה׳ גינצבורג בשנת 1876 ואשר הקדיש את הכנסתו למשען היהודים עובדי האדמה, הסך הזה ישתמשו בו כעת ליסד בית לימוד עבודת האדמה אצל הקולוניא לאהב״י ע״י נאוואבעריסלאוו במחוז הערסאן. (שאלת היהודים בהפארלאמענט האונגארי). שר המשפטים נענה לטענות מתנגדיו, והצטדק לפניהם בענין עלילת הדם, ובענין האיסור אשר אסרה הממשלה את חוברות האנטיסע- מיטים מבוא בקהל. בענין העלילה הגיד שר המשפטים כי כל מעשי השופטים והחוקרים היו כשורת הזיין וכהוגן, והחשד הרובץ על חוקר הדין בעססלאר אין לו יסוד השופטים והחוקרים אינם משגיחים בבת קול של אישטאצצי וחביריו ועישים מעשיהם כדין וכדת, והעלילה עוד לא באה לידי גמר, ואין לה עסק אל היהודים בכלל אך אל הנאשמים בפרט, ותפיסת הנאשמים נשענה על יסוד הגדת הנער שארף, ולא על הגדתו בעצמו אך על הגדת אחיו הצעיר ממנו, תינוק בן ה׳ שנים. רוב הנבחרים לא עצרו כח להתאפק משחוק לשמע הדברים האלה, אך שר המשפטים לא זו מדעתו, גם בענין איסור חוברת האנטיסעמיטים יצא נגד הממשלה אחד מן הכת החפשית, לא מן הצוררים, ויאמר כי בעד החופש עצור במלין לא יוכל, ולכן העמיד את הממשלה למשפט על אשר תגביל את חופש מכה״ע (למה״ד, לשוטה אחד אנגלי אשר כתב ספר שלם, ובו יקנא קנאת החיות הכלואות בכלובים בסוגר אשר בתוך גן החיות, וזה הוא לפי דעתו עון גדול נגד החופש, לכן הוא גוזר על משגיחי החיות לעזוב לדרור את האריות ואת הרובים ואת הזאבים וכו׳), נשיא השרים טיססא ענה להנבחר הזה דברים נמרצים ויוכיחו על אולתו. ורוב הנבחרים הסכימו לדעת טיססא (חדשות מאשכנז). אין קול ואין קשב, אין אומר ואין דברים. בלתי שטעקקער. שטעקקער הוא מטיף בחצר המלך ובהיכל התפלה להנוצרים היותר גדול (דאם). שטעקקער הוא חבר בהפארלאמענט האשכנזי, ובהפארלאמענט של פרוסיא ביחוד הוא ראש האנטיסעמיטים בבערלין. ועתה נפלה על ראשו עטרה חדשה, כי בני חברת „קריסטליך- סאציאלע״ מפראנקפורט הרימוהו ג״כ למעלת נשיא נכבד מרחוק. רוח החיה הפראית שטעקקער מתהלכת גם באופני בתי משפט ובתי מועצות רבים באשכנז, באחת מערי אשכנז בקשה עדת ישראל מאת הממשלה להחזיק בידה ולתמכה למען תוכל להפקיד בקרבה מור הדת. והממשלה השיבה את הבקשה הזאת ריקם השמועה אשר באה היום במכ״ע נאוויני (No. 334) תאמר: כי בלשכת פקודות הגענעראל-גובערנאטאר בארצנו עומדת כעת על הפרק הצעה חדשה, לתקן סדרים חדשים בסדרי הקהלות של אחב״י בארצנו, וכן גם בסדרי החברות ובתי הצדקה והחסד אשר הם רשות היחיד להיהודים. ההצעה הזאת התעוררה עוד ע״י הנציב בערג אך לא באה לידי גמר, ועתה החזירוה ליושנה, ובין הנושאים ונותנים על אדותה נמצא גם היהודי המוסמך לדבר ה׳ פייגענבלאטט, פקיד הממונה בלשכת הגענעראל-גובערנאטאר לעניני היהודים, ידיעה נכבדה לקהלתנו באה מפ״ב (איזר׳ 46) כי משען הכסף הנתון מהממשלה לבתי החולים בעירנו וביניהם גם לבית החולים של אחב״י בסך 9,000 רו״כ, לא תוסיף עוד הממשלה לתת אותו, על כן על קהלתנו למנות את החסרון הזה למען יעמוד בית החולים על מכונו בל ימוט. גם על תקנת העניים שוקדת קהלת ישראל בעירנו, ותשכיל אל צרכי דלים בימי הקוד והקרח האלה. והמאניסטראט נעתר לבקשת הקהל וימלאו ידי מאה אנשים נכבדים מיושבי עירנו אשר הם לקחו את עבודת הצדקה על שכמם לאסוף נדבות לקנות עצים בעד העניים קור"" ווארש׳ No. 269). זכר הצדקה הזאת ישאר לתהלה וברכת העניים על ראש המתנדבים בעם תחול ווארשא, הנוצרי וויסאצקי המשרת בבית הבאנק הפולאני אשר נאשם בעון רציחת נפש היהודי המנוח פיינשטיין, בימי המבוכות בחדש דעצעמבער בשנה עברה, נחרץ משפטו מאת בית דין המחוזי לשלחו אל גדוד האסורים למשך שתי שנים, אך העונש הזה נחשב בעיניו קשה ביותר ויגיש קובלנא אל בית דין הגבוה פה ווארשא, וידינוהו השופטים עוד הפעם, ובימים האלה נגמר משפטו ויצא לדרור לגמרי, וטעם השופטים ונימוקם, כי העדות סותרות ומכחישות זה את זה, ואין דבר ברור להוכיח )No. 269( מכ״ע הנ״ל .)o 268 אשמת וויסאצקי (קור׳ ווארש׳ מודיע מעיר הקטנה דאלעשיץ במחוז קיעלץ, כי רוצחים בלתי נודעים רצחו שם נפש אלמנה זקנה יהודית עם בנה ושפחתה וסבת הרצח נעלמה, בשגם הנרצחים חיו בעוני ובחוסר כל קול מבשר למכ״ע החדש של הצורר יעליענסקי (אשר הזכרנוהו. בשבוע העבר) כבר יצא לאור בשבוע זה, ומראש לא בסתר וגיד כי שאלת היהודים תהיה לו ענין ראשי לענות בה. שלשת המקרים האלה נכבדים הם גם יחד להליכות שאלת היהודים בארצנו פולין ושלשתם הם לכלי חפץ ביד מכה״ע המשטינים ההולכים מחיל אל חיל לענותנו ולהשחיר משחור תארנו. הן אמנם כפעם בפעם ההכרח עומד ומצוה על המשטינים ההם להשיב את דבריהם, אבל נקל למחוץ מלחבוש, לפצוע מלרפוא. זה מקרוב באה ידיעה בהוויעק כי על בית האציל בכפר גלינקא הסמוך ללאמזא התנפלו אנשים יהודים הנושים בו, אשר הוא כבר מכר להם בחובותיו את אחוזתו אך לא מהר לעקור דירתו משם, ולכן התנפלו עליו הם וחביריהם ויחמסו וישוסו — ומכה״ע הנ״ל הביא את השמועה הזאת ויתנפל אף הוא לא על היהודים ההם לבדם אך על כל קהל ישראל כנהוג, ומה צר ומר לו עתה, כי נאלץ לתקן את הטעות ולאמר שלא היהודים התנפלו על בית האציל, אך נהפוך הוא כי היהודים הם הבעלים החדשים של הספר באו שמה להחזיק באשר להם ויתנפלו עליהם אנשי הכפר ויעשו בהם שפטים, את הטעות הזאת מתקן מכ״ע הנ״ל בשפה רפה, אך תחת זה לשונו כחזיז ורעם בהודיעו כי מנכסי הממשלה אשר נמכרו במחוזות קיעלץ בשנים האחרונות, קנו להם אחוזות שלשים ותשעה יהודים (חמס ושוד באונגארן). בקרב שני מחוזות, במחוז פרעסבורג ובמחוז ווייסענבורג התחוללה לראשונה תאות הפרעות והשערוריות, ואנשי המקום מצאו טעם לדבר, כי ההמון במחוזות האלה הוא שפל ודל ופרוע לשמצה, על כן נכון הוא בכל עת להטות אזן קשבת לדברי מסיתים חרשי משחית, ותהי זאת נחמתם כי במקומות אשר ההמון שוקט במכונו וקופא על שמריו ומתענג על רוב שלום, שם לריק יעמלו המשחיתים לעורר מדנים. אולם לדאבון לבנו נוכחנו הפעם לדעת, כי נחמתם אך מאפס ותהו היתה, כי גם בעיר הקטנה הימאד אשר מדושני ענג, גם שם החל השטן לרקד ולפרוע פרעות. כן תודיע לנו „הפרעססע"" הווינית, כי שועת בני ישראל השדודים עלתה מעיר הקטנה ההיא לעיר המחוז, והממשלה מהרה ותשלח שמה גדודי צבא להקים את הסערה לדממה —. אכן גם מחוץ לגבול אונגארן, בארץ בעהמען, עננה השכה הרת שואה רובצת על ראשי אחב״י. בעיר פרעלוק נתפשו שלוחים אשר הטיפו לפרעות נגד היהודים. גם נמצאו בידם מגלות סתרים במספר עצום עד מאד, והמגלות מלאות דברי בלע ורשע כסל הממשלה עשתה את חובתה, שמה במשמר את „השלוחים לדבר עבירה"" ואת מגלות הקנאות שרפה, אך מי יודע כמה שלוחים נכונים לכהן במשמרתם וכמה כתבי עמל כבר רחבו ונסבו בין העם (חדשות ע״ד עלילת הדם). לפי הנראה היום כתבו מכה״ע „הספד מוקדם״ על עלילת הדם בטיססא עססלאר, ויובילוה לקברות בעוד בחיים היתה, אך היא יצאה ממחצלת של קנים ועודנה מתהלכת בארצות החיים להחריד כל לב, כבר הודענו לקוראנו את חילוק הדעות בין אב בתי דינים (יוסטיצמיניסטער) באונגארן ובין ראש דורשי המשפט (אבערשטאאטסאנוואלט), הראשון צוה לחקור ולדרוש עוד עד מקום שיד השופטים החוקרים מגעת, והאחרון צוה להשקיע את כל העלילה למצולת הנשיה, אבל הלכה נפסקה כדברי הראשון, לכן עוד השופטים והחוקרים מסתוללים בדמיונות ובחלומות, ואין לך יום אשר לא תרבינה בו ההשערות והכזבים המסוכסכים והסותרים זא״ז כעת נתברר הדבר כי יד הצוררים היתה במעל. בעת אשר נמצאה בנהר גוית נערה ונבדקה ע״י הרופאים, והם החליטו כי לא גוית אסתר סאלימאססי האובדת היא, אך גוית נערה אחרת אשר מתה בבית החולים, אך עתה שם עורך הדין מצד היהודים את לבו אל הדבר וימצא מופתים רבים המוכיחים, כי ידי אנשים בלתי נודעים חלו בהגויה הנמצאת בהנהר, והם שינו את פרצוף פניה ועשו בה סימנים חדשים ועי״ז הוליכו שולל את הרופאים להחליט כי לא גוית אסתר היא. עורך הדין ערך בספר את כל אותותיו ומופתיו, ודבר הלמד מזה, כי אפשר שבאמת היתה הגויה המתה גוית אסתר, ורק צוררי היהודים שינו את תמונת הגויה להטיל אבק בעיני הרופאים, הדבר הזה הביא עוד יותר במבוכה את חוקר הדין ואת כל השופטים העוסקים במשפט העלילה, והם נבוכים כעת ואינם יודעים איך לתקן את המעוות, בעוד אשר השופטים והחוקרים נבוכים, לא יתעצלו צוררי היהודים להתחמם כנגד המדורה הזאת, והם משתמשים בכל פרט ופרט לטובתם. סופר אחד ממחנה הצוררים כתב והדפיס על יסוד העלילה ספור חדש „זאציאלראמאן"", ובו הציג בגיא החזיון את העלמה הנעלמת אסתר ואת רוצחיה, וכל הספור משוח בששר הדמיון ומתואר בשלל צבעים המסוגלים לעורר את לב הקוראים להתנקם ביהודים, כמה גדולה עזותו של בעל הספור אשר לא חת ולא זע מפני אחרית הצייר הצעיר אשר כבר עשה כמתכונתו לתאר בשרד את תמונת הנערה, לחלקה באונגארן ולהפיצה באשכנז, ולשימה כנס להתנוסס בתוך הבית אשר שם היתה אסיפת צוררי היהודים בדרעזדען, אך עתה נחל חרפה ובוז, יען כעת נודע הדבר כי תמונת נערה אחרת היא, כי בן עירו של הצייר גלה את סודו והודיע למכה״ע בפרטות את המקום ואת השם, וכלימה תכסה פני הצוררים לראות, כי אחד מחבריהם התעה אותם בכזביו והם הלכו אחריו כבהמה בבקעה, ותלו על הקיר בבית האסיפה בדרעזדען תמונת נערה בזויה על יד תמונות שני הקיסרים ווילהעלם פראנץ יוסף — עדת ישראל בטיססא עססלאר הדפיסה במ״ע את המכתב הגלוי הזה, לאמר: „אנחנו בני ישראל יושבי עיר טיססא עססלאר שלמים היינו מאז עם שאר יושבי המקום, איש איש מאתנו עזר לשכנו ככל אשר השיגה ידו, וגם אחינו הנוצרים החזיקו בנו והושיעו לנו כאשר בקשנו מהם עזר, אין בקרבנו לא מלוי ברבית ולא שודדים וגנבים, אבל יש ויש בקרבנו עובדי אדמה ושכירי יום ישנם גם כמה עשירים בעלי הון, אך יבואו נא ויעידו בני הנוצרים, אם לא קבלו משען כסף מאת העשירים אשר בקרבנו? האנשים אשר לפני ירחי מספר בין אוהבינו ואנשי שלומנו נמנו, בגדו בנו פתאום מבלי אשר נדע מה עול מצאו בנו להשיבנו עד דכא, אין קץ לצרותינו ואם נאמר לספור את כל התלאות הנוראות אשר נשאנו וסבלנו במשך איזה חדשים האחרונים, אז גבול תבול עטנו והם לא יתמו. אולם אין זה רצוננו לצעוק חמס נגד אויבינו, כי כבר נחר גרוננו מקרוא ואין עונה לנו, אך זאת חפצנו לספר דברי אמת על אדות הריסות בית הכנסת בידי צוררים בעירנו. דבר אשר רבו עליו ההודעות במכה״ע, ולמען האמת ראינו לנכון לספר דברים כהוייתם״, פתח דברים אלה הוא כמבוא אל הסיפור הפרטי והמדוקדק על אדות חורבן בית הכנסת וקריעת ספרי התורות וחילול הקדשים בידי הצוררים בעיר ההיא. (השנאה ותולדותיה באשכנז), רעה חולה היא לאחב״י באשכנז, ידיעת לשון וספר הנפוצה שם בין כל פנות העם, כי עי״ז יד הצוררים רב להם לזרוע זרע עמל בלבות כל העם, יען גם השפלים שבשפלים קוראים מכה״ע וחוברות קטנות, ומפאת אשר קצרה יד בינתם להבדיל בין טוב לרע ולבקר את הדברים אשר הם רואם בדפוס, על כן יבואו דברי המסיתים כשמן על לבם; וכבר נוכחו השופטים לדעת, כי מעת אשר יצאה השיטה האנטיסעמיטית להשחית ולחבל ירבו עד מאד הקטטות והפרעות בין היהודים והנוצרים, וסופר אחד במה״ע „יוריסטישע בלאטטער"" המיוחד לעניני דת ודין, הביא חשבון עניני הריב, וממנו נראה ונשכיל עד כמה הצליח הדבר ביד בני כת שטעקקער להטיל איבה בין היהודים והנוצרים בפרט בקרב המפלגות השפלות בתוך דלת עם הארץ. חדשים לבקרים יודיעו מכה״ע דברי ריבות כאלה אשר הגיעו עד שער המשפט, וחזון נפרץ הוא עד מאד סכסוכים ומדנים בין שכנים יהודים ונוצרים, וגם בין בעלים יהודים ועבדים ושפחות מן הנוצרים. ולא רק המגודלים אך גם נערים וילדים קטנים מבעלי שתי האמונות. מתקוטטים ומכעיסים איש את רעהו ומתנגחים ושופכים דם, וזה מקרוב שפטו השופטים בברלין משפט כזה של ילדים, אשר התאבקו בחזקה מפני ריב האמונות, ואחרי כן התערבו גם אבותיהם ומלחמת האגרוף נטשה ברב כח ודם רב נשפך על שדה קטל ההוא. בבוא האנטיסעמיטים לבית המשפט ובראותם בין השופטים איש אשר ממעי היהודים יצא הוא או אבותיו, או רק פרצוף פניו דומה לפני יהודי, או איש הנודע בצדקתו ליהודים, אז הם מסרבים ועורכים מחאה נגד כל המשפט; כי חק הוא באשכנז, אשר יש הצדקה לבעלי הריב למאן בשופטים אשר ימצאו בהם ערות דבר, ולדרו שופטים אחרים, והחק הזה הוא מעוז להצוררים, והם יוצאים במיאון, וכאשר יבחרו להם שופטים אחרים אז ג״כ ימאנו, וכן חוזרים חלילה להלאות את השופטים ולהשתמט מן המשפט, אולם אם אחרי כל המחאות האלה, סוף סוף עדת השופטים על מקומה תבוא בשלום, אז לפעמים לא רחוקות בתוך הטענות והדין ודברים תצא שיטת האנטיסעמיט ערומה מבלי לבוש, ולולא היו עתה רחוקים מלבנו שחוק והוללות, כי עתה יכולנו למלא שחוק פינו על הבליה ותעתועיה, כן ראינו בעיר וויען, רכב אחד הוגש לפני השופטים מפני חטא חלוקת מגלות סתרים מעוררות לפרעות, ובמשך המשפט נשמעו שאלות תשובות אלה בין השופט ובין הרכב האנטיסעמיטי, השופט: „האם שחרת בבית הספר בימי עלומיך?"" הרכב: לא, בבית הספר לא הייתי מעודי, השופט: „הלמדת בימי עלומיך את לימוד הדת? הנודעו לך עשרת הדברות?״ הרכב: שמעתי על אדותם, אך התפלות שגורות בפי, השופט: „הנודע לך הכלל היותר גדול ונכבד בדת הנוצרית: ואהבת לרעך כמוך?״ הרכב: לא ידעתי זאת ולא שמעתי מעולם ע״ד הכלל הזה — יען אשר הנאשם לא שמע מעולם ע״ד הכלל הזה, ע״כ יצא משפטו לשבת במאסר לא יותר משני שבועות (עשרת הדברות של האנטיסעמיטים). כאשר יבוא החלום ברוב ענין כן יבואו צוררינו בדברים לאין קץ, עד כי מכל דבריהם קשה לנו לדעת את מגמתם ומטרתם באמת, אכן אחד מבני חברתם גלה את הסוד ויברר וילבן את בקשות האנ- טיסעמיטים ויכלול אותם בעשרה דברות אלה, א) מפאת אשר דת ישראל כספר החתום לפנינו, לכן נכון להעתיק את כל ספרי דתם לשפה הטובנת לנו, וכאשר נבחון ונבקר את הדברים אז נתן להם רשות להגות בהספרים אשר ימצאו חן בעינינו ואז יעמידו להם סנהררין בתוך הקהל היותר גדול בין קהלות הארץ, וכל היהודים יהיו מושבעים ועומדים לשמוע לדברי הסנהררין, והסנהדרין יהיו כפופים ומשועבדים להממשלה ואחראים לכל אשר יעשו בני עדתם. ב) בכל קהלות ישראל תוסד חברה למשען יוצאי הארץ אשר ירחיקו נדוד, ג) באיסור גמור ומוחלט יאסרו נשואים של בוסר. ד) יהיה אסור ליהודים לעסוק במסחר וקנין ביום השבת וגם ביום א׳ לשבוע שהוא שבת לנוצרים. ה) יהיה אסור להם לעסוק במסחר משקה. ו) המשתמט מעבודת הצבא, יענש בענש חמור הוא ואבותיו ורכושם יחרם לאוצר הממשלה. ז) היהודים יהיו רשאים לגור בכל מקום בתנאי שלא יעלה מספרם יותר מערך חמש למאה ממספר הכללי טל יושבי המקום. ח) עבודת האדמה תהיה מותרת ליהודים י״כ בתנאים המבוארים למעלה, ט) כל זמן אשר חברת כי״ח על עמדה תעמוד חשודים גם היהודים המלומדים אשר יש בידם תעודות מן השלמת חק למודם בבתי מדרש מדעים ואין למסור להם שום כהונה ופקודה מפקודות הממשלה *) נכון ליסד בכל עיר ועיר חברות אשר מטרתן תהיה להכניס את היהודים תחת כנפי הדת השלטת, וכל איש אשר יצטיין בחריצותו בענין זה, יקבל תארי כבוד ופרס הגון מאת הממשלה עשרת הדברות האלה מקורן מאשכנז, וכבר נערכו לפני האסיפה בדרעזדען ולא נתקבלו שם מפני היותם גלוים יותר מדי, ועתה העתיקם אחד הצוררים בארצנו לשפת רוסית והפיצם  בחוברת מיוחדה . סלאנים, אנחנו אמרנו בחפזנו, כי אפס כל תקוה לעירנו עיר ההרס להתבנות, אחרי השרפה אשר שרף ה׳ בנו. ביום 25 מאיי שנה תרמ״א, וכולנו עשירינו נדיבינו, וביחוד עניי עמנו, נעשה כלי גולה, ונתן ראש לעלות ירושלימה, והפריצים שבינינו ארחותם יעבטו לשאוף רוח האמעריקאנית ומי חשב אחרת? בראותו סלאנים שדה נחרש, וכל מגדליה וחומותיה נהפכו כהרף עין לבמות יער, ולמעי מפלה? ועתה הודות לאל לא נתן למוט רגלינו, והעיר על תלה בנויה עם בתי מדרשיה ביתר שאת, עד כי כל עובר יתפלא וישאל רק, מדוע פג מכח זכרון אלופינו, לבנות בית הרחצה, אשר זה שנה ומחצה לא הטהרגו במי חמים, וכמונו עוד יתר הרבה תרגשנה נשותינו היטב את החסר להן, באין בית טבילה בעיר ואם בישראל כסלאנים, התלכנה בימי החורף לרחוץ בנחל שאארע ושבעה עינים תבטנה בלכתן הלוך ושוב, וכמה מחלות דבקו על נשותינו מבית טבילה של הידוע אך מה נאמר ומה נדבר אנחנו, בעת כי זעקת נשותיכם תעלינה באזניכם, ומדוע תחשו! מדוע לא תשעו לדברי הרב הגאון מ׳ יוסף רויזין, אש אל חכו שופר, ואתם אטמתם את אזניכם לבלתי שמוע אליו אל רעיתכם אשר פעמים רבות תתעטפנה נפשותן בזכרן כי אל עמק עבור הנתעב והנאלה מגמת פניהן, שימו זאת אל לבכם אלופינו ונדיבי עמנו לתקן המעוות, ואם תנחלו קלון מכבוד בהודענו את השערוריה הזאת קבל עם נגיד לכם מראש כי אך החל תחלו לבנות את בית הרחצה, נמהר למחות את חטאת הקהל הזאת, ונודיע בעתו בשער בת רבים לגול מעליכם חרפה ובוז. ומאתך בעל הצפירה! האוהב דתו ועמו נבקש, שיהיו לרצון אמרינו (מקום עשרה חתומים) אמשטרדם, נגד האומללים גודדי ב״י השבים מארץ החדשה בפחי נפש. מה טוב ומה נעים גורלינו היושבים פה אמשטרדם, כי הצליח ה׳ דרכינו ליסד דרך ארץ האללאנד בין אנשים טובי לבב, אשר הצטיינו בפעלם הטוב לתהלה ולתפארת, לכן חובה עלינו לכונן אות זכרון, ולהעמיד זכרם לדור דור, עם כל רגשי תורה אשר יקרו להם מקורות לבבנו להראות בזה, כי גם לנו לב רגש להוקיר את מפעליהם ועלילותיהם הגדולים, ומי אשר רשפי אהבת הלאום לא עיממ בלבבו ורגשי לב אדם לו, ולא ישמח אלי גיל, לקרוא את מצב שנתנו לכל אחד מאתנו כל הכלים והחפצים הדרושים במעון המציאו לנו פרנסתנו לאיש איש ממלאכתו, והיה לנו למשען נמרץ במשען כסף עדי השיג כל אחד די מחית ביתו, ולהאנש שלא למדו ידיהם למאומה, נתנו אותם לבתי מסחר, וכאשר הגיע ימי הקור, נתנו לכל אחד, כיריים של חורף ושתי מכסי צמר. לבד מה שנתנו בתחלה, וגחלי עפר (טארף) וגחלי אבן ועצים די בער על כל ימי החורף; וגם הצטיינו במפעלם הטוב נגד כל הנודדים. בעת אשר נהרו כל העם למאות אחרי ארץ החדשה, מהרו להחלץ חושים לעזרתם לישועתם, ובצל קורתם מצאו מחסה, ובלחמם ומשקם שברו רעבונם וצמאם ימים רבים, ויכסו מערומם, ונתנו לכל אחד מכתב מסע, וגם כסף בצלחתם, וכאשר שבו מארץ חתופת בפחי נפש, למאות, גם אז נתנו לכל אחד די כסף לשוב לארצם, וכולם יתעסקו בהשתדלות נמרצה, לא לבד בנדיבת כספם אף גם בפועל ידם ועמל גופם ממש, ולא על ידי מלאך ולא ע״י שליח, אך בכבודם ובעצמם, כי כל אחד מראשי הועד לקח על שכמו משרה מיוחדה, מהם להעמיד החפצים ממסילת הברזל לאיש איש על מקומו, ומהם על הבגדים להלביש ולהנעיל לכל אחד, ומנשיהם העדינות להלביש את נשי הנודרים, ומהם להמציא לכל אחד משמרתו ומהם להביא לכל אחד הכלים והחפצים למעון, ושנים מהם יושבי תמידים שתי שעות בכל יום, לענות לכל איש הבא בשאלתו ובקשתו, לבד שהתאספו בכל עת אסיפה כללית ובראשם הרב דאקטאר „דינער״, לסדר בה סדר ומשטר נכון, ועל טוב ראוי לזכור את שם שר העיר הראשי האדון הנ' „בירגער מייסער"" איך בטוב לבבו התחבר לחברת הועד, וגם הוא ראש הקאמיטיי, ובכבודו בעצמו יבוא בכל עת לבקר את פני הגודדים, ינשאהו ד׳ מעלה מעלה. ואף כי כבר חפצתי להודיע בשער את מעלליהם הטובים נגדנו, אך חדלתי מלהיות מן המברך את רעהו בקול רם וכו׳, אך עתה שברכו על המוגמר, על עדה כזו אשר אהבת הלאום תקנן בקרב לבם, ראוי ונכון לחוק את הדבר הזה במכתבי עתים, ויכתב שמם לזכר תפארת עד נצח. ברוב תודה וברכה על פעלם הטוב, כי ד׳ מקור הברכה יברך כל מעשה ידיהם, ושלום וחסד ואהבה במגורתם ישכון, כחפץ הכותב והמזכיר לטוב עבור נודדי ב״י אריה ליב גראדצקי איש פינסק, המתגורר פה תחת צל הקאמיטיי"
021-HZF-1882-12-05-001-09361_toc_6,גם חנוכה," גם חנוכה על הנסים ועל הפרקן על הגבורות ועל המלחמות של החשמונאים, חוצק חן נפלא וקסם התפארת והיופי אשר הליכות עולם להם ואין קץ ואין חליפות לנגה יפעתם. מדי שנה בשנה הם שבים לאור, באור פנינו ולחמם את לבבנו בחום צח, בכל זאת לא תשבע עינינו מראותם ונפשנו לא תמלא ולא תלא מרגשי קדשם. פני החג הנעלה הזה עוד לא קומטו מזוקן, עוד ענן השיבה לא ישלג עליו בצלמון, ועל מצח הודו עוד אור עלומים ולין, כי זכר הנפלאות אשר עליו הטבעו אדני החג הזה עודנו נשקף וחרות על לוח לבבנו בעצם תומו, וכמגע הפורט על מיתר כנור כן ירעיד הזכרון הזה את כל מורשי לבנו ויעוררנו לשאת דיע למרחוק ולבקש תנחומות באוצר דברי הימים לנפשנו הנהלאה, ואיה איפוא אוצר כל חמדה ומקור נפתח לנו להרוות את נפשנו ולחזק את רוחנו הנדכה, כפרק החשמונאים, אשר הוא פנת יקרת לחג החנוכה? עינינו הרואות כי השנאה לישראל בעת הזאת איננה משנה ממטבע שטבעה לה בעת ההיא ושאלת היהודים הטורדת אותנו מן העולם בעת הזאת, כבר בלבלה את העולם לפני אלפים שנה ויותר, וכתמונתה ומתכונתה כעת כן היתה גם השנאה בימים ההם, שנאה לאומית. שגגה היא אשר יצאה מלפני רבים וכן שלמים מחוקרי דברי הימים לחשוב, שקנאת הדת אשר משלה ממשל רב בלב העמים היא היתה בעוכרינו, הן אמנם קנאת הדת היתה בכל עת ובכל מקום פתחון פה וכסות עינים לצוררינו, אבל מעולם לא היתה היא הנסבה האמתית להשנאה ולהרדיפות המלך אנטיוכוס עפיפאנוס „הרשע"" לא מפני קנאת הדת חתר במחתרת תחת בית ישראל. רק מפני אשר הנהיג עצמו ברבנות ובא בטרוניא עם בריותיו, וישתוקק להביא את כולם אל תחת כנפ לאום היונים, והנה שיטת פאן-העללעניזמוס של אנטיוכם, ר״ל יהירותו הלאומית היונית ורצונו להשתרר על כל בני עמים אחרים. ברור הוא שלא היתה שיטה דתית רק שיטה לאומית, והיא דומה לשיטת ביסמארק הפטרון של כת האנטיסעמיטים שיטת פאן-גערמאניזמוס, או גם לשיטת הפאנסלאוויזמוס, אשר כולן הצד השוה שבהן, שמקורן צרות עין ואהבה עצמית וחוסר סבלנות נגד אחרים וכמו שהרדיפות בימי אנטיוכס הן בנין אב לכל רדיפות היהודים בדורות מאוחרים עד הדור הזה, ואבן השתיה שממנו הושתתו כולם, כן גם ראוי לשים לב אל מפלאות מפעלי החשמונאים, אשר בגבורת ישע ימינם הצילו את ישראל מכליון חרוץ. לולא עמד לנו רוח והצלה בימי החשמונאים ונבלענו אז בין היונים, כי אז כבר נכחד קימנו מן הארץ, ולא נתעטפה תורת ישראל בשלמה חדשה שהבהיקה את כל העולם מזיוה כתימור של חמה המפציע לכאן ולכאן, ובלעדי השפע הרוחני הזה אשר הגיע לכל עמי אייראפא ממקור ישראל. בלעדי זאת היו הטייטאנים אבות האשכנזים עוד פראים ופרועים לשמצה בסבכי היערים כחיתו טרף, ולא הגיעו הדברים עד כה שהאשכנזים ישתדלו להכניס תחת כנפיהם ולעקור ממקומם את בני ישראל  אלה צנתרות ההשפעה הראשונים במעלה, ולהתקצף עליהם על אשר עוד לא נסתלקה ולא נשתקעה לאומיותם לגמרי, אולם לו חכמו ישכילו זאת מדברי הימים, כי אם לא עלה בידי היונים וחכמיהם ולא בידי הרומאים ונייסותיהם לבלוע לאום ישראל ולכלות מלבו את הרגש העצמי, עאכו״כ שלא תעלה זאת בידי עם צעיר כהאשכנזים, שאינו מגיע עד קרסולי היונים והרומאים אשר כהנו פאר בכהונה גדולה בהיכלי החכמות והמדעים בימיהם. גם על זה ראוי לשים לב לנס חנוכה, או לדברי ימ החשמונאים, כי מהם יתד מהם פנה לתקומת המפלגות בישראל אשר עזרו הרבה להתפתחות היהדות וגם לצמיחת דת החדשה על כן נוכל לאמר על החשמונאים כי צללו במים אדירים והעל פנינים בידיהם. הלא נודע, כי נצחון החשמונאים, זה המאור הגדול אשר ינוצץ ויזהיר לעולם בדברי ימי ישראל. מקורו בהתרגשות מפלגת „החסידים, או „טובלי שחרית״. אנשים לוהטים באש דת ושונאים שנאה עזה כמות את היונים ואת כל אשר נזרק בו משהו של דרכי היונים ומנהגיהם, ההתלהבות הקדושה הזאת היא שעמדה לנו ולאבותינו להנצל מעברי פי פחת, אולם אחרי אשר קמה הסערה לדממה, ומן גלי המקרים והפגעים הגיע עמנו אל חוף המנוחה והמרגעה, והחשמונאים עלו על כסא המלוכה, אז שקעה מעט אש דת בתוך המפלגה הנזכרת, ולא נודע מי גזר ויבתר אותה בתוך ותהי לשתי כתות, פרושים ואסיים. הפרושים היו למעוז ולמשגב לדת מורשה ולרוח הלאומי בישראל, והאסיים פעלו פעולה נמרצה להצמיח דת חדשה, אך מלבד שתי הכתות האלה התאחדו גם כל אלה אשר חפצו לדבקה בנתיבות היונים, ויהיו לכת ההיליניסטים או הצדוקים, אחרי כן מעטו וישוחו בארץ ישראל בני הכת הזאת וילכו מצרימה, ושם צמחה השיטה האלכסנדרונית שהיא כעין פשרה בין היהדות ובין החכמה היונית, ואשר עליה קראו חכמי התלמוד את הכתוב: יפת אלהים ליפת (זה יון) וישכון באהלי שם (זה ישראל) . אלה הם הזכרונות היקרים אשר יחדש בקרבנו החג הלאומי. הגדול ימי החנוכה. אולם לא על הזכרונות האלה לבד יפיצו נרות חנוכה אור בהיר, הם יעוררו בלבנו גם את הרעיון, כי ע״י אנטיוכס הרשע נתגלגלה זכות לישראל. לפני החשמונאים היו רבים נוטים אחרי הדעה הכוזבת והגלוזה, כי ראוי, ונכון להתקרב אל היונים ולהתכחש לגזע ישישים. האנשים ההם עניי הדעת וקצרי ההשנה, רצו לפטם ולבשם את עמם בחכמה יונית ובשאר חכמות עמי קדם שהן זרות לרוח ישראל. ולולא באו אז עד נפש המים הזידונים, ולולא התחוללו עליהם הסערות הגדולות ההן, מי יודע אם לא נסתלק הרוח הלאומי מישראל „כמשחל בניתא מחלבא״, או עכ״פ הטילו זוהמא ופגם בדת ישראל ובדעותיו וארחות חייו? נודע הוא שהבטלה מביאה לידי שעמום, ורק הרדיפות והצרות תעוררנה לתחיה את רוח הנרדב המתעצל לעמוד על נפשו ולהדוף אויבו אחור, ועל כן הננו רואים לפעמים שביטולה של תורה הוא יסודה, וסתירת האומה היא בנינה. ככה גרם אנטיוכם למרות חפצו להתגברות רוח העם והדת בישראל, ונקוה גם כן כי התלאות בימים האלה תהיינה לכור המבחן אשר ממנו יצא ישראל צרוף ומזוקק  שבעתים ."
021-HZF-1882-12-05-001-09361_toc_7,הצופה לבית ישראל," הצופה לבית ישראל גדולים ועצומים מפעלי היהודים לטובת המסחר, וגדולים ועצומים מפעלי המסחר לטובת היהודים, שני הכללים הגדולים האלה נצבים על מכונם כסלע איתן בדברי ימי ישראל. ואם נאמר לחזקם במסמרות מופתים בל ימוטו, אז נהיה לשחוק, כהתוכן אשר „יצלול במים אדירים״ ויעמיק חקר להביא מופתים אשר יורו לדעת, כי השמש תאיר לארץ ולדרים עליה. הן אמנם יש ויש אנשים עורים המגששים בצהרים אשר חורי עיניהם כחלונות אטומים ולא יציצו מן החרכים ואור שמש בל יחזו, על כן דרושים לחפצם מופתי שכל והגיון להורותם לדעת כי השמש מלאה זיו ומפיקה נגה, כן גם יש ויש שגיאי-נהורא אשר עינים להם ולא יראו את אור האמת, ומבלתי הבין את קורות המסחר ואת חין ערכו ופלאי פעליו הנשגבים להגדיל השכלה ודעת ולהאדירן, ומאין דעת את מנת חלק היהודים החבל אשר נפל להם בנעימים בפנת יקרת זאת, על כן ישנו את טעמם לחרוץ משפט בחפזה, כי המסחר מאין ופעלי היהודים בו מאפס ותהו נחשבו להם. — אולם להם גם אלפי מופתים נכבדים לא לעזר ולא להועיל, וגם אם נצבור להם המון אותות המשובצים במשכיות דברי הימים, לא יועילו להם כי הם מונעים את עצמם מן ההגיון, ושבילי דברי הימים נעלמים מעיניהם בשבילי דנהרדעא בעת הזאת. למענם נזכיר רק מופת אחד אשר לא בקורות העבר יסודתו, אך בקורות ההוה שרשיו ונופו, ועודנו ממלא חללו של עולם וכמו חי עודנו נצב נגד עינינו בעצם תומו. המופת הנכבד הזה הלא הוא החזון אשר ראינו בשנה שעברה במאסקווא הבירה, כי כאשר עלתה מבוכת שאלת היהודים בארצנו עד מרום קצה, אז חשו הסוחרים במסהרם את פעולות הפרעות, ויקומו כאיש אחד חברים ויתעוררו לטובת היהודים, וירעשו את עולמות הגבוהים בצעקותיהם ובתחנוניהם. התנועה הזאת היתה מולד תקופה חדשה בשאלת היהודים בארצנו, והועילה לנו הרבה יותר מן כל „המיטינגס״ באנגליא ובאמעריקא יחד, ודעת לנבון נקל כי לולא נחלת שפרה עלינו על שדה המסחר, לולא היה לנו במקצוע זה חלק בראש, כי עתה לא נראתה תנועה כזאת לטובתנו לעולם. זאת היא אשר אמרנו כי המסחר רוח החיה באופני הזמן וראש פנה לההשכלה ולחרשת המעשה, הוא לנו כמגן וצנה, והוא ישים גבול לשטף הצרות והתלאות, יען בטובתנו ייטב גם לו ובצרתנו לו צר, שוט שוטף כי יעבור עלינו, ידוש וישים למרמם גם את נטעי שעשועיו ויכאיב כל חלקה טובה בקרבו ושמש צדקה כי תזרח עלינו, אז גם הוא יעטה אור כשלמה ויעלה כפורחת וישגשג ויעשה פרי הלולים. אמת הוא כי מצע המסחר קצר מהשתרע, והמסכה צרה בהתכנס בו כל עם ישראל יחדיו, ורעה גדולה עוללו לנו צוררינ בימים אשר עברו, בלחצם אותנו לצמצם את כל כשרונותינו ופעולותינו, ולשבת צפופים ודחוקים וכלואים בחוג צר על שדה המסחר לבדו, ולא נכחד כי חובה גדולה מוטלת עלינו לפרוץ את הגדר הדחויה אשר גדרו בעדנו צוררינו בימי הבינים, יען צר לנו המקום והמסחר לבדו לא יוכל לשאת את כולנו, לכן עלינו לפלג לשטף כחותינו וכשרונותינו תעלה חדשה ורחבה, אל חרשת המעשה ואל עבודת האדמה, למען ירוח לנו פנימה ולבל נעורר קנאה יתר מדי מחוצה לנו. החובה הנכבדה הזאת גלויה וידועה לנו, ולא נקפה שכר הסופרים המעוררים את לב העם על אדותה. אבל החובה הזאת נשקפת רק על פני העתיד ועוד לא קרם עליה עוד ועצמות לצאת מעולם הדמיון ולהראות פעולה בעולם המעשה, ולעת הזאת אין לצופה העתים אלא מה שעיניו רואות בהוה ובפועל; ולפי מצב הענינים כעת, להמסחר לבדו נתבנו עלילות בני ישראל, ובלעדי המעט אשר להם בחרשת המעשה ובעולם המדע, הנה כל הכבודה וכל החיל והחוסן בחיק המסחר יאצרו ויחסנו, המסחר לבדו הוא „כבשת חרש"" „והחירה שמהפכין בה"" העניים בזכיות, ואחרי אשר צוררינו נשאו ראש ויפערו פיהם לבלענו, ומעינות הסבלנות וכל הדעות הנשגבות יללו וחרבו. עתה אין לנו שיור רק התקוה הזאת, כי המסחר יהיה לנו מעוז ומחסה ויגמלנו חסד, יען על ידינו רמה קרנו למעלה — על כן כל הנוגע בו כנוגע בבבת עינינו, וכל המתנכל לקרוע את הסגולה האחרונה, את המרגלית הטובה התלויה על צוארינו, ואת הלוז של שדרה האחרון שבחלקי הגוף שהוא קיים ואינו נפסד לעולם — כל המתנכל לעשות כדבר הרע הזה, הוא קולע חץ שנון אל לבנו לא דמיון שוא ולא פחד הבל ישימו את הדברים האלה כפינו, אך מחזה מבהיל אשר נחזה מעל מגדל הצופים, הננו רואים כי באמת צוררינו מתאזרים עז ומתכוננים להצר צעדינו ולדחות פעמינו מן שדמת המסחר, בארץ רומעניען, אשר שם כבר התענו אחב״י תחת יד שוטניהם בכל מיני תלאות ופרעות, וכבר נרדפו בכל מיני רדיפות אחת מהן לא נעדרה, עדי אשר חשבו האומללים לתומם, כי כבר שתו מצו את קובעת כוס התרעלה, ורשעת שוטניהם תעמוד מלדת ולא תוסיף ליצור עמל עלי חק, שם יצאו הצוררים בעת הזאת במערכה נגד מסחר היהודים, וזה החלם לעשות: בעיר יאססי נאספו בימים האלה לתכלית זה לערך מאתים אנשי מרכולת וחרשת מעשה, אמנם המספר הזה בארץ ברומעניא הוא גדול וכביר, ורבים מן הקוראים היודעים דרכי הרומענים יעמיקו שאלה, איה איפוא מוצא למאתים סוחרים וחרשי מעשה הרומענים אשר התלקטו ביאססי! אולי באו שמה סוחרים מאיטאליא, מצרפת ומספרד, מבני שלשת העמים הקרובים בקרבת הגזע אל הרומענים והם התעטפו בטליתה של רומעניא? או אולי באו שמה סוחרים אשכנזים, או בני אוסטריא המהירים והנכונים בכל עת לכתת את רגליהם לקחת חלק באסיפות כמו אלה, להראות כנושאי דגל ההשכלה „קולטורטרענער"" בארצות רחוקות? זאת לא זאת, ונהפוך הוא כי בעלי האסיפה הזאת, לא לבד אשר לא שרקו להסוחרים מארצות אחרות לבוא שמה, אך גם סגרו בעדם בדלתים ובריח מפני הסוחרים בני חו״ל יושבי ארצם מימים ימימה. האסיפה הזאת היתה אסיפה לאומית מנופה בעשר נפות, אף כי באמת לא נדע ולא ידעו גם הרומענים אי מזה באו ואיה מקור מחצבתם ואיפוא נגנזה מגלת יוחסין אשר להם — אולם לפי דברי רעגאן, הצרות והתלאות הן הן עבותות האהבה ואגודת האחוה אשר על ידיהן יתלכדו לאומים ולא יתפרדו. ואם באמת כן הוא כי „האחוה לצרה"" היא מקור רוח הלאומי, אז יש גם להרומענים הצדקה להתימר בכבוד לאום, כי גם הם שפלים בתכלית השפלות; ובא האות על זה, כי באמת לא נמצאו ברומעניא מאתים סוחרים וחרשי מעשה, ובמספר מאתים הנאספים יצאו חוצץ גם כהני הדת רופאים ועורכי דין, בנאים ומורים — וכולם החליטו בבירת מאלדוי, במקום אשר שם לפני עשרים שנה קמה הברית והאחדות בין שתי הנפות מאלדוי וואלאכיי, להמתיק סוד כעת איך לתקן את המעוות בהמסחר, ובאמת עלינו להודות, כי חן המקום היה על האסיפה, והרעיון הזה הכיר את מקומו, כי אמנם בעיר ואססי נמצאים 60,000 נפשות מחציתם יהודים, ובידי היהודים כל המסחר והמשא ומתן וחרשת המעשה. „הבתים והאחוזות בידי היהודים, הכסף והזהב בידי היהודים, החנויות ובתי חרשת המעשה בידי היהודים״ את הנאומים האלה דובבו שפתי הנאספים מאה פעמים ואחת, אך מי אשם בדבר הזה? הלקחו להם היהודים את המסחר בחזקת היד? האין להרומענים זכיות לעסוק במסחר ובחרשת המעשה, הלא רק עצלותם ושפלות ידיהם ופזרונם הנפרז והעדר הכשרון הם בעוכריהם ומה יועילו להם האסיפות והגערות? הנאספים ביאססי לא חשפו את הפצעים האלה ונגעו בהם רק נגיעה קלה בזהירות גדולה אך כל יגיעם ועמלם היו להכין סמים למרפא למרוח על השחין ולחבוש את הפצעים, ויהי זה משפטם החרוץ, כי על הממשלה מוטלת החובה לחנך את הרומענים לחנוכת ידים, ליסד בתי חרשת מעשה בכספה ולהמציא בהם עבודה להרומענים, ליסד בתי למוד מלאכה ולשים לחק כי כל נער ונער אשר אין בו יתר הכשר לעבודת מדע ותושיה, עליו לבקר בבית למוד מלאכה, ובתים כאלה יעמדו על מכונם בכל הערים הגדולות והקטנות ומלבד הבתים האלה יוסדו גם בתי הלואה להלוות כסף לבעלי המלאכה, ולהחזיק בם בעת אשר תמוך ידם ולבלי לקחת מאתם נשך ותרבית בעבוד המלוה — כללו של דבר, על הממשלה מוטלת החובה לטעת את המסחר וחרשת המעשה בקרב הרומענים האמתים, לאפוקי היהודים. פתאם נבערים מדעת! מאת הממשלה יבקשו לשדד את המערכה ולברוא אותם בריאות חדשות, כמו היה הכח ביד הממשלה לשפוך דם חדש לתוך עורקי העם ולשנותם תכלית שינוי, הבה ננסה למשל להמיר את הממשלות בין צרפת ובין בינא, לעקור מצרפת את ממשלת הרעפובליק ולקבעה בכינא ולעקור מארץ כינא את ממשלת הקיסר בן השמים ולקבעה בצרפת, האם עי״ז ישובו הצרפתים והיו לכינעזים, והכינעזים יפסעו פסיעה גסה בפעם אחת למעלה למשכיל והיו לצרפתים! א ננסה למשל לעקור את הפארלאמענט מאנגליא ולקבעו בין בני שבט הזולים, האם על ידי זה יהיו הזולים לעם חפשי, לבני תרבות ולמשכילים בדעות ונקיים במדות, כל עם ועם יש לו ממשלה ע״פ רוחו ועל פי כשרונו, והם מאתים הטפשים , וגביהו למעלה לדרוש מאת ממשלתם, להפכם בין לילה לעם משכיל וחרוץ, רב תושיה וכביר פעלים, ומדוע לא ישאלו א״ע שאלה כזאת: „הן גם היהודים אשר עלו למעלה במסחר ובחרשת המעשה, לא מאת הממשלה נעזרו, ונהפוך הוא, כי הממשלה עמדה להם לשטנה, בכל זאת התרוממו למעלה בכח כשרונם ומזה הלא נקל לראות, כי במקום אשר יש כשרון וחריצות שם אין צורך לאפוטרופסות ולעזר, ובמקום אשר יש עצלות ועניות דעת, שם לא תועיל ממשלה מינקת, ושוא עמל אפוטרופסים הבאים לנצח את הטבע ביד חזקה, את כל זאת לא השיבו בעלי האסיפה ביאססי אל לבם, אך ערכו את דבריהם בספר ויגישו אותו אל הממשלה; ומה תעשה ממשלת המלך קארל מבית האהענצאללערן? אין כל ספק כי הממשלה ההיא תתקן תקוות למרבה המסחר והרשת המעשה בקרב הרומענים, ותעלת התקנות ההן תהיה כתועלת הקאנסטיטוציאן בארץ תוגרמא, ר״ל לא כלום; כן גם אין כל ספק כי הממשלה ההיא תחוקק חוקים חדשים לגדור גדר בפני היהודים. והחוקים ההם אף כי לא יגדעו קרן היהודים, אבל יכשילו את כהם ויצרו צעדי אונם, וימריצום לחדד את שכלם ולהכפיל כח כשרונם וחריצותם לפרוץ את הגדרים ההם. האם החזון הזה בודד הנהו במועדיו רק בארץ רומעניא? כבר מלתנו אמורה פעמים רבות, כי שאלת היהודים היא למעלה מן הזמן ומן המקום. לכן אך שוא יתלוננו עלינו דלי דעת וקצרי השגה על אשר נשתעה יותר מדי בשאלת היהודים בחו״ל בעת הזאת חברים כל ישראל, ומשפט אחד ומדה אחת למצבם בארצות רבות, וכמו אשר השמות: ראובן, שמעון, לוי הבאים לרוב בדיני „חושן משפט"". אינם רומזים אל אנשים אשר באמת נקראו בשמותם ראובן שמעון לוי, כן גם במאמרנו השמות: יהודי רומעניא, יהודי אשכנז יהודי אונגארן וכו׳ וכו׳ הם מתחלפים, ואת אשר נחזה בארץ אחת נחזה גם בארץ האחרת. כן הננו רואים בקרב צוררינו בארץ מושבנו פולין, כנגע אשר נראה ברומעניא. גם צוררינו אלה מתחרים בכל עז להסיענו ולנשלנו מן חלקת המסחר, עוד לפני חמש עשרה שנה החל הרעיון הזה לפעם בקרב צוררינו צרי עין מן האצילים, ויסדו בתי מסחר אשר נודעו בשם Domy 2lecen, ומטרתם היתה לעמוד לשטנה לעסקי היהודים ולכל משאם ומתנם, אך הבתים האלה נעשו קבריהם של זממי הצוררים. ועתה הננו רואים כי הרעיון הזה בן גרנו של יעלענסקי החל עוד הפעם להתחולל במחנה, וצוררינו Gospody. Spölki 2bozowe יועצים הצעות ליסד בתים וכהנה. לו באמת תהיה זאת מטרת צוררינו להרים קרן המסחר בין בני הארץ, כי עתה יישר כחם ובכל לב נחפוץ לראות פרי טוב למפעליהם, וגם אנחנו לא נמשוך את ידינו מתמוך בידם, כי קנאת סוחרים תרבה מסחר, ומי יתן והיה לבב עם הארץ למסחר ולחרשת המעשה, לטוב להם ולאשרם ולהצלחתם היקר גם לנו — על כן עלינו להחזיק מעמד בשארית אונים אשר בקרבנו, עלינו לגבר חיל ולהוכיח לדעת, כי להגדיל ולהאדיר את המסחר גם בין אחינו הנוצרים נחפוץ גם אנו, אולם אם להדפנו יאמרו צוררינו, ידעו כי יזרעו לרוח וסופה יקצורו"
021-HZF-1882-12-05-001-09361_toc_8,," שאלה הנדסית. במשולש אחד הנתון ידוע לנו כי שלשת העמודים היורדים מכל אחת מזויותיו ועומדים נצבים על הצלעות b. 6 ,4 שכנגדן, הם במדתם  h, D. איך נדע מזה מדת כל אחת מהצלעות ההן, ואיך נרשום את המשולש ההוא ע״פ רשימה הנדסית. צבי הירש יפה (השאלה הנ״ל תהיה יותר כבדה ורחוקה להתיר אם נניח בתנאי שהקוים היוצאים מהזויות אינם נופלים בנצב על הצלעות שכנגדם, רק חוצים את הזויות לשני הצאין שוים זה לזה. המו״ל)"
021-HZF-1882-12-05-001-09361_toc_9,," סידור „שער השמים״. הסידור עם פירוש של״ה הקדוש הנקרא שער השמים, אשר היה עד הנה יקר המציאות, ורבים אשר רצו ליחנות לאורו בקשוהו ולא מצאוהו, יצא עתה מחדש בהוספות רבות יקרות, ומאד נעלות, בתכלית הפאר וההידוד, וכל איש אשר חפצו להביא ברכה אל תוך ביתו, ידרוש אותו, או מהגבירים המדפיסים „האלמנה והאחים ראם מווילנא"", או מכל בתי מסחר הספרים בווארשא, ובבארדיטשוב בהסקלאד של ר׳ משה יודקעס, וישיגו במקח הנקצב עליו, מקח השוה לכל נפש."
021-HZF-1882-12-05-001-09361_toc_10,,  הודעה הן דבר אמת ניתן ליכתב בדבר הקול והעירעור שיצא על הציקאריע שמערבין איזה מין שומן לזאת חפצו ורצונו של הפאבריק ה׳ פ. בארמאן לקבל איש נאמן שישגיח שמה בהפאבריק הנ״ל על מלאכת הציקאריע שיהיה הכל בהכשר בלי שום חשש ופיקפוק כלל ע״כ הנני להודיע למאן דבעי למידע איך שנתמנה שמה בהפאבריק הנ״ל האברך המופל׳ י״א מו״ה יעקב וויינבערג להיות נאמן ומשגיח על כל מלאכת הציקאריע. ובכל חבית ציקאריע יהיה מונח הכשר בחותם של הנאמן הנ״ל. ומעתה יכולין כל אחב״י לסמוך על הנאמן הנ״ל ולשתות מהציקאריע אשר יהיה בהכשר מנאמן הנ״ל. באתי עה״ח יום א׳ א׳ כסליו תרמ״ג לפ״ק פה ווארשא  במוחדי״ז ז״ל קלעפפיש ממלא מקום הרב. שמואל זנוויל 4
021-HZF-1882-12-05-001-09361_toc_11,," כאשר משתקע אנכי בפאריז לזמן רב, הנני מקבל עלי כל מיני קאמיסיות )No. 44 של מקח וממכר ע״י בתי מסחר שונים מקרוב ומרחוק, (ראה הצפירה .Abram Constantinowski, Paris, ruc de Seine 63 אדרעססע שלי"
021-HZF-1882-12-05-001-09361_toc_12,," לכל באי עירה טאמאשאוו, אתכבד בזה להודיע כי הכינותי פה בית אכילה (רעסטאראציאהן) עם חדרים מרווחים ומשרתים אפיק רצון הבאים עצהיו״ט, וגם אנכי בעצמי עומד עליהם לשרתם בכל עת, וישיגו אצלי ארוחת ערב ובוקר וצהרים. יצחק סארקון בבית גראבאווסקי No. 27 אצל ראקאציני."
021-HZF-1882-12-05-001-09361_toc_13,," את אבי אנכי מבקש  זה שני חדשים אשר נסע לווארשא להתרפא על עיניו כי כבדו מזוקן והוא סא, ועד כה לא ידעתי איה הוא, שמו פייבל ליב לאסמאן מעיר זעחלין, שנותיו י משבעים, זקנו קטן, פניו כחושים, כל היודע ממנו אבקש להודיע להרה״ג דפה א״ד המבקש יעקב איציק לאסמאן אלין: שמחה בונם זיידערמאן. 2"
021-HZF-1882-12-05-001-09361_toc_14,,"  הודעה נגמר בדפוס שלי ספר דברי דוד על פירוש רש״י בחמשה חומשי תורה כמו המזרחי מהגאון בעל הט״ז ז״ל, ומתחלק כעת לחתומיו. ובקרוב יצאו לאור מחדש שני ספרים יקר המציאות: א) שו״ת הרשב״א המיוחסות להרמב״ן. ב) שו״ת רמ״א. בפארמאט גדול כמו כל ספרי שו״ת, ובאותיות רש״י גדול, ונייר יפה וטוב. יצחק גאלדמאן מדפיס בווארשא"
021-HZF-1882-12-05-001-09361_toc_15,," פודער פאמאד צום פוטצען אונד פאליע- רען פערשידענע מעטאללע, קופפער, מעסינג בראנזע. בלעך אייזען א. ז. וו. איבער-טריפט אין גיטע אללע אנדערע זעהר געמעסיגטען פרייז עמפהילעט, אפאטהעקער מאטריאלען האנדלונג. A. Centnerszwer, TIomackie No. 9."
021-HZF-1882-12-05-001-09361_toc_16,," דיא אפאטהעקע פאן מ. סאלטיקעוויטש No 10 אויף דער גראניטשנא שטראססע מאכט בעקאנט, דאסס זיא איזט אימער פער— זעהען מיט אלען מעדיצינישען מיטעלן, זא וויא אויך מינעראל-וואסער נאטירליכע אונד קינסטליכע. דיא פרייזע זינד זעהר נעמע- סיגט. ארמע בעקאמען פיר האלבען פרייז. M. Soltykiewicz."
021-HZF-1882-12-05-001-09361_toc_17,," שאלות ותשובות להסופר מאניקשט לא ידענו מי הוא ולא יתכן להדפיס, לה׳ מאיר בערינשטיין לא היה ולא נברא, ה׳ לידאר אין לנו מהנומערין, רק 74—75 לה׳ דאשעווסקי בטעפ׳, משרנו את מכתבו לידם, ולא מצאנו נכון לפרסם."
021-HZF-1882-12-05-001-09361_toc_18,, אדרעססא שלנו Редактору газ. ГАПEопрA З. Сонинскому Варшава. S. Sionimski in Warschau. Dzika No 259. .
