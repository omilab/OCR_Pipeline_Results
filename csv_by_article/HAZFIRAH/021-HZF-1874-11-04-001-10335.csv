article_id,headline,text
021-HZF-1874-11-04-001-10335_toc_1,, מחירו באשכנז: 4 ר״ט 20 ז״ג לשנה.  בעסטרייך 8 פל׳ לשנה.  וכן לרבע שנה.  שכר מודעות: מכל שורה 2 ז״ג.   E
021-HZF-1874-11-04-001-10335_toc_2,,"  ברוסיא ופולין. 6 רו״כ. לשנה ל לרבע שנה 1.50 רו״כ. ביתר הארצות 20 פראנק. לרבע שנה, 5 פראנק. ק —"
021-HZF-1874-11-04-001-10335_toc_3,מכתב עתי משמיע חדשות בקרב עם ישרוץ מכל ה...," מכתב עתי משמיע חדשות בקרב עם ישרון מכל הדברים הנוגעים בעניני המדינות, ל  - דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-11-04-001-10335_toc_4,תוכן הענינים.," תוכן הענינים. אגרת פתוחה. דברי הימים. אשכנז: בערלין. רוסלאנד: סעוואסטאפאל מאת אפרים דיינארד. ווילנא מאת בן-יקיר. קאוונא מאת א״ן. ידיעות העולם והטבע, יסוד התמדת הכחות בטבע היצירה: מאת המו״ל. פעולות העלעקטריות ומשפטיהן: מאת יוסף ליב זאסניץ. נסיעה באיי הים: מאת משה יחזקאל גוטפארב. חדשות שונות: התרת השאלה: מאת המו״ל. הודעות:"
021-HZF-1874-11-04-001-10335_toc_5,אגרת פתוחה," אגרת פתוחה לכל בני ישראל במושבותם בארץ רוסיה. אחי בני עמי! בשנה העברה הואלתי להעיר לבכם על הדרך אשר תלכו בה ועל המעשה אשר תעשון בנוגע אל חק עבודת הצבא אשר יצא בימים ההמה לאור. העידותי בכם אז לעשות מעשיכם באמונה, לבלי תבריחו ולא תעלימו את האנשים יוצאי הצבא ולערוך את ספרי הפקודים באמת וצדק, באמרי כי התקוה משחקת לפנינו כי מלכנו, הצדיק בכל דרכיו, לא יסתיר פניו ממנו ולא ישמע בקול משטינינו האומרים לגרוע זכותנו מזכות יתר העמים החוסים תחת שבט ממשלתו. תהלות לאל עליון אשר בידו לב מלכים ושרים כי תקותנו זאת לא כזבה בנו. עיניכם הראות כי חקי עבודת הצבא החדשים אשר נתנו ביום א׳ יאנואר העבר אינם מבדילים בי ישראל לעמים, כי מלכנו הרחמן לא עזב חסדו ואמתו מעמנו ויאמין בנו ויתן לנו את שכרנו קודם למעשה. ואולם למגנת לבי גם הפחד אשר פחדתי אז יאתינו! שמועות יבהלונו מרחוק כי בקהלות רבות יעותו בני ישראל הישרה עד כי יגרע שם מספר בני ישראל בני עשרים ואחת, יוצאי צבא בשנה הזאת, בערכם נפשות לעמת מספר שאר התושבים. שמועה לא טובה זאת אשר כתבי העתים מעבירים ואשר מצאה לה רגלים לעלות גם בדרך המלך הציקתני לבוא עוד הפעם להזכירכם ולהעירכם על הדבר הזה ועל תוצאותיו, כי ברע הוא. ידעתי כי רוב בני עמנו אשר עיניהם בראשם נפשם ישרה בהם למלאות אחרי רצון הממשלה ופקודתה תשמור רוחם, ורק מעטים מהמה, אשר מלא כף נחת מדומה לנפשם וקר בעיניהם מכבוד כל בית ישראל וטובו באחרית הימים, יעשו במחשך מעשיהם, ישימו כזב מחסם ובשקר נסתרים. אבל זבובי מות יבאישו שמן רוקח! ואל ישיאו האנשים ההמה את נפשם כי בנכלים ובמעשי תרמית ימלטו את בניהם מעבודת הצבא; לא ימלטו. אפס כי גם נקיים ותמימים ילכדו בשחיתותם. הממשלה תמצא תחבלה לסכל את עצת הנפתלים ההמה: ואם יוסיפו המה להלפת ארחות דרכם, לשנות את ספרי הפקודים ומספר השנים מכפי מה שהם באמת, תשנה גם היא את החק עלינו, והחק לא יבחין בין צדיק לרשע, כי לא על הפרט יצא, כי אם על הכלל כלו יצא, ובהדי הוצא ילקי גם כרבא. וכבר עלה בדעת רבים משרי הממשלה להנתן דת לבלי השגיח בנוגע לבני ישראל אל ספרי הפקודים, כי אם למסור הדבר בידי הפקידים והשוטרים ואיש איש מהם למראה עיניו ישפוט. ומה נעשה ביום צאת פקודה כזאת?!... אחי, התבוננו נא בזה ודעו וראו כי אין הטוב המוטל בספק אשר ישתדל למצא לו איש פרטי במזמותיו שוה בנזק ודאי אשר יגיע מזה להכלל כלו. נוסף לזה, מפריזים אתם על הפחד אשר תפחדו מפני עבודת הצבא. צל עובר אתם רואים כהר גבוה ותלול. לפי החק החדש לא תכבד העבודה בצבא מנשוא. כל איש יודע קרוא וכתוב בלשון המדינה לא יעבוד יותר מארבע שנים מקוטעות; כי הנער אשר יעלה עליו הגורל לצאת לצבא. ביום א׳ יאנואר יצא ובשנה הרביעית בראשית ימי הבציר, ככלות ימי העבודה במחנה בשדה, ישוב מצבא העבודה ויהיה נקי לביתו. ועתה תחת אשר תפזרו כל הון ביתכם לקנות תחבלות אשר לא בדת ואשר סוף סוף לא תמלטנה את בעליהן, הוציאו את כספכם זה ללמד להם ספר ולשון המדינה והוקל מעליהם בנשאם את עבודת המלך כדת וכדין, ואחרי כן בשובם מן העבודה יהיו כלם לאזרחים גמורים לוקחים חלק בכל זכיות המדינה, כדין כל אנשי הצבא אשר כלו להם שנות עבודתם, שימו לבכם עליה אחי וחדלו הרע! כי מה יתן ומה יוסיף לכם מעשה רמיה? לנפשכם לא תעשו טובה ועל כל עם ה׳ בית ישראל תביאו קצף גדול ותרהיבו פי אויבינו עלינו ואיש לא יוכל עוד לעמוד בפרץ. עליכם רבני ישראל ומנהיגי העדה, עליכם כל נשוא פנים בעדתו אשר דבריו נשמעים לרבים, עליכם המצוה להרחיק עולה מקרבכם ולהפר מזמות כל איש הבא לקנות טובה לעצמו במחיר אסון הגוי כלו! המכשלה הזאת תחת ידכם ואתם עתידים לתת דין וחשבון עליה לפני מלכותא דארעא ומלכותא דרקיע. עמדו על המשמר ואל תתנו לעשות נבלה בקרבכם ואל תשכחו רגע כי קולר האחד תלוי בצואר כולנו! כי תראו או כי תשמעו איש מחשב להרע מתהפך בתחבלות מרמה לעות הישרה ולשנות מספר פקודי בני ביתו, הסגירוהו אל השופט או אל שר העיר. ישא האיש ההוא את עונו כי מידו היתה זאת לו, ואל ישאו אתו אחרים צדיקים ונקיים. בדבר כזה אין מקום לחמלה לחנינה, כי רחמנות זו אכזריות היא; ועל זה אמרו חכמינו ז״ל: כל המרחם על האכזרים לבסוף נעשה אכזר על הרחמנים. אחי ובני עמי אשר שמעו את שמעי! אתם ידעתם כי כל ימי הקדשתי לטובת בני עמי ודתי; בכל עת ובכל שעה מוכן ומזומן אנכי לפעול לטובת עמי ישראל ככל אשר תשיג ידי. מימי לא שמתי פני אליכם בכתב גלוי קבל עם ולא הרביתי דברים באזניכם ככל אשר אני עושה היום. אין זאת כי אם מדעתי, כי גדול הדבר מאד ואחריתו מי ישורנה. על כן תנו לבכם לדברי אלה היוצאים מקרב לב אחיכם האוהב אתכם אהבה נצחת מבקש טובתכם וחפץ בהצלחתכם; שמעוני ותח נפשכם וראיתם טוב לבניכם ושלום על ישראל. ס״ט-פעטערסבורג, ח״י מרחשוון תרל״ה. יוסף יוזיל גינצבורג."
021-HZF-1874-11-04-001-10335_toc_6,דברי הימים.," דברי הימים. (אשכנז.) ביום תשעה ועשרים לחדש נאוועמבער נפתחו שערי הרייכסטאג, וכבוד הקיסר נשא מדברותיו על דבר מצב הענינים בארץ ממשלתו, ע״ד החקים החדשים, אשר כבו נתקימו מאת הרייכסטאג ואשר עוד עתידים בימים האלה לבא לפניו. ואחרי אשר דבר הקיסר על כל ענפי הממשלה והשלטון באשכנז, מצבם והליכותם, אמר כי נכון לבו בטוח בנבחרי העם כי יעמדו גם עתה לימינו, ככל אשר עשו בימים עברו. בנוגע אל שאר הארצות, הוסיף הקיסר לאמר: אקוה כי תאמינו בי אמונה שלמה אם אומר, כי חיים אנחנו אתן בשלום ואחוה, וברית האהבה אשר ביני ובין יתר אדירי המלכים תוכל להיות לערובה לכל יושבי הארץ, כי לא במהרה יופר שלום איראפא. רחוק הוא מרצוני וממחשבתי לצאת למלחמה אחרת, זולתי מלחמת מגן, ונהפוך הוא, כי כח ארצי אשר אני נשען עליו הוא יתן לי עז ואמץ להביט ברוח נכון ובלב שוקט על נכלי אנשים החפצים למצא תואנות שוא במנהגי הפוליטיק אשר אנחנו מחזיקים בהם, בדעתי כי אם אך תצאנה תנואות האנשים או הכתות האלה מכלל דברים לפעולת אדם, או אמצא און לו להתיצב נגדם ביד חזקה בהיותי בטוח בעם אשכנז, בשריו ונסיכיו, כי יתנו ידם אתי בכל עלילותי. — הגראף ארנים יצא בימים האלה לחפשי תחת ערובר מאה אלף שקלי כסף אשר הניח בעדו. מובן מאליו, כי בזה עוד לא בא הקץ לדברי המשפט, ואך בסבת חולשת הגראף ורפיונו נתנה לו חפשה ממאסרו. (פראנקרייך.), אחרי אשר הבחירות החדשות הראו לדעת, כי חפץ העם ברפובליק, על כן בדעת הנבחר קאזימיר פעריע להביא את הצעתו, לכונן רפובליק מחלטת בארץ, עוד הפעם לפני האספה הלאומית חיש אחרי תחדש ימי מועצותיה; לפי דברי יודעי העתים, יש תקוה כי ההצעה הזאת אשר לפני שלשה ירחים שבה אחור ברוב מנין, תמצא עתה מסלות בלב הנבחרים, אחרי אשר גם החפצים במלוכה גם אוהבי בית בנפרט נוכהו לדעת, כי אין השעה משחקת להם ואין תקוה ליסד מלוכה בארץ. הסופר הנודע עמיל ושירארדין הודיע בימים האלה במ״ע היוצא על ידו France את הצעתו בדבר הממשלה העתידד להתכונן בצרפת, כי שני בתים ימשלו בארץ: האספה הלאומית והסענאט. הנבחרים לשבת באספה הלאומית יבחרו מקרבם אנשים לשבת בסוד הסענאט, והמרשל מאקמאהאן יעמוד בראש הממשלה עד שנת 80, וזה שמו אשר יקראו לו: נשיא הרפובליק. עתה נראה מה יעשו הנבחרים אחרי עבור ימי הדרור, ואם יעלה בידם לכה״פ כעת לכונן ממשלה תמידית בארץ. (שפאניען.) לפני ימים אחדים נשלחה אניה צרפתית לשמור את מבואות הים לבל יהינו בני צרפת להביא מזון וכלי מלחמה להקרליסטים, או להחיש מפלט להם דרך הים. במדריה הדברים יגעים. גם פקידי הצבא, גם שרי המדינה אינם מאריכים ימים על משמרתם, וטרם ימצאו את ידיהם לעשות דבר מה לתעלת המדינה, והנה קול קורא להם ממדריד: רדו ממשמרתכם זה ימים אחדים נגפו הקרליסטים לפני חיל הממשלה במערכה בשדה, וגם שנים מפקידיהם הלכו שבי לפני צר, ואחד מהם, הוא לאואנא, יומת על מקום מסלת הברזל (באנהאף) אשר לפני ירח ימים צוה שם למותת את כל המשרתים הנאמנים בבריתם עם הממשלה."
021-HZF-1874-11-04-001-10335_toc_7,אשכנז," אשכנז בערלין. בימים האלו נשלחה לידנו מחברת כוללת חשבון הנהגת בהמ״ד לחנוך הרבנים הנוסד בבערלין בשנה שעברה (Jahres-Bericht des Rabbiner-Seminars für das dedenthum הראשון אשר העיר את לבבו ליסד בית מדרש כזה אשר יהיה מעוז הדת והאמונה לתלמידים אשר כבר שקדו על בתי הלמודים הכלליים, היה הרב ד״ר הילדעס היימער נר״ו, ואחרי אשר שלח את דבריו בשנת תרל״ב לעורר לזה את נדיבי העם בארץ אשכנז, מצא עוזרים ותומכים על מינו, אשר הביאו נדבות רבות לענין הזה, עד שהגיעו לסך 23116 ר״ט לקרן קיימת, וסך 13295 לכלכלת הבית בשנה העברה. מזה קנו להם אחוזת נחלה לבנות ולכונן את הבית הזה עם כל מוצאיו ומבואיו וליסד ביבליאטהעקע המחזקת עד כדי 1800 כרכים. — הבית הזה נתקיים אח״כ ברשיון הממשלה בתוקף זכות בתי מדרשי העם. וביום א׳ חשון משנה העברה נפתחו שעריו בפאר והדר מאת ראשי המנהיגים אותו. — מנין התלמידים שנאספו בבית הזה להקשיב בקול מורים היה עשרים במספר, ותוכן הענינים אשר למדו במשך השנה נתחלק על ידי המורים כסדר הזה:  ראש המנהיגים הרב דר׳ הילדעסהיימער הורה לתלמידים סוגיות מלוקטות ממס׳ יבמות וכתובות, הלכות שונות בירושלמי שבת, איזו מאמרים מן הכוזרי ובאור מקומות שונים בתנ״ך. — דר׳ האפמאן מורה התלמוד על דרך הפשט, למד חלק מן מס׳ שבת עם מפרשיו, שו״ע א״ח, טור עם נושאי כליו, איזו פרשיות מן ס׳ ויקרא, ופרשיות המועדים. דר׳ ברלינער קורות הליטעראטור מזמן חתימת התלמוד עד סוף ימי הגאונים, חלק רבנן דסבוראי בתלמוד, השאלתות, ובה״ג, עניני האגדות ומדרשים הישנים, וביחוד הפסיקתא דרב כהנא, תוכן עניני השו״ת הנדפסים והבלתי נדפסים. Pr למד לתלמידים לשון ערבי, קריאת  Dr. Wetz .הקאראן, והשקפה כללית על ליטעראטור הערבית דרכי הנהגות והמדות של תושבי ארץ פאלעסטינא.  בראש המחברת הזאת נדפס מאמר ארוך ונכבד מאת הדר׳ האפ. מאן על ענין ממחרת השבת, בו יערוך על הסדר כל שטות המיימינים והמשמאילים בביאור הענין מזמן הקדמונים עד היום, ויחוה דעתו בהכרעת הקבלה. — בסוף המחברת באה הדרשה שדרש הרב הילדעסהימער נ״י בעת חנוכת הבית הזה בשנה העברה."
021-HZF-1874-11-04-001-10335_toc_8,רוסלאנד," רוסלאנד סעוואסטאפאל, לכבוד הרב המו״ל הצפירה! שני אורחים נכבדים הופיעו על אדמת קרים האחד הוא ידיד נפשי וידיד כל בית ישראל הרב החכם הגדול ה׳ דר׳ הרכבי ומשנהו הוא החכם המהלל דר׳ סטראק (נוצרי אשכנזי), אשר באו במלאכות שר ההשכלה לטשופוט-קאלע (סלע היהודים). והנה ע״ד מטרת מסעם כבר הודיע בקצרה אחד מסופריך במכתב עתך היקר. אולם את אשר אחזה לי לא למותר הוא להודיע לקוראיך היקרים, את התועלת אשר נקוה כי תצמח לנו בני ישראל מנסיעת שני החכמים היקרים האלה. ביום א׳ 25 אויגוסט הגיעו שני החכמים הנזכרים לטשופוט. קאלע על פי פקודת שר ההשכלה אשר שלחם לבקר את אוצר כ״י אשר השאיר אחריו ידידי המנוח אבן רש״ף ז״ל ולחות דעתם אם ראוים המה להביאם לאוצר הספרים בעיר המלוכה, וגם אנכי הלכתי לטשופוט-קאלע לראות את פני ידיד נפשי ולהשתעשע בחברתו. והנה ראיתי והשתוממתי איך החכמים הנפלאים האלה יעשו מלאכתם בחריצות כפים, יומם ולילה לא ישקוטו להסיע אבנים יקרות לבנין בית חכמתנו, החכם המלומד הנפלא בספרות העברית דר׳ סטראק הגיה ספר כ""י ישן נושן כתוב על קלף, הכולל מסורה על התנ״ך, ומצא בו איזה שינוים נגד הנדפס אשר בידינו, והחכם ה׳ הרכבי הכותב כעת ע״ד הכוזרים, יחפש אחרי הספרים אשר יהיו לו כלי למעשהו, וכאשר הגיד לי הצליח חפצו בידו לאסוף ידיעות חדשות ויקרות, אשר תהיינה לתועלת לחוקרי קדמוניות ישרון בפרט, ולסופרי דברי ימי עם ועם בכלל. ועוד רעיון יקר טמון בנסיעה הזאת, והוא: נודע לכל כי ידידי המנוח פירקאוויטש הקדיש מחצית ימי חייו לבקש ולדרוש אחרי מטמוני כ״י עתיקים, והרבה קרא וכתב בימי חלדו, ועד יומו האחרון לא עזב את עטו מידו, ומכתבי תודה ותהלה לאלפים עפו אליו מכל קצות הארץ, להודות לו על עבודתו הגדולה אשר עבד על הרי ישראל. אולם בכל העת אשר היה חי על פני האדמה, ומושל בכל קניניו, ועין איש לא ראתה כמעט את הכ""י העתיקים, ואת אשר כתב הוא עליהם, —1 כלנו תעינו לחשוב כי למען ישראל וספרותו בכלל הקדיש את אך מה נשתומם כעת, אחרי אשר נפתח אוצר הספרים ימיו לפני יודעי דעת, והנה נמצא כי רק הספרים והרשימות אשר מצא — או דמה למצוא בהם כלי למעשהו, לרומם את אחיו בני עמו עד גבהי שחקים הראה לכל, ורק על אודותם כמעט כתב, וכל מכתביו ומאמריו אשר כתב רק זאת היתה כל מגמתו להוכיח, כי עדת הקראים נפרדה מעל אחיהם בזמן קדום מאד, והקראים ישבו בקרים 400 שנה לפני ספהנ״ו, ורק המה שומרי דת משה בטהרתה וכו׳. והנה לא אדבר כעת מה שכתב נגד הרבנים בימי חרפו, יען נודעו לכל, אך מי כמוני יודע, כי גם עד יומו האחרון היה אויב נורא להתלמוד וחכמיו 1) אשר לא קם כמהו מימות ר׳ סהל בן מצליח הכהן, ולא פעם ושתים רבתי אתו ריב התלמוד 2) למרות התהלות והתשבחות אשר אצל להתלמוד באזני מיודעי החכם הנאור רא״ב גאטטלאבער. לפי דברי ידידי הרב החכם המהלל מניסטער ח״י גורלאנד בהצפירה נומ׳ 34) ובאזני שמעתי כאשר חרף את מערכות חכמי התלמוד, ויכנם בשם שקרנים, נובחים. ועוד דברי עתק כאלה אשר אין את נפשי להוציאם על דל שפתי. ושתים טובות תבואנו ע״י נסיעת החכמים האלה, האחת כי נוכל לקוות באמת כי יופיע אור חדש על ספרות קדמונינו ועל דברי הימים לבני ישראל, יען יגלו לנו שפוני טמוני דברים נעלמים עד כה מעין כל חי, כאשר יובאו הכ״י לאוצר הספרים בעיר המלוכה, ושנית כי בזה יהרסו כל המגדלים אשר בנה המנוח באויר, ובזה נתן יד לפושעים ולעמי הארץ להתחרות ביהודים הרבנים, כנודע לכל את אשר עשה לנו זמן לא כביר לפני מותו, וזה הדבר: איש אחד שוטה רשע וגם רוח אשר חפץ בהתגלות לבו להראות שנאתו להיהודים ואולי גם למען יקרא מחבר — בא לטשופוט-קאלע לשאול מפי ה׳ אבן רש״ף ע״ד הקראים ודתם, ומה הוא ההבדל בינם ובין הרבנים? והמנוח ספר לו בע״פ על רגל אחת את כל דברי ימי הרבנים והקראים, והסבה מדוע נפרדו הקראים מאת אחיהם, והצורר הזה פ׳ לי מהר ויחליט ממנו, ויכתוב את כל דבריו על ספר. ועוד הוסיף משלו שקרים והבלים אין קץ, וישפוך מרורות על היהודים עם עברתו, ושיא הקראים העלה עד לשמים, עד אשר נאלצתי בראותי כי אין איש — לצאת נגדו במאמרי תשובה לעם הארץ"" להשיב חרפתו אל חיקו, ובהיות הצורר זה לא כביר פה בעירנו, דברתי אתו פא״פ, ויען ויאמר אלי „דברי פירקאוויץ לקחתי לי לקו, והמה היו לי לעינים, ולא בי האשם אם הוא דבר עליכם כזבים״. ובכן כעת אחרי אשר יגלו הכ"" והרשימות אשר על שולי ס״ת — אשר עליהן ביחוד בנה המנוח את יסודותיו — על פני תבל, נחוץ יהיה לחבר ספר בשפת עבר ורוסיא ברוח בקרת ובלי משוא פנים מיד אחד מגדולי חכמי 1) ועליו רמזתי במאמרי „שבת אחים"" בהשחר חוברת יוד שנה הנוכחית. — 2) ופעם קרה לי כי התוכחתי אתו איזה שעות ע״ד התלמוד, לעיני זקני הקראים אשר ישבו בביתו, וכאשר ראה כי לא יכול לי, עמד על רגליו בגאון וגובה, ויתן עלי בקול מושל ויאמר ""הידעת את ני תדבר? 1 ידעתי! עניתיו, ואם רק להראות את גאונך, ולא לבקש אמת תחפוץ, אשים קנצי למלין, וכאשר נכלם מדברי, ענני „כלה דבריך, כלה״. 3) ירטיבו נא הקוראים לעיין בספר קטן בשפת רוסיא „צופוט- קאלע"" לה׳ ליוואנאוו אשר אודותיו אדבר להלאה במאמרי זה וירא איך אהב פירקאוויטש את התלמוד, ואיך הללהו לעיני הרוסים, ויוכחו כי שקר דבר את החכם אב״ג. עמנו, וביחוד ראוי ונכון הוא כי ידידי החכם הגדול ה׳ הרכבי יקח על נפשו את המשא הזאת, יען הוא ראה בעיניו את כל הכ״י והרשימות, וגם המצבות העתיקות על פני החצר מות „עמק יהושפט"". ואם הוא יחגור הרב סופרים במתניו, יפלו כל דברי פירקאוויטש כעמיר מאחרי הקוצר. וגם רוב דברי החכם הגדול פראפעססאר הוואלזאהן, אשר ברוב דבריו הלך אחרי פירקאוויץ בעינים עצומות, ימסו כדונג מפני אש 4), וביחוד ע״ד מצבת סנגרי אשר נתן אמון לדברי אבן רש״ף ויענה גם הוא כי סנגרי היה קראי אף כי לא ראה את המצבה בעיניו, ואת אשר אחזה לי ראיתי קראות רק על המצבה, יען מיד חרש-אבן קראי יצאה, ולא בר׳ יצחק סנגרי עצמו, וכאשר הצעתי את טענותי נגד המצבה הזאת לפני ידידי החכם הרכבי, והראיתיו כי חשודה היא בעיני למוויפה — מלבד מה שיש בזה עוד דברים בנו, אשר לא נתנו להאמר כעת בפרהסיא חזק גם הוא את טענותי, ובפה מלא אמר אלי כי חדשה היא, יען הכתב אשר עליה חדש הוא כיום צאתו מיד האמן, ועוד דברים כאלה אשר לוא ראם החכם הפראפעססאר הוואלזאהן בעיניו, כי עתה בלי ספק לא כתב, או למצער חזר מרוב דבריו. וכן יבוטלו רבות מדברי החכמים אשר חקרו ע״ד הרשימה המספרת ממציאת הנקודות והטעמים ע""י יהודה בן משה הנקדן. וחכם עדיף מנביא הוא המבקר הגדול הגאון שי״ר, אשר חשד אותה למזויפת בציון לשנת תר״ג. אחד היה הגאון הנפלא הזה אשר לא האמי לשמע און ממציאות פירקאוויץ, ולא נפל עליהן באשר חדשות הנה במחנה ישראל. ועתה מי יגלה עפר מעיניך רבינו שלמה, וראית איך בצדק כל אמרי פיך, ואת קוי החשד אשר משכת על כל מציאות אבן רש״ף אשר בהנה הרעיש את כל העולם, נראו כעת בעליל כי כלן מזויפות הנה 5) אחדות מהנה אשר יצאו מידי בין הכ""י נמצאו באמת רבים יקרי המציאות אשר לא נמצא כמוהם בכל אוצרי הספרים הגדולים אשר באיירופא ומספרם 1300 ספרים לפי הרשימה אשר רשם המנוח, וביניהם רבים מאד עלים מפוזרים אשר נערמו בחבילות, אשר אולי גם עין פירקאוויטש לא שופתם. וגם מהם נוכל לבחור דברים יקרים, כמו הש שה עלים גדולים בתבנית חצי בויגין על התכונה, כתב יד הגאון ר׳ יש״ר מקאנדיע, ומכתב בשפת עבר מהחכם הנוצרי געזעניום, ושתי דיעות האחרונות מספר דברים על עוד ישן נושן, ובסוף היריעה האחרונה כתבת המיחסת את הס״ת עד ליהויכין מלך *) ואי״ה כאשר אוציא את מאמרי „תשובה לעם הארץ"" לאור, יראו אלה מחוקרי קדמוניות חדשות אשר לא שערו, ואשר רובם כתבו רק מאשר שמעו והאמינו לה׳ אבן רש״ף בע״פ, וראה בציון לשנת תר״א צד 136 ובס׳ התשובות לר׳ זלמן כוכב טוב, וכו'. 5) ולמען לא יתפלאו עלי הקוראים אשר ידעו ממאמרי המפוזרים במ״ע, כי אוהב נאמן הייתי להמנוח אבן רש״ף ז״ל, ופתאום נהפכתי לו סורי הגפן נכריה אחרי מותו, חלילה לי, קורא יקר! אוהבו באמת הייתי עד יומו האחרון וגם עוד היום, אך ידעו נא הקוראים כי לא היום החלותי להכחיש מציאותיו ורשימותיו, ויש לאל ידי להראות המון מכתביו אשר כתב אלי להגין על מציאותיו מתפישותי, וכבר היו למראה עיני גדולים חקרי לב, ואחד מהם ימצא הקורא בספרי ""משא קרים"" בכ""י העצור כעת בפעטערסבורג תחת יד החברה הנכבדה מפיצי השכלה בישראל"" והנשארים הנם ת״י, וזה לא כביר הגיד לי אחד מגדולי חכמי הקראים, כי גם הוא התוכח את פירקאוויטש ע״ד רשימת ר״י הנקדן והראהו כי מזויפה היא מיד. - ובדרך כלל אמר אלי „כל דברי פירקאוויץ בספריו ומאמריו וגם מכתביו תשעים חלקים יהודה 6). ידידי החכם ד״ר הרכבי בא לעירנו לחוג את שני ימי החג הראשונים, ולראות את שלום אחינו יושבי סעוואסטאפאל והמקומות המצוינים סביב העיר אשר יבקרום רוב הנוסעים לקרים. וכל יושבי העיר שמחו לקראת האורח הנכבד הזה, וביחוד התפלאו על שמרו חוק ודת אמונתנו הקדושה, ובשני הימים התפלל בבית תפלתנו, ולרגלו בא גם ידידי הרב החכם הנאור ר׳ יצחק סול. טאנסקי חכם עדת בני מקרא בעיר הזאת לבקרו בבית התפלה ולימי החג האחרונים יסע לקראסובאואר לראות את שלום אחינו הקרימצאקים״), וכאשר הגיד לי יכלה מלאכתו בצופוט-קאלע בתחלת חדש אקטאבער, ואחרי כן ישים לדרך פעמיו לשוב לס״ט פעטערסבורג. אפרים דיינארד המכנה אדי״ר. ווילנא, בחדש חשון. הטיבות, אדון נכבד, אשר אמרת בגליון 10 ממ״ע „הצפירה״ כי בתי הספר ברוב ערי מחוזנו מלאים תלמידים עברים. באמת יש בעירנו בית ספר ופרגמנזיום שמו, והבית הזה כמעט מפה לפה מלא הוא מבני ישראל, כי עבודת הצבא החדשה נתנה בלב עמנו לחנך בניהם על ברכי ההשכלה הנותנת זכיות רבות לכל המחזיקים בה. אמנם לא לבד בדבר החנוך יראה החק הזה את ידו החזקה, כי גם כל יתר ענפי החיים הנם הולכים ומתחלפים בתגרת ידי שטת הצבא החדשה וכמעט כל הסדרים הישנים יפלו והיו כלא היו. אבל מי יודע מה יביאו לנו הסדרים החדשים, אשר יבאו בלי כל הכנה ובסופה וסערה יהי דרכם? בעוד ימים אחדים יצא חק הצבא החדש לפעלו, כי כבר נתן צו ממקום גבוה, כי בראשית ימי נאוועמבר הבא יהי הגורל הראשון, ומספר האנשים אשר יבאו בצבא בשנה הזאת הוא מאה וחמשים אלף. מה״ע הרוססים אומרים בצדק, כי אחרי אשר מספר הנלקחים לצבא בשנה הזאת עולה בד בבד עם מספרם בשנות העוברות, בעוד אשר מספר החייבים לעבוד בצבא נתרבה, בסור וכיות האצילים והסוחרים, על כן יש תקוה, כי עתה יקל מס הצבא על העם יתר על לפנים. ואנחנו ברצון וחפץ לב נענה לזה אמן. היום מודיעים מה״ע, כי שני חקים חדשים עתידים לצאת אור בארצנו, בנוגע אל היהודים. על פי האחד יהי מעתה הרשות לכל העברים, אשר גמרו חק למודם באחד בתי הספר, יהיה איזה שיהיה, לשבת בכל ערי רוסיה כאות נפשם; והשני ימסור את ענין הנשואים בין אחינו ביד פקידי הממשלה, אשר יתמנו למטרה זאת, ורק אם ימצאו הפקידים את הדבר נכון, יוכל הרב (הוא ולא אחר) לסדר הקדושין. לפי דברי מה״ע, כל מהם שקר בלי ספק, ורק עשרה מהם אולי אמת"", וע״ז נשבע לי בכבודו, ואנכי ידעתיהו לאיש אמת, אחד אחוז מחכמיהם. ) עיון הצפירה נומר 12 *) אחינו אלה אשר כמעט לא נודע אודותם מאומה במחנה ישראל, הנם יהודים רבנים, שלמים בדתינו, ומדברים בשפת קדר (טטרית), וחותם מנהגי הטטרים עליהם, יען הנם יושבים בקרים מזמן כמה מאות שנים, ומספרם כשבע מאות משפחות, ולהם רב מיוחד, הוא ידידי הגאון הגדול הצדיק ר' חזקי' מדיני הספרדי, יליד רושלים, ועל אחינו התמימים האלה החליט ה' פירקאוויץ כי יוצאי ירך הקראים הנמו (ראה פראספעקטוס פיננער צד 66), ובספר משא קרים דברתי אודותם באריכות, ות״ל שמתי לאל כל דברי ה׳ אבן רש״ף, ועל טוב יזכר שם הגאון הצדיק הנ""ל אשר תמכני במכתביו היקרים להראות למוציא דבה משוגתו, המכתבים האלה היו גם למראק עיני ה׳ הרכבי ויהללם מאד, עקרו של החוק הזה אינו אלא להביא בחשבון נכון ומדויק את מספר הנולדים בבני עמנו, מה שלא יכלו עד כה, בהיות הדבר מסור רק בידי הרבנים, אשר לא עשו מלאכתם כראוי על החק הראשון אנו שמחים וצוהלים ומחכים לזכיות אחרות אשר תבאנה בעקבותיו, אולם מה יביא השני בכנפיו ימים יגידו. קאוונא, ט׳ מרחשון תרל״ה. לשמחת לבבנו נשמע קול תפלתנו, אשר התפללנו בצפירה נו׳ 13 ממעמקי הלב, ונוכל לבשר כי במצב הת״ת חזרה העטרה ליושנה, כי בחוה״מ פקחו האנשים, אשר התעוררו בפעם הראשונה, את עינם להתבונן על הנעשה בדבר הת״ת ואשר נגזר עליו ויתאספו שנית ועליהם נוספו עוד אנשים נכבדים וימצאו מגרעות רבות, ובראש כל, את לבהמות שדה, ויחישו להסיר את המשגיח הסרטן אשר נמנה על פי האנשים חסרי הדעת, ויקימו אחר תחתיו, איש אשר לו כשרון לנהל עניי הצאן על מי מנוחות, ועוד יתרה עשו כי נקבו לו שכר טוב למען יוכל לחיות נפשות ביתו ברוחה, לבלי יהי׳ טרוד בענינים אחרים, ולמען יוכל לשים עין השגחתו בלב שקט לתקן אשר קלקל המשגיח שהיה לפניו בזמן אחד, ולא הלכו בדרכי המנהלים הישנים משנים רבות, אשר לא מחכמה קצבו שכר המשגיח אך שני רו״כ לשבוע, אולם גם הוא (המשגיח הישן) היה חכם כי אף אם נתן לו אך שני כסף, חבל תחבלות לאסף במשך היותו למשגיח כשני אלפים כסף, האומנם נסע לארץ הקדושה להשתטח שמה על קברי הצדיקים לכפרת עונו, אך מה שלקח לקח לעצמו והטרף אשר מלא חוריו, היה פרץ גבעה באשיות הת״ת. לא כן עשו הנכבדים האלה, כי בהתאספם עתה לא חשבו לעשק משכרת המשגיח, וישימו עיניהם להמציא לו מזון ומחיה למען יהי׳ ציר ונאמן לעבוד עבודתו באמונה, אך מי יתן כי לא יוסיפו עוד הפעם להסיר השנחתם מהיום הזה והלאה, ואם טרודים המה לרגלי עסקיהם ומסחריהם, אבל „לכל זמן"" אמר החכם, ואם יפקדו את הת״ת למצער מדי חדש בחדשו ידענו כי יפיחו שמה נשמת חיים, וישתדלו להטיב מצב בני העניים המוסרי והחמרי: ללמדם בינה על ידי מורים נאמנים, לכסות מערומיהם ולהנעילם לבלי יהי׳ מטרה לחצי הקר והכפר, אם את הדבר הזה יעשו, יושעו בני העניים ושם הנדיבים יתנוסס א""ן. לתהלה לדר דר."
021-HZF-1874-11-04-001-10335_toc_9, ידיעות העולם והטבע.,"  ידיעות העולם והטבע. יסוד התמרת הכחות בטבע היצירה. (סוף מגליון 16.) בבואנו עד הלום נוכל להשקיף בכלל על כל מה שהעלנו ולהוציא מהם תולדה אחרת הכוללת כל מעשה תהלוכות הטבע, והוא, אם כל הכחות הפועלים בטבע הגופים על פני האדמה הם בלתי מחודשים ונבראים בעצמם, רק נעתקו ובאו ממקום למקום ומגוף לגוף, מה שראינו בגוף חמרי אחד כח מיוחד בצורה אחת, הוא הוזר ומתלבש בגוף אחר בצורה אחרת, אין אחד בהם אשר יצא ונתחדש בעצמו, ואין אחד בהם אשר עבר ובטל מן העולם לגמרי, הנה יתחייב מהם יסוד אחר והוא יסוד ד׳ קבוץ כל הכחות הפועלים בטבע, ר״ל אם נקבץ מחירם גדלם ושעורם לכמות אחד כללי נמצא שסך הכולל מהם הוא שעור קיים קצוב ומוגבל הבלתי משתנה לעולם, לא יוסיף ולא יגרע מכפי שהיה מאז מראש בתחלת היצירה, ולא עדיף או יחסיר מכפי שהוא, עוד כל ימי העולם!. יסוד הכללי הזה נתבאר היטיב מכל מה שהראנו בשעבר, ונתאמת אצל חוקרי הטבע ע״פ בחינות וחקירות בחשבונות רבים אשר אין ספק אחריהם, ואנחנו לרגל באורנו נוכל ללכת להלאה ממנו, ונשיב על שאלה אחת המתעוררת בקרב כל לב מעיי משכיל, והוא אם כן הוא שכל הכחות הנמצאים בעולם החמרי הזה אינם קיימים ועומדים כל אחד לפי סגולתו, רק יכולים להשתנות מזה לזה, האחד על כולם וכולם לאחד הנה בהכרח שיהיה אב אחד לכולם אשר הוא אוצר כל הכחות, ממנו יצאו ואליו ישובו, והוא המקור הראשון אשר ממנו ישאבו כולם את סגולותיהם הטבעיות? ע״ז נוכל להשיב שבאמת כן הוא כאש נחקור ונדרוש על כל המראות וחזיונות הטבע הנעשים תחת השמש נמצא כי מקור אחד וסבה אחת לכולם הוא חום השמש ואורה. היא הנותנת חיים וכח לכל הנמצא תחת השמים, וכמו שהשמש היא הסבה הראשונה להוליך מסביב לה את כדור הארץ עם כל ככבי הלכת ההולכים ומקיפים אותה ע״י כח משכה, כן היא הסבה הראשונה לפעול בחומה ואורה על צאצאי כדורי השמים האלו וכל היקום אשר עליהם, וכאשר נשקיף על כל השנויים הנראים על פני כדור הארץ, נמצא שהסבה הראשונה אשר ממנה הולכים ומסתעפים סבות ומסובבים רבים ואח״ז, הוא חוס השמש. השמש תחמם את האויר ותוליד את הרוחות הנושבות, תוציא אדים מן מי הימים ויעלו העננים, העננים ישובו למטר וגשם על פני האדמה, ועמהם יתהוו הברקים והרעמים. מן הגשמים ישטופו מי הנהרות את זרמתם ההולכים לשוב אל הים, חום השמש תפעל להוציא צמחים מן עפר הארץ, מן הצמחים יזונו בעל החיים, והם ישובו אל העפר הכלל כל השנוים ההולכים בסדרי משטר הטבע כאשר נחקור עליהם נמצא שהם כמו שלשלת ארוכה אשר בראשה היא אחוזה ודבוקה בחום השמש. אבל אם חום השמש הוא הסבה הראשונה לכל הפעולות הטבעיות, הנה תתעורר בקרבנו עוד שאלה אחרת, אם יש קץ ותכלית לאוצר החום הזה אשר תכלכל בו כל כדורי ככבי הלכת אם לא? — השמש תשלח ממנה קרני אור וחום לכל צד במרחבי העולם מראשית יצירתה, והחום הגדול הזה הולך ונאבד בחללו של עולם תוך הריקות מאז מראש, ובהכרח שיהיה חומה הולך ונחסר ממנה במשך אלפים שנה, האם לא יגיע הזמן לקץ וגבול אשר נר העולם הזה יכהה ויכבה מתחת השמים? וכדור הארץ יהיה אז חומר מוקשה עטוף באופל! כי באין אור וחום יקפאו כל הימים והנהרות לאבני קרה מוצק, לא יעלה עליהם אדם ועננים, ובאין אור וחום לא יצמח כל צמח, ובאין צמחים לא יחיה שום בעל חי ואז יחזור העולם לתוהו ובוהו, כי תהי׳ מיתה אחת כללית לתבל ומלואה! — אפס כי גם בזה אנו רואים יד ה׳, איך יסד ארץ על מכוניה בל תמוט עולם ועד, הוא הכין בחכמתו אוצרות חום לכלכל את השמש די מחסורה, אשר תחסר, ואשר תוציא ממנה יום יום לכל מרחבי היצירה. ידוע הוא שבחללו של עולם נמצאו גופים חמרים המשוטטים לבלי מה באין קץ ותכלית, והם אבני האלגביש וכדורי האש הבאים אלינו על הארץ. בבואם תוך גבול כח המושך לכדור הארץ, הם מתלהטים ונופלים עליה, כמו שבארנו בשעבר, והגופים האלו נופלים בכח המושך של השמש לאין מספר, ובכח מרוצתם הגדולה בהגיעם אליה יתהפכו לחום בוער, ועי""ז הם ממלאים כל פעם חסרון החום הרב היוצא ממנה לאויר העולם; הן אמת שגם לגופים החמרים האלו יש קץ ותכלית למספרם, וגם הם יכלו ויאבדו במשך זמנים אשר לא נוכל לשער, אבל גם זולתם נמצא פעולה אחרת בטבע כדורי השמים המוצאים מקרבם חלקים קטנים לתוך חללו של עולם, והם חוזרים ומתקבצים בכח משכם זל""ז עד כי במשך הזמן הם מתעבים לגופים חמריים ההולכים ומתנועעים בתוך חללו של עולם. והוא זה: כל כדורי השמים הם סובבים על קוטריהם תנועה סבובית, והוא מתחייב מצד טבע הוויתם, כידוע לחוקרי הטבע, וכל אשר יתכוצו ויתעבו יותר, תגדל ג״כ מהירת סבובם, וכל כדור עגולי כאשר ימהר סבובו, וגדל ג״כ כח המעופף תחת המשוה שלו, ויזרוק ממנו חלקים קטנים בכח המעוף ההוא, וחלקים כאלו הנפרדים מכל ככבי השמים העליונים, הם מתחברים ול״ז בכח משכם ונעשים לגופים חמריים, אשר בבואם אח״ז בגבול כח המושך לשמש הם נופלים לתוכה. באופן שלפ״ז גלגל הוא שחוזר בעולם, ההויה תביא אל ההפסד, ומן ההפסד תצא הויה חדשה, — חק עולם הוא לכל מרחבי הבריאה, ביצורים הקטנים הנראים על הארץ מתחת, כמו ביצורי עולמים הגדולים אשר בשמים ממעל.!"
021-HZF-1874-11-04-001-10335_toc_10,פעולות העלעקטריות ומשפטיהן.," פעולות העלעקטריות ומשפטיהן. רבות הנה עלילות הטבע בכחותיה הכבירים והאדירים, ורבות הנה פעולותיה, אשר לא שם האזים אליהן לב, כי קלו בעיניו, ולעיני החכמים החודרות נגלו כי הן הנה מוסדות תבל, ומצוקי ארץ עליהן כוננו, עד כי תאחזנו שער להתבונן על אשר לא שמענו, ואשר לא ספר לנו ראינו וניראם, כי מי יעמוד לפני האלהים האדירים האלה. אולם היותר מפליא ונשגב יתר מכל הוא הכח הנשגב והאדיר, הנקוב בשם העלעקטריציטעט״ מלאך הטבע הזה ידד משמים ארץ זה לא כביר להתהלך בין בני האדם, ועד לפני מאתים שנה הסתתר מהם בכל מעשהו הגדול והנורא, עם כי רב מאד מחנהו ועצום עושי דברו, חדשים לבקרים יגלה לנו עלילותיו, באפל כי יהלוך ובחשך כי ירפה וצועו, עד ראש נשיאים כי ירום ולגבהי שחקים כי ירקיע, לא יסתר עתה מבני האדם המתחקים על שרשיו. בפי ההמון נודע רק זה כחמשים שנה, מעת החלו חוטי המבשרים (טעלעגראפען) להמשך בראש דרכים, כי הם המה כמו כן קצת מפעולותיו המהוללות. גלל זאת הסכמנו אמר לתת לפני קוראינו הנכבדים ראשי יסודותיו חקותיו ומשפטיו ועלילותיו, ובפרט לאותם אשר אין עתותם בידם לדרוש מעל ספרי הטבע בלשון נכריה, ולא נבא ברב ענין ולא בהצעת ידיעת למודים אחרים וציורים, ולא כתמונות אלגעבריות, ובכל זאת נעמול לתת לפניהם מושג ברור ונכון, ונקוה להפיק בזה רצון מאת הקוראים, כי נלך מן הקל אל הכבד ומהנסיונות הפשוטים אל המרכבים, וזה החלונו א. אם נקח כלי מלא מסך מים המחומצים במעט חמץ-הגפריתי (שוועפעל זיירע), ונשקיע בו שני מטילי מתכות, ד״מ של צינק או של פלאטין, לא נראה מהם כל שנוי ופעולה. אך לאשר הצינק העובר לסוחר איננו נקי וטהור מסיני מתכות אחרות, ע״כ צריך למשוח אותו בכסף-חי (קוועקזילבער) לעצור בעד פעולת המים החמוצים עליו. ואם יהיו שני המטילים שונים במתכותם, ד״מ האחד של צינק והשני של פלאטין, לא יתפעל עוד ממים החמוצים, כל זמן שלא נגעו המטילים וא״ז; אכן מרגע הנגיעה והלאה, יחלו המים ללחך את הצינק ולהמיסהו לאט לאט כל משך הנגיעה, עד תום הצינק כלו ואבד לעינינו, בעוד שמטיל הפלאטין נשאר שלם, אך משטח פניו יעלו בועות אויר גאוי דרך פני המים, כל משך הזמן ההוא, כשיקבל ע״י תחבולה המימי (וואססער שטאף), כן מפאת קלותו וכן מפאת הדלקתו באויר כמוהו. במחזה זה נאמר, כי המים (המרכבים משני יסודות יסוד המימי ויסוד החמצי (זויער-שטאף) מתפרדים ליסודותיהם באופן שיסוד החמצי מתמוג עם הצינק לחלודת צינק (צינק-אקסיד), ויסוד המימי שלח חפשי אל פני הפלאטין, אשר משם יסע על. גם אם יהיו מטילי המתכות טבולים במים החמוצים רק בקצתם, ויגעו זב״ז מחוץ, או גם אם לא יגעו המטילים עצמם ב״ז, רק יחברו יחד ע״י פתיל (דראהט) נחושת ד״מ, תצא הפעולה הנ״ל בעינה, והיא שהמים יתפרדו ליסודותיהם, הצינק ילך תמס עד כלותו, ויסוד המימי יצא לחפשי בשני האופנים האלו, נאמר כי שני המטילים והמים עושים עגול אחד או רתוק (קעטטע), ובאופן האחרון יהי׳ פתיל הנחשת סוגר את הרתוק הזה. כאשר תקרב לנסות המחזה ההוא, טוב לקחת צילינדער של זכוכית ולמלאהו מים חמוצים בחמץ הגפרית, ונקח שני פחים של צינק ושל פלאטין ונשקיעם במים הנ״ל עד מחציתם, ויקושר יחד ע״י פתיל נחשת, ובחדר אפל נבקיע אגודות קרני אור אשר עברו דרך כתלי הכלי יקבל את האור על עדשת זכוכית, אשר סגולתה לפזר קרני האור מאחרי נקודת שרפתה, ולכן ילכו וירחיבו עד נפלם על ידיעה פרושה התלויה מנגד הרחק, אז נראה עליה תבנית צילינדער הזכוכית, ושני פחי המתכות, וברגע נגיעת שני חלקי הפתיל הקצוץ, נראה עין בעין תהלוכות הפעולה הכעמית השוררת אז במים, ואיך תחדל פתאם בהרחיק חלקי הפתיל לפתיל המחבר שני מטילי המתכות, יקרא בשם „המנהל״ ולייטער) לזרם העלעקטרי (עלעקטרישער שטראם) הזורם דרך העגול או הרתוק, הנקרא לפעמים בשם „זרם וואלטאי״ על שו החכם האיטאליאני וואלטא, אשר חשף את הפעולה העלעקטרית הזאת; וכן יקרא מערכת המטילים והמים האלה בשם „עמוד וואלאטי״ (וואלטאשע זיילע). ואנחנו נבאר הנה סגולות הפתיל הזה, בהיותו סוגר את הרתוק מחוצה להעמוד הזה. בהיות הרתוק סגור, ימשך הפתיל אליו נסורת ברזל הפזורה תחתיו, ויעטם כשלמה סביבו, וברגע יפתח תפול הנסורת מעליו. החוקר ערשטעד גלה עוד כי בזמן הסגרו יטה למוט מאגנעטי התלוי מקביל אליו, מני ארחו. אם הפתיל הוא מנחשת ועב מאד לא נרגיש בו כל חום; אולם אם נקח תחתיו פתיל פלאטין דק, אז יורגש בו בעת נחלו את הזרם העלעקטרי חום גדול, עד שלפעמים ילהט הפתיל מאד. מזה נראה כי הזרם העובר בפתיל זה, מוליך אתו איזה כח נעלם העושה פעולה מאגנעטית וקורא גם את החום ממצפוניו. אם יכרוך הפתיל בעודו מנהל את הזרם, לאיזה מטיל ברזל אז יאצל חלק גדול מכחו גם על הברזל ההוא, ויהי׳ גם הברזל בסוגר הרתוק הוואלטאי. אמנם אם נחתול את הפתיל בצמר. גפן, או יותר טוב במשי אשר יהי חוצץ בינו להברזל הכרוך ממנו, אז יגן בעד הכח העובר בפתיל לבל יצא אל הברזל, ויהי׳ הכח נאלץ לרוץ תוך הפתיל בכל מסבותיו את הברזל, אפס הח' אראגא הראה לדעת, כי בכל זאת יפעל הזרם מבעד למסך המשי לעורר בכל כריכה איזה כמות מכח מאגנעטי בהברזל, ואם תרבינה הכריכות במספרן, יגדל הכח המאגנעטי בו מאד מאד. ברזל מאגנעטי זה יקרא בשם „עלעקטראמאגנעט"" להבדילו ממאננעט הפשוט והקים, לפי שבהעצר הזרם ממרוצתו, והוא בהרחיק חלקי הפתיל מנגוע זב״ז, או כרגע יאבד הברזל את סגולת מאגנעטו, וכאשר יצא לפתע פתאם מחבו בהסגר הרתוק, כן בהרתק החבל ישוב הברזל לכשהי׳ אין הפתיל העוטה משי צריך שיגע בברזל לעשותו מאגנעט, כי גם אם נקח טבעת שאלכסונה מעטער אחד במדה, ונכרכנה על הקיפה בפתיל המנהל, ובמרכזה נעמיד מעט ברזל, שנמצא המוט רחוק מגלילי הפתיל, כמו חצי מעטער יעשה ג״כ הברזל גנעט. עמל הוא בעיני חכמי הטבע לדעת, איזה דרך יפעל ורם הפתיל על הברזל, אם מרחוק או באמצעות איזה ספירי ביניהם. — גם אין משפט לתמונת הברזל, אמנם רגילים לעשות אותו כתבנית נעל-הסוס (הופאייזען), למען יכפל פעולתו בהיות שני ראשיו מצד אחד. כן רגילים לצנוף את הפתיל פעמים רבות זעג״ז סביב לפלך (שפינדעל) נבוב, ויקרא אז הפלך הנבוב הזה בשם „גלגל-עלעקעראמאגנעטי״ (עלעק. מאג. שרויבע) כזה *) שבתוכו יונה נעל הברזל העתיד למאגנעט. גם רגילים להניח ברזל רך בין צירי (פאלען) או קצות הנעל, והוא נקרא „חוסן המאגנעט״ (ארמאטור), וסגולתו מבוארת בספרי הטבע. כשיכרך הפתיל על מוט ברזל קרוב לקצהו, אז יעבור הכח המאגנעט ללכת משני קצות המוט והלאה, וכרבות הכריכות בקצהו האחד, כן יגדל הכח אשר נמעיט כריכותיו. (המשך יבא.) בקצהו השני ויקטן בכל"
021-HZF-1874-11-04-001-10335_toc_12,נסיעה באיי הים הגדול.," נסיעה באיי הים הגדול. (המשך מגליון 15.) העם היושב על החוף הוא מאלאים וחינעזים. הראשונים אוחזים בדת המחמד על דרך הפאלינעזין, והוא: כי ימולו את בשר ערלתם, יקראו אללאה (אלוה) כמוהם, וגם בתי תפלות להם כבתי התפלות לישמעאלים (מאשעען) אף יקנאו את נשותיהם כמוהם, אך את האיסלאם לא ידעו, ואת נביאו לא יכירו. — בנין גום יפה הוא מאוד, ומראה פניהם טוב, מלבד בעיניהם השחורות יטילו אימה ופחד בלב רואיהם; לא כן עיני הנשים, כי רבות הנה. כמוהם בכל עם המאלאים ילעסו את הבעטעל, והוא מין תמר אשר מדת גבהו יעלה משלשים ועד ארבעים רגל וטעמו כטעם הפלפל. המאלאים יקחו עלה אחת מעלי העץ הזה ויכרכו סביב חתיכה קטנה מאגוזי הארעקע (ss-המשוחה גם בסיד, ואת זה ישימו בפיהם בין בשר הלחיים והשנים. פעולתו הוא לחזק את הקרבים, ולעת ערב יפיל שנה נעימה על עיניהם, אך יצבע את רוק הפה בצבע אדום וכן השפתים, ולכן נמאס הדבר בעיני בני אירופא. איש כי יאהב את רעהו, אז יראה לו אהבתו בקחתו את הבעטעל אשר כבר היה בפיו ויתננו לתוך פיו של רעהו, וזה הוא אות אהבה נאמנה. אמנם אך זאת היא אהבה, לא ידעוה שאול ואבדון! בגד אמה רחבו ואמתים ארכו יקיף בשר הנשים מהמתנים ועד השוקים, ואת הבגד הזה לא תחזיקנה בחגורה כי אם בכנפי הבגד עצמו, ואשר לזאת ידיהן מלאות תמיד עבודה לחזק את הבגד על גופן רגע ורגע. עוד בגד אחר כמדת הראשון יהי למו *) כג׳ ב״ב פ״ד מ""ה ובת""י שם. למעיל העליון, אשר תכסינה בו פעם את שכמן ופעם את ראשן, הכל בלי סדרים, כי אם ככל העולה על רוח האשה. וזה כל לבושיהן. — עבודת דמאלאיים היושבים על החוף תפרד והיתה לשני ראשים; העניים יפרשו מכמורת על הים, והעשירים יעבדו את האדמה, אך מרעה צאן ובקר היא עבודה היותר חביבה ונכבדה אצלם. מרעה החזירים תועבה היא להם לפי האמונה המחמודית, ולזאת לא ידעו, כי אם את בקר-האינדי הבקר הזה קטן הקומה הוא, ועל גבו גבן עב ושמן אשר יכלל את יפי מראהו. גם הרבה ממין הכוי (ביפפעל) על האי הזה, הוא מין בקר אשר לו קרנים עקומות ומצח רחב, מקומו הוא באינדיען, אך גם באמע- ריקא ובאיזו מקומות באירופא באיטאליען, אונגארן וטירקייא ימצא המין הזה; אך שם בני תרבות המה, לא כן אלה אשר על האי הזה, הפראים כחיתו יער, ובנקל היה ההלך טרף לשניהם, לולא עמדו לשטן על דרכם העצים הרבים כהתמר והבאמבוס הנמצאים לרוב על האי הזה, אשר קרני הבקר נאחזים בסבכיהם, עד כי לא יוכלו למוש ממקומם. מסכנים מאלה המה חזירי היער הרבים מאוד על האי הזה, ומקומם הוא בין עצי היער. גם הבאבירוססים ימצאו לרוב על האי הזה; המין הזה על משפחת חזירי היער יחשב גם הוא, גדלו כגדל הצבי, ושניו בולטות החוצה כשני החזיר. — נחשים צפעונים רבים יכסו את אדמת היערים, ומהם כמה נחשים אשר יקיפו בגדלם את העצים מלמטה. ועד ראשיהם, ואוי לו להאיש אשר יעוז לשכב לנוח על עשבות הערים האלה, כי לא יקום עוד ממשכבו. — (המשך יבא.)"
021-HZF-1874-11-04-001-10335_toc_13, חדשות שונות,"  חדשות שונות על גבעה נשאה סמוך לעיר פאסטדאם, בונים כעת „בית הצופים לבחינות השמש״ (זאנגען ווארטע), אשר שמה יעמדו תוכנים על פקודת משמרותיהם תמיד להבחין יום יום בפני השמש וחליפות השנוים הנראים עליה, ג׳ מגדלי צופים יהיו, שנים מהם לכלי המצפה וקנה ההבטה, והשלשי רק לבחינות נתוח האור ישפעקטראל-אנאליזע) של השמש ע״פ הכלים המיוחדים לזה. וכן יכינו בית מיוחד למלאכת הפאטאגראפיע להעתיק צורות השמים, ובית אחר לבחינות כח המאגנעטי וחזיוני האויר. הבנין היותר גדול אשר יתעסקו בו כיום באמעריקא, הוא בנין מסילת הברזל במדינת פערו, אשר תלך על הרדי אנדען הגבוהים מעל שטח הים עד כדי כ׳ אלפים רגל. התחילו בבני־ הזה בשנת 1870, וכדי כ׳ אלפים אנשים, רובם חינעזים, יעבדו בו עבודתם חליפות ביום ובלילה, וכבר עלה ההוצאות עליו עד 140 מיליאן פראנק, ויחשבו כי יגמר בנינו עד שנת 1876. המסילה הזאת תלך בגובה 17 אלפים רגל, והיא היותר גבוהה מכל מסילות הברזל שנבנו עד היום, גם יש לה נשר גבוה ההולך עובר דרך עמקים נמוכים מאוד, (Viaduku), ארכו 580 רגל ובאמצעיתו הוא גבוה עד 300 רגל! והוא היותר גבוה בעולם, נשען על ג׳ עמודים אשר גבהם 166, 183, 253 רגל. — מסילת ברזל הזאת תביא אושר והצלחה למדינת פערו באין ערוך, כי היא תחבר מדינת פערו עם הים השוקט ועם העמקים של האמאצאנענשטראם, ושערי מסחרה יפתחו לכל חלקי התבל עד אפסי הארץ. במדינת אמעריקא נתיסדה חברה אחת בעלי עסקים אשר חפצם לבנות צי אדיר מן 45 אניות הקיטור גדולות, אשר תוכלנה לשאת משא ד׳ אלפים טאננען, ארחות אניות האלה תלכנה כסדרן בפעם בפעם בין אמעריקא וארופיא, ותוכלנה להעביר בפעם אחת 100 נוסעים משלמי שכר לקלאסע הראשונה, 1000 נוסעים עוזבי ארץ מולדתם, וזולתם עוד מרכולת וסחורה מן משא 2500 טאננען. סך הכסף הדרוש לבנין הזה יעלה לכדי 36 מיליאן דאללאר, ויוציאו אותו ע״פ שטרי חובות המעלים רווחים 6 פראצענט, באופן אשר הממשלה תקבל עליה אחריות תשלומי הרווחים לבעלי השטרות בזמן כל מחצית השנה, ובעבור זה יהיה הזכות בידה לשלוח ע""י האניות ההן כל שליחות הפאסט אשר מאמעריקא לענגלאנד על משך כ׳ שנים."
021-HZF-1874-11-04-001-10335_toc_14,," ה׳ סאלאמאן עהרנבורג בעיר הארקאב קובל עליו להיות סוכן הצפירה שלא ע״מ לק״פ, וכל החפץ בה ישיגנה מידו. אדרעססע: Salomon Bhrenburg in Charkow."
021-HZF-1874-11-04-001-10335_toc_15,, בעיר וויטעפסק וסביבותיה קובל עליו ה׳ לעאן זאגארסקי להיות סוכן הצפירה. אדרעססא: Leon Sagorski in Witebsk.
021-HZF-1874-11-04-001-10335_toc_16,התרת השאלה מן נומער 3," התרת השאלה מן נומער 3 מבלי לנסות לראות אם ימצא לאל ידו להתיר משויות כאלו. לא כן עשה הח׳ יוסף ליב זאסניץ, הוא השכיל למצוא פתח ההתרה ע״י ב׳ משויות וב׳ נעלמים, רק הלך בדרך ארוכה. והננו להראות הנה לפני הקורא התרת השאלה הזאת ע״פ משויה אחת, המוליכה אותנו אל המטרה בדרך נכונה וישרה, וזאת היא. לפי תנאי השאלה יתחייב, AE שכאשר נוציא את הקו DAE ,BAE תהיינה אז הזוית שתיהן שוות זו לזו. נכנה מחצית הזוית הנתונה 600 DUA בשם 1, וחצי יתרון הזוית על 664, בשם נעלם — , ותהיה לפי זה הזוית DUA—n-צ .R04 — — אבל המבואר, במשפטי ולפי המשולשים, יהיה מדת הנוגע h Sin. ) -צ לויות 945 - (בקרן 60 , וכן הנוגע לוית G Sin. )h-צ( ccos. — — — BA השוה לה ע״כ יעשו שניהם משויה אחת, וכאשר נעלה השברים ממשויה הזאת, ונפריד הקשתות צ--ו, —1, על מחירי הבקעים ובקעי התשלום שלהן, כידוע, הנה אחר ההעתקה הנכונה נמצא  באחרונה -e( Sin. n. Cosin.צ-(h-e( Cos. n. Sin2— E. Sin. K. Cos. 2 . נחלק כל המשויה ע״י cos. 2, יצא לנו —C( Sin. n-(h-e( Cos. n. tang 2 — tang  21e . lang ) וכאשר נכנה את צ. tang בשם נעלם אחד — 2, ונסדר כל  המשויה לפי סדר אבריה, יצא לנו משויה נכונה ממדרגה ד׳, אשר בהחלץ ממנה הנעלם 2 נדע מחיר ang. 2) המבוקש ע״פ שעור קצוב. השאלה שהצענו אז בגליון 9, איננה שאלה של מה בכך כאשר ידמה הקורא בהשקפה הראשונה, אבל יש לה תכלית ידוע להתרת שאלה אחת בלמודי הטבע מענין סגולת מראות העקומים. וכן יש לה יד גם במדידה הנשגבה, בענין נגיעת העגול עם העליפסא, ואנחנו אמנם הפשטנו מן השאלה ההיא את סגולותיה, והחלפנוה לשאלה הנדסית ע״י התנאי שהנחנו היות היתרים שוים זל״ז, וכוונתינו היתה לעורר בזה את לבב אוהבי ההנדסה למצוא מקום הנקודה 4, לא ע״פ נתוח חשבון הנשגב כדרך המהנדסים בספריהם, אבל ע״פ משפטי המדידה הפשוטה; וכפי מה שהודענו בגליון העבר, הגיע לידנו שתי תשובות בענין הזה. הח׳ גבריאל יודל ליכטענפעלד תעה הלך בדרך נבוכה מבלי להגיע אל המטרה, הוא ראה בשאלה הזאת חמשה נעלמים בתוך ה׳ משויות, ואח״כ העתיקם והביאם לג' משויות אלו שלפנינו, אשר ג׳ השעורים .A. 7. P 12 נעלמים, 1( h Sin.-—yVa  14y(Sin 124 .2( C sin )7—ם( — — — WK-1ySin 15 4 3( Fsin ——1ya-Iy( Sin)12 4— ובזה התפאר לומר שעשה חדשות אשר לא קדמוהו שום מהנדס ובאמת העלה חרם בידו ואל פתח ההתרה לא בא. כל משכיל מבין יראה איך ה׳ ליכטענפעלד אסף רוח בהפניו בהכניסו תוך המשויות האלו השעורים ,a, E ""ע ללא יועיל. כי השעורים האלו יצאו לו משתי משויות אחרות שביקש להחליף הנעלמים ,A. AD על נעלם אחד ? והחליף פרה בחמור מבלי להרויח מאומה, זולתי לערבב ולבלבל תמונת המשויה חנם"
021-HZF-1874-11-04-001-10335_toc_18,," איין דעסטילאטאר וועלכער זייט יאהרען פראקטיצירטע, אונד מיט גוטען צייגניססען פערזעהען איסט, ווינשט איינע אנשטעללונג צו בעקאממען, אדרעססע אין דער רעדאק. ציאן דער הצפירה."
021-HZF-1874-11-04-001-10335_toc_19,"שאלות ותשובות. אל בעל תקוה,כבי כלפס מאמל..."," שאלות ותשובות. אל בעל תקוה, כבר נדפס מאמרו במ״ע אחר. אל ש׳ גר׳ בלעמ"" לא נוכל להדפיס, אל שה׳ בהאמ׳ מאמרו הגיענו ולא הדפסנוהו. אל חקרי שדי, הוכרחנו לשלם בעדו 36 קאפ׳ לבד הטרחה על הצאללאמט. אל פנ׳ ק״מ למאמרו אין מקום. אל ס׳ ל׳ ס׳ בנזי הרבה יוציא ומעט יכנים. אל בן אב׳ בברד׳ לא יודפס."
021-HZF-1874-11-04-001-10335_toc_20,," הרוצה לפנות אלי במכתבו יכתוב על האדרעסע: S. Slonimski, BERLIN, Lietzmannsstr. 14"
021-HZF-1874-11-04-001-10335_toc_21,," Selbstverlag. S. Slonimski in Berlin. Verantwortlicher Redacteur: S. M. Lipschitz in Berlin. Debit fur den Buchhandeli Julius Benzian in Berlin. DamprSchnellpressendruck von A. Ostrowski in Berlin, Lietzmann-Str. 4."
