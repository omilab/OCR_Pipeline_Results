article_id,headline,text
021-HZF-1883-02-27-001-10049_toc_1,," N ברוסיא ופולין. א השולח במוקדם לשנה 5 רו""כ.  לחצי שנה 2.75 רו״כ. א לרבע שנה, 1.50 רו״כ.  ביתר הארצות 20 פראנק.  ל באמעריקא 5 דאללאר Л"
021-HZF-1883-02-27-001-10049_toc_2,, G מחירו באשכנז: 14 רייכס מארק לשנה. א ) בעסטרייך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳.  MK
021-HZF-1883-02-27-001-10049_toc_3,", מכתב עתייוצא לאור משמיע אתת בשבוע , מא..."," מכתב עתי משמיע חדשות יוצא לאור אחת בשבוע, מאת היים זעליג סלאנימסקי."
021-HZF-1883-02-27-001-10049_toc_4,תוק הענינים דברי הימים .סטילא .ביאליסטאק..., תוכן הענינים דברי הימים. סמילא ביאליסטאק. ווילנא קונסק. טימקאוויטש. אנאנעיוב. הצופה לבית ישראל. תקנות עגונות. הודעות. שאלות ותשובות.
021-HZF-1883-02-27-001-10049_toc_5,דברי הימים," דברי הימים רוח חדשה נחה על צרפת ארץ החליפות והתמורות. המפלגה אשר גאמבעטטא היה נושא דגלה התנערה מעפרה, ותקם ותעל על במתי הממשלה, והארי שבחבורה ההיא, ה׳ פעררי, היה לנשיא על מיניסטעריום חדש, אשר רוב מנינו ורוב בניני התלקט יחד מבין הגאמבעטטיסטים שלומיאל-לאקור הורם לשליט על עניני חוץ, ואלדק-רוסא הונף לנגיד ומצוה על עניני פנים מרטין-פעליע חוקם על לשר המשפטים, טובדעין נבחר לשר המלחמה, היהודי דוד ריינאל עלה למעלת שר הבנינים מטעם הממשלה, טירארד היה לסוכן על האוצר, ועל כולם ותרומם פעררי בתור נשיא ובתור שר השכלת העם. רוב השרים האלה נשאו משרות הממשלה בימי משול גאמבעטטא, ואף כי לא יד ולא שם להם על פני חוץ, כשרונותיהם עוד לא עמדו בנסיון ולא נחלו להם פאר ותהלה, בכל זאת החזיקו מעמד בימים ההם, יען לא בהם בטח העם רק בגאמבעטטא הסוכך עליהם, שמו וכשרונו היו כנס להתנוסס, וזכותו עמד להם, והם לבו למשוך בקרון ולנהג את המרכבה הזאת בעקבות גאמבעטטא, ובלב מלא תקוה וביד חזקה תפש את רסן הנשיאות. ביום 23 לחדש זה עמד פעררי לפני נבחרי בית הפארלאמענט, ויערוך לפניהם דברים על אדות הדרך אשר ילך בה והמעשים אשר יעשה בארץ ומחוצה לה. הוא פתח בתחנה ובבקשה לקרבו ולתמכו, כי עת רעה היא לו ומכשולים והתחתים סביב שתו עליו ועל עוזריו הפעולה הראשונה אשר תפעל ממשלתו יחיה קיום החק הקבוע ועומד משנת 1834, להרחיק מן הצבא את המתאוים למלוכה מחרחרי ריב ומדון בארץ; הממשלה לא תוכל לשקוט במכונה ולחבק את ידיה בעת אשר אויביה יטמנו לה פחים, על כן תשים לפני הנבחרים מערכת חוקים למנוע ולחסום בעד אויבי הממשלה, לבל יוכלו להפיץ בין העם מגלות קנאות מאזרות זיקות שנאה ומרד. הדבר נחוץ לחזק ולסעד את הרעפובליק על מכוניה לבל תמוט, ורק אז תוכל לפעול ישועות ולתקן סדרים חדשים וטובים בכל ענפי הנהגת המדינה. בשערי המשפט, בצבאות החיל, ובמקצוע המסחר ועבודת כפים, ואחרי אשר חדשות ונצורות תצאנה לפעולות בקרב הארץ, אז תשים הממשלה את לבה לאחוזותיה בטונים, לתקן גם שם את משטרה בדרך טוב ונכון נר לרגלנו בהליכות ממשלתנו בחוץ יהיה. החפץ הנמרץ לשמור מכל משמר את השלום באייראפא, אבל חלילה לאהבת השלום להפיל עלינו תרדמה ולחרפות את ידינו, לא זאת נחפוץ, כי בכל עת ובכל מקום אשר כבוד ממשלתנו ועניני ארצנו ידרשו ממנו, יצוא נצא ביד רמה להוכיח לכל באי עולם כי יש בצרפת ממשלה חזקה ואדירה אשר כל רוחות שבעולם לא ימישוה ממקומה, כי על שלשה עמודים חזקים היא עומדת, על המדע, על העבודה, ועל החפץ העשוי לבלי חת לעלות למעלה למשכיל. — אלה היו ראשי דברי נשיא המיניס- טעריום החדש אשר באו כשמן ללבות כל אוהבי הרעפובליק וכחומץ על נתר ללבות הבאנאפארטיסטים והארלעאניסטים עיני הצרפתים כלות לראות את קץ פתרון שאלת „המיוחסים למלוכה״, אם יבצע פעררי את זממו ויחרים את צאצאי המלכים מן הצבא אבל מה יענה על זה הסענאט העומד כצר נגד הנבחרים בענין הזה? בעיקר הדבר שפה אחת ודברים אחדים לכל מכה״ע הצרפתים, כי בהמיניסטריום החדש של פעררי תלויה הרעפובליק, ובחיקו חוטל גורלה, אם יעלה הדבר ביד פעררי להוציאה מיון מצולה ולהעמידה במרחב, אז תכון בארץ, ואם לא, אז בל ימצא עוד איש אשר יקח את המכשלה הזאת תחת ידו אחר פעררי, על כן המיניסטעריום הזה היא הבחינה האחרונה — לחיים או למות. באשכנז עברה רוח רעה בין הממשלה ובין הקאטולים בקש ביסמארק לישב בשלוה ולנהל עדרו כחפץ לבו — קפץ עליו רוגזו של האב ברומא, והשאלה הקאטולית אשר נמה שנתה זה כמה שנים התעוררה עוד הפעם, ותתן להממשלה ענין רב אשר אין לה חפץ בו קוראינו יודעים את פרשת דברי המכתב אשר כתב הקיסר ווילהעלם אל האפיפיור ברומא, בו הבטיח לשנות ולקצץ בהחוקים הקשים שנקבעו באשכנז נגד הקאטולים, וביסמארק קוה כי בההבטחות הנעימות האלה יניח את רוח האב ברומא, ויפיים את הקאטולים בעלי כת המרכז, ובעבור זה יעמדו לימינו בבית הנבחרים לקיים את כל הצעותיו אשר יציע לחוקק חוקים חדשים; כן חשב ביסמארק, אבל האפיפיור ברומא יחכם ממנו ולא מכר את בכורתו בעד נזיד עדשים, וישב מכתב אל הקיסר, אשר בו הוא דורש ממנו לעקור את כל החוקים הקשים השוררים נגד הקאטולים, ורק אז יכרות אתו ברית שלום, אבל כל זמן אשר החוקים הרעים לא יחדלו, „אין שלום"" יאמר האפיפיור לצורריו, התשובה הנמרצה הזאת נתנה קטורה באף הקאטולים, וישובו לעמוד לשטנה להממשלה, וביתר שאת התעוררו בחמתם, כאשר נודע הדבר כי בימים האלה בקר וכחד מנהון דבר דברים בעניני חברתם ולפי שיטתם, ובני החברה האלה כנודע צוררים הם לשלטון הכנסיה אשר ברומא, באו דורשי רשומות ויצרפו צירופים תשובת האפיפיור ודרשת יורש העצר בסוד הגודרים. זה לעומת זה עשו בכוונה להכעיס איש את רעהו, ואחרי כל אלה עוד השיב שר האמונות נאססלער לשואליו בבית הפארלאמענט ויאמר, כי הממשלה רצתה להתפשר עם הקאטולים אך הם עמדו במרדם, לכן לא יצאה הפשרה אל הפועל. בעקב כל הדברים והאמת האלה התפרדה מפלגת המרכז מן הממשלה, ופעולות התפרדות החבילה כבר נראו בעליל במערכות הפארלאמענט בימים האלה. ביסמארק ערך אחת מהצעותיו בענין תרומת המסים, ויבקש לבטל את הסדר הקבוע ולתקן סדר אחר הנכון לפי דבריו לטובת העם, והכוונה בזה, לטובת הממשלה, אף גם הריק ביסמארק אחד מחניכיו, הפראפעססאר וואגנער. להלל ולשבח את מחשבות הממשלה לקנות לצמיתות את כל מסלות הברזל, וגם את בתי מלאכת גלומי הטאבאק; אולם הקאטולים עמדו יחד עם אוהבי החופש ועצת ביסמארק הופרה והפראפעססאר וואגנער נחל בוז והתולים . עדת לאומים (קאנפערענץ) אשר תמתיק סוד בענין שאלת הדאנוי בעיר לאנדאן עוד לא גמרה את משאה ומתנה. בשבוע העבר הודענו לקוראינו, כי רומעניא צועקת חמס נגד כל המשא ומתן, יען הצעת רוסיא וחפצה להוליך את מימי הדאנוי בתעלה בהמקום קיליע — רע בעיניה, אל רומעניא הסתפחה אחרי כן גם סערביע. וכפי הנשמע נתנה גם בולגאריע את ידה להם — והנה עתה עלה הדבר ביד הדיפלומאטים להרגיע את רוד רומעניא לבל תצעק, ולבל תוסיף לערוך מחאות רק תשים לפיה מחסום עד אשר יצא דבר הקאנפערענץ, ותמשוך רומעניא את ידה מסערביע ותבוא בסוד הקאנפערענץ. ע״ד החלטת הצירים לא נשמע עוד דבר בעולם המדיני, רק זאת יתנבאו כל מכה״ע בסגנון אחד, כי רוסיא תשיג את חפצה בדבר התעלה החדשה אצל קיליע. ביתר שאת מן שאלת הדאנוי ומכל השאלות המדיניות, עסוקה דעת הקהל כעת באנגליא במהומת אירלאנד, השוטרים האנגלים מרגלי חרש באירלאנד הצליחו לגלות עמוקות מני חשך קשר ומרד איום ונורא אשר פרס מצודתו על רבבות עם באירלאנד, וכל באי סודו היו מושבעים ועומדים לעשות את פקודת האלופים ולהמית כל שר ופקיד אנגלי אשר הם יחרצו עליו במסתרים משפט מות. במחשבי הקושרים ההם הוחדה אף מורטה חרב הזעם אשר שפכה ושופכת עוד דם שרים רבים ועצומים, ומאתם יצאו כל פקודות המרד וכל המוראים הגדולים והפחדים אשר יתפלץ לב כל איש לזכרם. אחד מבני חברתם נתפש בכף, ויבגוד במרעיו ויודה כל אשר ידע על אדות בני החברה הנעלמה ההיא, ועל פי הדברים אשר הודה יתפשו השוטרים יום יום חברי פושעים ומורדים, ורבים ונכבדים מהם ושבים על ספסל הנאשמים בשערי המשפט. השופטים באירלאנד דנים את הנאשמים, ונבחרי הפארלאמענט בלאנדאן נושאים ונותנים בשאלה האירלאנדית, היא השאלה המבולבלת, אשר ממנה יצאו כל הפרעות והשערוריות האלה אחרי תמנו לכתוב הגיעה דעפעשע מפאריז, כי במכ״ע היוצא מהממשלה נדפסה הפקודה, אשר שלשת שרי הצבא המתיחסים למלוכה צאצאי מושלי צרפת, והם הפרינצען אומאלא, שארטרעס, ואלינסאן, שלשתם הוסרו מפקודתם בשרי החיל (חדשות בקרב הארץ) חליפות וצבא לשאלת היהודים שוכני רוסיא, וקץ הפלאות עודנו נעלם ונסתר מעיני כל צופי העתים לדברת מכ״ע וויעק (No. 42) נתנה המשרה על שכם השר מאקאוו, אשר כהן לפני איזה שנים בכהונת שר הפנים, והנה כעת הפקידתהו הממשלה לשבת בראש הועד היושב ודורש בעיר המלוכה בפתרון שאלת היהודים ברוסיא גם בחלקת מחוקק תצמחנה חדשות לבקרים, לפי הודעת הנאז׳ ווארש׳ (No. 42) יצאה הפקודה בעיר קישינוב לאסור לבעלי מלאכות היהודים ילידי חו״ל באיסור מוחלט לבל יעסקו במלאכתם בעיר ההיא. האיסור כבר יצא מלשכת המחוקקים אל הפועל וכבר נסגרו על מסגר כל בתי המלאכות של היהודים ילידי חו״ל העומדים תחת מחסה צירי הממלכות. — כבר הודענו לקוראינו דבר בעתו, כי בעיר אדעססא יצאה פקודה נמרצה אל סוחרי ישראל ילידי חו״ל. לקחת תעודות מסחר ממדרגה הראשונה (ערשטע גילדע) או להניח את מסחרם, כעת מודיע מכ״ע הנ״ל, כי הסוחרים ילידי אוסטריא אשר גם אליהם נגעה הפקודה החדשה נמנו וגמרו יחד והושיטו מכתב בקשה אל ציר אוסטריא היושב בעיר ההיא, אך הוא השיבם ריקם בפחי נפש, לדברת מ״ע סלאווא (No 52) נכון בימים האלה לצאת לאור ספר ערוך וכתוב ע""י מחשבי קצין (סטאטיסטיקער) מטעם הממשלה בגלילות פאדאליע, ובו יהיה חשבון מדוייק כמה רחבה מדת אדמת ניר בגלילות ההם בכלל וגודל החלק הנמצא בידי היהודים. לפ דברי הסופר אל מכ״ע הנ״ל בגלילות ההם במעדר יעדרון בכלל 223 ,3,594 מדות דעסיאטין אדמה, ומזה 240,000 נמצאות בידי היהודים, על יסוד ההנחה הזאת תמך הסופר דרשה של דופי נגד עובדי האדמה היהודים, היונקים לפי דבריו את חלב הארץ כעלוקות וכל מחשבותיהם למלא זהב חוריהם. הנוכל לזכות את ארחנו ולהשביה שאון צוררינו העולה תמיד? אם על עבודת האדמה נתרפק, עינם צרה בנו ופיהם מלא נאצה וגדופים לאמר כי במשמני האדמה נשלח רזון, ואם במסחר הרועה אותנו מעודנו בארץ הזאת נחזיק ולא נרפה, על אחת כמה וכמה השנאה כפולה ומכופלת נגדנו. מעיר מינסק מודיע הסופר למ״ע הנ״ל, כי דממת מות שוררת על פני המסחר, ולפי דעת יושבי העיר, פעולת הפרעות היא הנמשכת ובאה מן השנה שעברה כמשפט כל חלי וכל מדוה אשר פעולותיהם תאחרנה פעמיהן ובאות רק אחרי עדן ועדנים. — מעיר בערעזאווקא מודיעים למכה״ע „גאלאס״, כי יועצי העיר שמו את לבם אל המצב הנורא אשר בו נמצאים היהודים יושבי המקום. מפאת כי בשנה שעברה היתה בהם יד האספסוף לרעה באופן מבהיל ומן העת ההיא ירדו פלאים ואין לאל ידם להנצל מחבלי עוני ומצוקה לכן חמלו חברי הדומע ויחליטו לתת להקהלה האומללה משען כסף — ראה זה חדש הוא! —. מכ״ע וויעק (No. 43) מעתיק את דברי המכתב אשר כתב ראש העיר באלטא אל שר פלך פאדאליע בענין שאלת היהודים בבולטא, (המכתב הובא גם בהוואסחאד) וראוי לשים לב אל הדברים האחדים האלה: „היהודים בעירנו הם תקיפים במנין ובבנין, וע״כ בימי הבחירות אל הדומע עלה בידם לבטל ברוב את כל האזרחים הנוצרים וגם את המובחרים שביניהם, בין היהודים בעצמם, רק אנשים ריקים ופוחזים נבחרו, אנשים אשר יהיו כפופים ונרצעים אל „הקהל״ עשות את כל חפץ היהודים, ולהגדיל ולהאדיר את השפעתם על כל פנות ההנהגה ועל כל ענפי כלכלת עניני העיר, הקהל הזה הוא שליט ומושל בגבורתו כ״כ עד כי נשמע כעת בין העם מאמרים מעין זה: „לא להיהודים אך להנוצרים ראוי לנוס לאמעריקא״, וע״י מעשים רבים נוכחנו לדעת כי הגדולה והגבורה התוקף והרוממות ברוסיא נתונים נתונים רק להיהודים, פאליאקאוו וגינצבורג לבדם, הם יושבים מרחוק ומצודתם פרוסה על כל היהודים ופקודותיהם כדבר מלך שלטון״. כאלה וכאלה מביא מכ״ע וויעק הנ""ל בשם ראש העיר באלטא וראויים הדברים לאומרם. מכ״ע „נאוואראססיסקי טעלעגראף"" אשר עשה לו שם לקלון מפני ההוללות והשטנה נגד ישראל, ישן שנת המותה הנאה לו ונאה לעולם. המו״ל אזמיראוו הודיע אל קהל קוראיו כי גלאה ללחום נגד היצר הרע של העם. הוא קרירות הרוח וההתעלמות מן מכ״ע שלו. וגם המו״ל נאוו׳ וורע׳ נידון ברותחין, לא מאת היהודים אך ע״י ממשלת בולגאריע, והטריח א״ע עד סופיא ומשם הפיץ כזבים ע״ז משטרי הממשלה בבולגאריע, אבל שכח כי לא ראי בולגאריע כראי היהודים, על האחרונים יוכל לגלגל אשמות עד אין מספר ולקללם קללות נמרצות ולא יפול משערות ראשו ארצה אולם הבולגארים אינם סבלנים כ״כ ולא נחתו מפני כבוד הנאוו׳ וורעמיא ויתפשו את מאלצאנאוו ויוציאוהו מן הארץ כאחד הנבלים —. בקונטרס דין וחשבון של השר שעל נכסי הממשלה осул. уш . ) נמצאים הדברים האלה על אדות אחב״י עובדי האדמה במחוזות הדרום בסביבות הערסאן ויעקאטערינאסלאוו: „במוצאי המאה הקודמת ובראשית המאה הנוכחית הוציאה הממשלה לאור חוקים ומשטרים שונים, אשר קלעו כולם יחד אל מטרה אחת להושיב את היהודים על אדמת הממשלה, ולהדריכם ולהרגילם אל עבודת האדמה למען תקום ותתכונן בין היהודים ברוסיא מפלגה חדשה של אכרים ויוגבים לדבר הזה יחדה הממשלה אחוזות רבות מאדמתה בגלילות הדרום, ועד שנת 1866 העבירה הממשלה המוני יהודים ממקומות שונים אל הגלילות ההם המיוחדים לדבר ונוסף על זה, לבעבור יתערו היהודים כאזרח רענן על אדמתם ולמען יעשו חיל בעבודתם החדשה עשתה הממשלה קופה של פרס ושל מלוה, וצותה לתת מעת לעת להחרוצים המצוינים והרגילים בעבודה משען כסף או מלוה או כברת אדמה ונטילת עול מסים וארנוניות כהנה וכהנה זכיות טובות למשוך בזה את לבות היהודים ולחבב עליהם את העבודה, אל הקופה של צדקה זאת נבעו ובאו מאת נדיבים רבים נדבות גדולות עד כי בשנת 1882 עלתה רן קיימת המונחת בהקופה עד לערך 800,000 רו״כ. גם זאת עשתה הממשלה למען יהיו היהודים מצויים אצל עבודת האדמה כאכרים אמתים, עשתה גדרים וגזירות לגזירות האוסרות להם כל עסק וכל מקנה וקנין, אבל כל המעשים והתחבולות האלה הביאו עד היום הזה רק תועלת מעט, אך חלק קטן מן היהודים יושבי הקולוניות נשארו על מכונם בעבודת שדה והשאר נפזרו לכל עבר, רובם מכרו אחוזותיהם והם תועים בערים ורוכלים כמקדם, כזאת ראתה הממשלה עוד בשנת 1866. ולכן צותה לבלי לקבל קאלוניסטים יהודים מכאן ולהבא, ועוד צותה לחקור חוקים חדשים הראוים לתקן סדר הקולוניות באופן סדרי כל הכפרים אשר ברוסיא, אבל עד היום לא נגמר הדבר אשר החלה הממשלה אז, עתה נוכח השר לדעת, כי לא נכון הוא לפני הממשלה, להחזיק בכל החוקים השוררים משנת 1866 וראוי לשנות ולתקן, ורק איזה חוקים מהם ישארו בתקפם והשאר יהיו בטלים ומבוטלים עד אשר תמצא הממשלה דרך חדשה, ולזאת נחוצה זהירות ומתינות יתירה והתבוננות תמידית אל דרכי הקולוניסטים ואל צרכיהם —. מעיר ארענשטיין מודיעים מכה״ע הרוססים כי שם נוסדה חברה עם שטרי אקציען לכונן בית  בעלי החברה הם היהודים הורוויץ וכהן. — מלאכת צוקם מעיר בערדיטשוב מודיעים אל מכה״ע בעירנו, כי החקירה והדרישה ע״ד סבת התבערה הנוראה הולכת דרכה, הפקידים מחפשים את הרוכלים הנוכלים אשר קנו מאת חברי גנבים חפצים רבים אשר נשארו במקום האסון. בתחלה עלתה במחשבה לפני הממשלה להקים על מקום האסון בית תפלה לנוצרים לזכרון ארבע מאות הנשרפים הנחנקים והנסקלים, אבל אח״כ חזרו מדעתם מפאת האמונות השונות של הנעדרים, אשר לא מן המדה היא לכלול את כולם באמונה אחת ע״כ נמנו וגמרו להקים במקום האסון מצבה רמה לזכרון — במכה״ע „אדעסקי ליסטאק"" הננו )No 5 קוראים את הדברים האלה (והובאו גם בהעברי הרוססי ע״ד פטירת התלמידים העברים מן הכתיבה ביום השבת בבת״ס הכוללים; שר ההשכלה מסר את השאלה הזאת שהוצעה לפניו ע״י אחד מן המפקחים על איזה גליל למודי, אל ועד מיוחד אשר חקר בענין זה להחליט, כי הפטירה מן הכתיבה ביום השבת תמשוך אחריה בהכרח ביטול תלמוד תורה כסדרה בבתי הספר צעירי ישראל הבאים לבקר בבתי הספר חייבים הם לקבל ע״ע לשמור את כל סדר הלמודים הקבוע ועומד בבית הספר דבר לא נעדר מבלי פטור ומבלי יציאה מן הכלל, כי אחרי אשר הם ואבותיהם רצו זאת הרי הם כבר יצאו מכלל היהודים החרדים בעניני הדת, וסוף דבר: בתי ספר כוללים הנמצאים בארץ ממשלה נוצרית מתנהגים על פי סדרי הדת הנוצרית, ולא צורך להם לקבוע סדרים מיוחדים שיהיו מכוונים עם דת ישראל או דת המושלמנים — אבל עם כל זאת, דעת לנבון נקל, כי אין להמורים ולהמפקחים לנגוע בכונה לרעה בעניני הדת של התלמידים העברים, ואם לפי צרכי המקום ימצאו לנכון לפטור את התלמידים מן הכתיבה בשבת, אז עכ״פ החובה מוטלת עליהם להשגיח לבל ישארו היהודים אחורנית במהלך הלמודים בערך אל שאר חבריהם. חוות דעת זאת נערכה לפני שה ההשכלה והוא הסכים לזה והציע לפני המפקחים על כל גלילי הלמודיים להמנע „בכל מה דאפשר"" מקבוע למען תלמידי ישראל, בימי השבת בחינות למודיות אשר הכתיבה חובה אצלם —. אל הגאלאס (וגם בהעברי הרוססי הנ״ל) מודיעים מעיר האמעל כי על בית המשקה של אלמנה יהודית בכפר ברוסניאוויטש התנפלו שודדים אשר שמו סתר פנים להם במסוה, ויפרצו אל ההדר וידרשו מאת האלמנה לתת להם את כספה, וכאשר מלאה את בקשתם הלמו על ראשה בגרזן ותפול שדודה ברגע אחד קול אנקת האלמנה מהרה באה שמה בתה העלמה ויהרגו השודדים גם אותה גם את אחותה הצעירה, אחרי כן טמנו את גופותיהם בין כרים ובסתות ויעלו את כל הבית על המוקד הרוצחים נתפשו והם אכרים רוסים מן הסביבות. להג השאננים והבוז לגאיונים במחנה הצוררים בארץ מושבנו פולין הולכים הלוך וגדול, ריש רוכנא יעליענסקי בכלי השרת האנטיסעמיטי שלו הוא מכה״ע החדש Rola מעלה גרה את מאטעייקא ואת ראזענבלום, את אגודת האצילים בפולטוסק, ועוד אגודות כאלה אשר תכליתן לעשות מסחר וקנין בתבואת שדותיהם מבלי עזר היהודים. ראוי לשים לב אל הודעת קוריער צאדזיענני, כי בסוד האגודה החדשה בפולטוסק הציע אציל אחד, להמציא מן האגודה רוח והצלה גם אל האכרים למען יוכלו גם הם למכור תבואתם במחיר טוב, אבל כל החברים קמו נגדו והחליטו לנעול דלת בפני האכרים, זאת היא מדת הדין של האצילים הצועקים חמס עלינו כי אנחנו בעוכרי האכרים!! —  שני ההדיוטות יעליענסקי הנ״ל ומו״ל עלה נדף ההמוני קוריער פאראנני, אמרו לדבק טוב לצאת חוצץ נגד היהודים מחזיקי בתי הלואה בעירנו, ולתכלית זה הם מוסרים עליהם מסירות בזויות במכה״ע היו״ל על ידם. — הויכוח ע״ד השאלה אם לקבל את בעלי מלאכה היהודים אל חברות בע״מ הנוצרים או לא, עודנו הולך ונמשך לאין קץ על עמודי הגאוויני, אנחנו כבר הגדנו בענין זה את דעתנו בהצופה, אבל דלי דעה עוד מוסר לא לקחו. נכסים גדולים בסביבות ראדזימין נמכרו להיהודי קונער, ומכה״ע של צוררינו צועקים אוי ואבוי. בקרבת העיר אסטראלענקא התנפלו האכרים על יהודי ויחמסו את כל אשר לו, „הוויעק״ מקטין את המקרה הזה כחרדל. — מכה״ע .1rzeg. Kar היה לבעל תשובה גמור ויצא כסניגור לטובת היהודים נגד יעליענסקי. במכ״ע החדש שלו, מזה נקל להקוראים לצייר בעצמם את קיטרוג יעליענסקי, אם פלוני וכהן הוא מו״ל „הקאטאליצקי"" לא יכול להתאפק ויגער בשטן זה. — מעיר פלאצק מודיעים לנו כי היהודי ה׳ פאגעל התנדב 3,000 רו״כ לקרן קיימת לקופה של הלואת חנם למען בעלי המלאכות. אשכנז. פה דובר נבלה שטעקקער הוא כמעין המתגבר, בכל חברה ובכל ועד אשר שם הקנאה והשנאה מצאו קן, שטעקקער דורש דרשותיו. זה מקרוב דרש דרשה ארוכה בעזרת שים „פאטריאטישער יונגפרויען פעראיין"", וכל הדברים הולכים אל מקום אחד לעורר קנאת דת ושנאת לאומים, לכוף את כל העם להשתעבד לביסמארק ולשטות מעל אוהבי החופש אשר לפי דבריו „קצתם יהודים וקצתם משוחדים מאת היהודים״. Du מכ״ע „קרייצצייטונג"" מודיע את דרשתו נגד גאון החוקרים  מפיה נודע לנו בפעם הראשונה כי החוקר הזה אשר בו אשכנז תתפאר הוא מזרע היהודים, הנה אלה דברי שטעקקער: „בגרייפסוואלד נחפזו האשכנזים וירימו לראש ישיבה בב״מ מדעים איש יהודי, ואם אמנם על זה ידאב לבנו, בכל זאת טובה בעינינו צפרנו של היהודי הגלוי ריש מתיבתא בשערים המצוינים בהלכה בגרייפסוואלד, מכרישו של היהודי המומר תופס ישיבה בעירנו ברלין״. אוסטריא-אונגארן. מכה״ע „וועסטאונגאדישע גרענצבאטען"" של הצורר סימאני נאסר מבוא בקהל בארץ אוסטריא. האיסור הזה העיר את הצורר שענערער בוויען ויאסוף אסיפה ויקרא תגר נגד האיסור הזה. לעיר פעסט באו נשי הנאשמים הכלואים בטיססא עססלאר ויושיטו מכתב בקשה אל שר המשפטים פוילער לטובת בעליהן, אך הוא דחה את האומללות בקש, עשירי העיר קבצו בעד העניות סך 500 פלארין מגאליציא מודיעים כי בימי הבחירות אשר החלו מקרוב היו היהודים והפולאנים לאגודה אחת, בענין השלום והאחדות גדולות ונמרצות פעולת „אגודת אחים"" בלבוב. בעלגיע. מכה״ע מודיעים כי כאשר הגיעה לאזני מלכי- צדק לעאפאלד מלך בעלגיע השמועה ע״ד מות הסענאטאר היהודי בישאפפסהיים (שכבר הודענו בגליון הקודם), אמר המלך בדמעות: שר וגדול נפל בארץ ממשלתי, איש אשר חכמת שלמה מלך ישראל התנוססה בקרבו! הבוערים בעם רגנו באהליהם כאשר גדלתי ורוממתי את היהודי המנוח על גפי מרומי התהלה והתפארת, אבל אחרי כן נוכחו לדעת כי ראוי היה אל כל הכבוד, ואנכי נוכחתי לדעת, כי יותר מאשר גמלתיו אני גמל הוא את ארץ מולדתו טוב וחסד. המנוח הניח אחריו 20,000 ליטרא שטערלינג למעשה הצדקה איטאליא, זולת צרפת אין ארץ באייראפא כארץ איטאליא אשר בה עולים היהודים לגדולה ולכבוד מאין כמוהם. היהודי יעקב מאלוואנא הוא סגן שר החיצון, על פיו יצאו ועל פיו יבואו כל עניני הממלכה במערכות הדיפלומאטיע. האיש הזה איננו הראשון מן היהודים שזכו למעלה רמה זו, היהודי ארטום נשא ג״כ משרה כזאת בימי נשיאות קאבור, אח״כ נתמנה לציר איטאלקי בקאפענהאגען וכעת הוא יושב בסוד הסענאט פארטוגאל. זה שנים רבות לא היה קול וקשב על אדות מתי מעט מאחב״י יושבי הארץ ההיא, כעת מודיע הסופר למכה״ע Jew. Chron. כי היהודים מתענגים בבירת המלוכה ליזבונא על רוב שלום ואושר. זה מקרוב בא לעיר ההיא „שליח דרחמנא"" מאה״ק מעיר חברון הרב יוסף ארראס ההולך למסעיו לקבץ נדבות, ונתכבד לבוא לפני המלך דון לואיז, ולתת לו מכתב המליצה אשר הביא אתו מאת הציר הספרדי אמזאללאק ויהודי), המלך נתן לו רשות להתפלל לפניו תפלת „הנותן תשועה"", ובשים לב שמע את כל דבריו ע״ד מצב אחיו באה״ק וע״ד מטרת נסיעתו גם ראה את הכתבים אשר בידו, ואמר כי צר לו מאד אשר לא ידע לקרוא שפת עבר, אח״כ נתקבל ג״כ מאת אבי המלך דון פערנאנדא ושמע גם מפיו דברי חן ורצון. הסופר חותם את דבריו לאמר: מצבנו פה הוא טוב כ״כ עד כי לא נופלים אנחנו באושר האזרחי מאחב״י באנגליא ובצרפת, ואילו היה מספרנו גדול ועצום אזי יכולנו להצטיין עוד יותר ויותר אלה דברי הסופר, ולדעתנו איפכא מסתברא, מיעוט מספרם הוא סבת אשרם, ואילו היה מספרם כביר, כי עתה גם שם התעוררו נגדם הקנאה והשנאה מאראקקא. בעיר קאססאבלאנקא במצות פקיד המקום ולבקשת איש אחד יוסף איימעל מתורגמן של הציר האנגלי הוציאו השוטרים בלילה שמנה נערות עבריות מבתיהן וממטות משכבן, ויסחבום אל בית האסורים, וביום המחרת דשו את בשריהן בשוטים בפומבי. בהשתדלות פקיד אנגלי הוציאו אח״כ את הנערות לחירות. המבוכה לרגלי מקרה איום זה נוראה מאד בין אחב״י במקום ההוא ישוב ארץ ישראל, מכה״ע „וויענער טאגעבלאטט״ הדפיס מכתב גדול ונכבד מאת איש יהודי מנהל הקולוניסטים מאה״ק. המנהל, מתאר את כל קורות תנועת ישוב א״י אשר החלה בשנה שעברה, את כל המכשולים אשר עמדו למעצור ואת כל העמל והתלאה אשר מצאום בדרך, אחרי אשר באו בשלום אל הארץ מצאו להם מקום נחמד בין צרעה ובין אשתאול, ויקנו בכסף מלא את הכר הנרחב ההוא, את כל הונם נתנו להבעלים. ועוד נשארו חייבים לשלם להם את השאר, כאשר קנו זכות בעלים והתישבו שם, לטשו עליהם יושבי המקום, הערביים וגם הנוצרים, עין זעם וקנאה ולא אבו דברם לשלום אך אחרי אשר ראו את יושר מעשי הקולוניסטים כי הם באמת שוקדים על עבודת האדמה אז חדלו משנוא אותם, עבודת האדמה בכלל בארץ ההיא עומדת בשפל המדרגה, האכרים נרפים ועצלים. בימי הקיץ הם מסתפקים בקב חרובין, ובימי החורף בקב אורז ודוחן, חיים חיי דלות ושפלות ושקועים בדמיונות הדת ובעצלות אזיאטית, וחורשים וזורעים רק להשביע רעבונם, אבל לא ידעו להותיר לעת רעה, הקולוניסטים היהודים החלו לכלכל עבודת האדמה כחק אנשי אייראפא, ובזאת לא הסכינו פקידי התוגרים, הם רשעים עריצים וערומים כנחשים ואכזרים כיענים, ויבואו בטענות ובערעורים חדשים לבקרים ויטילו עליהם מסים וארנוניות אשר לא שערום הקולוניסטים עד כי נלאו הקולוניסטים הכיל, ויהי כאשר באו אליהם החובשים יום יום בטענות ובתביעות, ויתקבצו כל הקולוניסטים ויצאו לקראתם ביד חזקה וישלמו להם את הטענות במהלומות עצומות, והפקידים ערכו מכתב שטנה אל הממשלה בקאנסטאנטינאפאל ומפני השטנה הזאת סגרה ממשלת תוגרמא שערי א״י מפני היהודים. נקל יהיה להרעיש עולם המדיני אחרי כל השוד והחמס אשר יעשו הפקידים, לא די אשר סגרו את שערי הארץ מפני היהודים ילידי אנגליא, אך עוד העמיקו הוסיפו סרה, ולפי הודעת הסופר מעיר חייפה למכה״ע .Jew. Chorn. נועזו הפקידים בני בליעל לחבל כרמו של השר מאנטעפיורי אשר לו בקרבת צפת, כי באו אל משגיח הכרם בתביעה שאין לה יסוד לשלם להם מס 800 פיאסטער, וכאשר לא אבה האיש להפיק את חפצם, גרשוהו משם ביד חזקה, ואנשי הצבא תקעו את יתדם בהגן וישימוהו למרמם. השמועה הגיעה לאזני הציר האנגלי והוא יצא נגד פקידי המקום בטענה צודקת להשיב לו את הנזק, ובין כה וכה הדבר תלוי ועומד, והנה אחרי כל אלה נקל הוא לממשלת אנגליא להתערב בדבר ולדרוש מאת תוגרמא לענוש את הפקידים ולכונן בארץ ישראל סדרים חדשים בפרט כי הרשות נתונה לאנגליא לפקח על סדרי השלטון בארצות ממשלת תוגרמא באזיא, על פי ספר הברית הברליני, כנודע."
021-HZF-1883-02-27-001-10049_toc_6,הצופה לבית ישראל," הצופה לבית ישראל חזות קשה נראה, הרועים נאספים והצאן אובדות. מפקדי הצבא יתמו ואנשי החיל לא ימצאו ידיהם ורגליהם, ומשנה אל שנה, אחה כמעט מחדש אל חדש, פוחת והולך מספר גדולינו ואדירינו, האנשים אשר משכמם ומעלה גבוהים הם מכל העם בדור יתום ושפל כזה כמה נחוצים לנו המאורות הגדולים, בני עליה ויחידי סגולה, וכמה קשה לנו פרידתם, כמה תעציב את נפשנו וסורקת במסרקות של ברזל את לבנו! עוד לפני איזה שנים התנוססו בכל פלגות עמנו אנשי לבב רמי המעלה, יצחק כרמיה שימש בכהונה גדולה בחברת כי״ח, אלבערט כהן שקד על מלאכת הקדש באמונה, מאנטעפיורי עוד עמד כשר נגדוד צבא ה׳, והיתה לו בחרות ביום קרב, וכן בכל המפלגות ובכל שבילי עולם היהדות, בכרם הדת ובין ערוגות הדעת, בישובו של עולם ובתקונה של אומה, הפליאו פעולה מנהלים נשגבים מורי דרך ומגני הדור, אים איפוא כל שרי ישראל? המה השאירונו לאנחות, השאירונו בהיותנו כאניה המטורפת בים אין מורה ומאיר נתיב, אין מגין ומליץ יושר, ורופאי אליל ויועצי הבל מחבקים אותנו בחבוק שיש בו מעין חנק, רחמנא פרוק רחמנא שזיב מהם ומאהבתם וממועצותיהם! ברית כרתו צוררינו עם מלאך המות, והמשחית הזה שכל את ידיו והרים מתוכנו כל נגיד ומצוה, כל אלוף ובעל בעמיו, עד כי כל מפלגה ממפלגות ישראל מיללת: קלני מראשי קלני מזרועי! כנסת ישראל כולה עומדת וסופקת כפיה על עליית נפש זכה ונעלה שקנאה על טהרת הקדש לשם האל, נפש האיש הרם והנשא אשר לו דומיה תהלה, רבי ישראל סלאנטי ז״ל; חברת כי״ח עטופה שחורים על מות גדולי מנהליה, נעטטער, אללאטיני לאנדסבערגער; אשכנז מבכה את מאגנוס. בעלגיע את בישאפפסהיים — קנצי למלין, שערי דמעות פתוחים לרוחה פקח עיניך אל רחום וראה שוממותינו! המעט לנו עמל ותלאה, ירה ומצוקה, בוז וחרפה, כי עוד שכול ואלמון נגזרו עלינו ואבילות באבילות מתערבת, וקברים על גבי קברים נצברים? הבה נסורה קוראים נכבדים ללקט שבלים בעמק רפאים. הנה חז״ל אמרו (שמות רבה פמ״ג) גפן ממצרים תסיע מה הגפן היא חיה ונשענת על עצים מתים כך ישראל הם חיים ונשענים על המתים קברים רבים נוספו לנו, אבל מי לנו גדול מקבר הגאון סלאנטר? בואו והקבצו כל מפלגות ישראל. בקשו וחפשו ביניכם והגידו אם יש בקרבכם איש מופת כמוהו, איש קדוש אשר הקדיש את כל הגיוניו ואת כל חיי רוחו לכונה רצויה אחת איש נאדר בקדושת המחשבה ובטהרת הנפש. בכשרון בלתי בעל תכלית ובלב רחב כפתחו של אולם? לא את פעלי איש התהלה הזה נבחון עתה ברוח משפט, פעולותיו עוד חיות הנה, עוד לא סר ליחם ויונקתם לא יבשה, על כן רק חוקרי דברי הימים בדור נולד יוכלו לחרוץ משפט עליהם, והמשפט יהיה בל״ס לתהלה ולתפארת, לא בין המחזיקים במעוזו לבד כי גם בין מתנגדיו המטילים דופי במעשה תקפו וגבורות פעליו, אם רק וזכרו ולא ישכחו את מאמר החכם בערנע: גם שגיאות איש גדל דעה נותנות לנו לקח טוב ומועיל הרבה יותר מן הלמודים הנכונים אשר ילמדונו קטני רוח ודלי שכל. אם דבר אמת זה יעלו על לבם אז תדום הבקרת ושבה ותהלה יתנו לזכר צדיק. אבל לא ע״ז אנו דנים כעת, לא על שרשי פעולותיו אנו מתחקים, רק על רום רוחו וגודל לבו הננו מתרגשים ומתפעלים. בואו נא והקבצו אתם צוררי היהודים, אשר תאמרו יעקב עקוב יעקוב ורק לעגל הזהב עבודתו ואין בקרבו לא דת ולא דעת; בואו אתם צוררי התלמוד, אשר תאמרו האבן הזאת תכבד עלינו משא לעיפה וכבר אבד עליה כלה ורוח חיים אין בקרבה; בואו אתם אחינו היהירים בחו״ל אשר כל אחב״י יושבי ארצנו למשל ולשנינה בפיכם, ראו את האדם הגדול בענקים נזיר אלהים וגבור הרעיון הלזה, מקרבנו יצא, והתלמוד העתיק והיבש (לפי דבריכם) הוא גפה באפו נשמת רוח חיים, הוא נתן לו את הכח הרוחני, את האור הגנוז לצדיקים, ואת הקדושה והפרישות והטהרה אשר לא תמצאו כמוהם בין גדולי כל המפלגות! מעיר קטנה סלאנט דרך כוכב ישראל. בעודנו נער רך כבר הזהירו בקרבו ניצוצי כשרון נפלא, שכל חד ומחודד, זכרון עמוק ורחב, נדיבות לב ונפש, רוחו פרש העלם ויקף את כל רחבי התורה והתלמוד, ויהי שליט בכל אוצרות ההלכה והמדרש, וכן עלה וכן גדל בהיותו מדובק בתורה ובמעשים טובים. כן נשתקע ברעיונו וביטל א״ע בתוך הכלל. לא חפץ לעלות על כסא הרבנות, לא נתן לרבבות מקדישיו ומעריציו לשוות עליו כבוד עירין קדישין, אך ב כבוד התורה היה כל ישעו וחפצו כל שיחו ושיגו, לא בקהלה אחת, לא במדינה אחת, אך ביהודא שלים בשם כל ישראל, בכפיפת קומה ובשפלות רוח התקרב אל אחינו בכל ארצות המערב, להורותם דרך ולהעלות בקרבם את נר התמיד, את אור התורה, וכהשלימו את חפצו וכאשר נאספו אליו מכבדי שמו לרוממו ולהעריצו אז נם וימלט למקום אחר, כי לא כבוד ויקר לא היי שלוה ורוממות, בקש האיש הנעלה, רק בעד התורה והעם היו כל חיי רוחו ויגיעת נפשו ובשרו. קורא יקר היה מה שתהיה, מאמין או משכיל, חרד או חפשי, תן כבוד לאיש רם וקדוש. כזה ראה וקדש — לא את המנוח אשר לא בקש כבוד ותהלה, אך קדש את התלמוד קדש את הדור הישן אשר מקרבו יצא גבור הרוח כזה! האם לא כחגבים נחשב לעומת גאונו וגדולתו? נפריח נא על קברו שושן עדות, נחזיקה נא במעוז רעיונו, ותהי זאת נחמתנו על האבדה הגדולה אשר אבדה לנו, הוא לחם בעד כבוד התורה ובעד יהודו של ישראל . יחוד ישראל! כמה נעלה הוא הרעיון הזה וכמה רחוקים אנחנו עדנה מן המטרה הזאת! היש מספר למפלגותינו ולאגודותינו? והיש חקר להקנאה והתחרות וחלוקי הדעות אשר ביניהם? החכם להרע והחריף לחרפות, וואלטער, דבר סרה על קנאת המפלגות בינינו, ויאמר בלצון מר: „בעד מבטא של שי״ן ימנית או שמאלית בהמלה „שבלת"" נלחמו אנשי גלעד באנשי אפרים ויפילו מהם ארבעים ושנים אלף, זאת האחדות אשר בה ישראל יתפאר!"" כן שנן הצורר ההוא את לשונו, ואף כי יסוד דבריו מוכחש מן הכתוב ואין לו יסוד בענין ההוא, אבל לדאבון לבנו, הנגע הזה, שנאה וקנאה בעד מחלוקת של מה בכך, בעד דקדוקי עניות, בעד שינוי המבטא, בעד קוצו של יו״ד, האם לא נראה בינינו בעת הזאת? חלק לבם עתה יאשמו, ואת היא קללת אלהים התלויה עלינו, ומן זרע עמל זה צמחו כל המפלגות, אשר פזורם ופרודם מרפים את ידינו ומחלישים את כחנו. החכם ועללינעק מספר לנו באחד מספריו, כי בעיר אחת באשכנז צמחה מפלגת היהודים המתוקנים ע""י המחלוקת הזאת: שמש בית הכנסת היה קורא בערבי שבתות בחוצות העיר „אין דעו שול העריין"". ולא היה פוצה פה ומצפצף נגד קול הקריאה הזאת, והיה כשר וישר בעיני כל בני הקהלה, אך כאשר קמו המשכילים החדשים וימצאו כי הקריאה „אין דער שול"" איננה עולה יפה לפי חוקי הדקדוק וראוי להיות „אין דיא שול״, „ביחס שאותו"". הלכו וערכו מחאה נגד עקימת השפה, ודרשו מאת הרב לגזור על השמש לקרוא „אין דיא שול"" כראוי וכנכון לפי דקדוק הלשון, אבל הרב ראה מעשה ונזכר הלכה שאין לשנות ממטבע שטבעו קדמונים בכרוזין, רק אחרי רבים להטות קיי״ל בכל דוכתא, Non על כן יצא הרב במיאון ועשה בההצעה הזאת מאמר (לא נוכל) ויתפרדו בני הדור החדש מבני הדור הישן,  ובמקום הקהלה האחת קמו שתי קהלות ושתי רשויות של פרנסים הצוררים איש לרעהו, וכל זאת בשביל קריאת הגבר שלא כחוקי הדקדוק. האין זאת מלחמה בעד מבטא השבלת כפי ביאורו של וואלטער הנ״ל? רק הבדל אחד יש בין העבר וההוה, בעבר חיו ישראל על חרבם וחילוקי דעות כאלה נתגלגלו ובאו למערכות מלחמה, והיום תולדותיהם כיוצא בהם, לא שפיכות דמים אך ריב ומדון קנאה ונקם; ואילו היתה חרב בידינו אילו היו בידינו עכ״פ מקל ורצועה להלקות ולרדות ושופר לגדות ושאר כלי תשמישם של ימי הבינים, מי יודע אם לא גם עתה היתה יד איש ברעהו מפני דברי ריבות כאלה? מי יודע אם לא היו השדודים והעשוקים מתנגחים ומתחבטים בינם לבין עצמם ע״ד פלגות הדעות אשר נפלגו בהם, אמעריקא או א״י, תקונים או שב ואל תעשה, לו היה רק חרב וחנית בידיהם? איך נואלנו ואיך חטאנו! גם ע״ד הפראים ע״ד אוכלי אדם, יספרו לנו כולם יחד ויתלכדו ולא יתפרדו, אף כי בעת שלום איש בשר רעהו יאכל. ידע פרא את צרכו ואוכל- אדם יבין בכח הרגש הטבעי מה טוב ומה רע, „וישראל לא ידע עמי לא יתבונן״! נשובה לדברינו ונאמר: יחודה של האומה היא המטרה הנעלה אשר אליה ראוי הוא שתסובינה ותקלענה כל מחשבותינו וכל פעולותינו, עלינו לשוב למלא את הבקיעים והפרצים אשר עשו בקרבנו מהרסי הריסות, הקנאים והלהוטים מכל הכתות שהם בפעולה כזאת נעשה „נפש לצדיק"". ויהיה זרע קדש מצבתה לדור ודור! אחזו לנו שועלים שועלים קטנים מחבלי כרמים, הלא הם ראשי בריוני של שתי מפלגות חדשות וזרות לרוח ישראל להמפלגה הראשונה לא נמצא שם ותואר נכון בעברית, כי זמורת זר היא ובשם Canocurrnnkn תכונה, והמפלגה השניה שמות יתרו לה: „מתוקנים"" „ישראל חדש"" „בני מקרא"" ועוד ועוד שומר ישראל, שמור שארית ישראל מפני ההוללים האלה ומפני הצעותיהם הגבערות! כנסת ישראל כבושה בגולה, מרוטת לחי ונתונה למכים, מהלכת בדרך באישון לילה ואפלה ומתייראת מן הקוצים ומן הפחתים ומן הברקנים ומחיה רעה ומלסטים מזויי בעירום ובחוסר כל באין מזון ומחיה, ובעוד היא חוקרת תחבולות איך תבריח את המזיקים, איך תמצא מנוח לכף רגלה ופת לחם לאכול במנוחה — והנה יועץ אחד בא מבשר ואומר: הרואות שם גמל פורח באויר וטעונים עליו אלף אלפים דינרי זהב ואבנים טובות ומרגליות, ומעופף הוא אל המקום ששם צדיקים יושבים ועטרותיהם בראשיהם ונהנים מזיו השכינה, שאי אליו כנפים ואתו תעופי על כנפי רוח, והוא יובילך אל המנוחה והנחלה שם תשבי שאנגה תחת הגפן והתאנה ותתעדני בכל עדן ותתרפקי על דודך, עוד הוא מדבר והנה יועץ אחר בא ואומר: הן אר נבהלה וחרדה ועיפה נפשך להורגים גם הרעב והצמא יציקו לך עד מאד. שמעי ואתן לך רפואה בדוקה ומנוסה. התכי את ראשך בסייף אז תנצלי מכל צרותיך, מן הפחד והרעב והצמא: ועניה זו עומדת משתאה ומשתוממת ומשיבה אל היועץ הראשון „החסרת מחרפים ומנדפים אנכי כי גם אתה תהתל בי ור לרישי, בבקשך מידי דבר אשר מרום ונשגב הוא ממני?"" ואל השני תסב פניה ותאמר: יקחך אופל אותך ואת עצתך אשר כבר יעצונו כמוה העמלקים מדור דור"", והיועצים האלה רועי בהמה דקה ורועי בהמה גסה עומדים וצווחים ככרוכיא „דרשונו וחיו!"" מחבר קונטרס אויטא-עמאנציפאציאן מרכיבנו על הגמל הפורח באויר, הוא בא כיועץ אל החבוש בבית האסורים ואומר הראית את דרך הנשר בשמים, הסירה מעליך את העבותים, נתק את המוסרות והרקיע למרומי שחקים ושם תמצא מנוח האין זה לועג לרש? ישראל מפוזר ומפורד, אנוש ונדכה מעורב בעמים ובארצות שונות, קשור ומושרש במקומות מושבותיו, קרוע ושסוע ע״י הכתות השונות, חלוש ורפה כח מקושי הגלות, איש לעברו יתעה, איש פונה לעסקו ולמלאכתו, עם בלי יסוד וסעד מפלגת אכרים ובלי מפלגות אחרות אשר בלעדם לא יכון עם, והנה היועץ הזה בא ותוקע בשופר הגדול לחירותנו ולקיבוץ גליותינו, אי זו הדרך, אנה? איך? איפה? המחבר אומר: וויר וואללען ניכט דאס הייליגע, וויר וואללען דאס אייגענע לאנד וויר וואללען! הן שתי מלות שנוח לאמרן, אבל קשה בקריעת ים סוף לעשות את החפץ הזה, נקל הוא לקרוא שמש בגבעון דום, אבל קשה הוא להעמיד את צבאות השמים ולהשביתם מלכת וזאת היא העצה הנאמנה, ועל המציאה הזאת נפלו סופרים רבים, והעתיקו את הקונטרס לשפות שונות, וכבר קמו מערערים המיחסים את הרעיון הזה לעצמם עוד בשכבר הימים, ונוטלים זכות מציאת אמעריקא מקאלומבוס זה ונותנים את העטרה על ראשיהם! ומן הגזע הזה יצא חוטר כת של „לאומיים״ החושבים כי בזה הם יוצאים ידי חובת הדת והיהדות, בקראם כל היום: ישראל הוא עם! ואחרי כי עם אנחנו על כן עלינו למצוא גם ארץ מיוחדת, ואם רק נחפוץ אז יכול נוכל. ועוד פתגמים כאלה אשר אין להם פרי כי אם פרחים, ורבים מהם אנשים המדברים וכותבים ארמית ואשדודית, והם ריקים מתורה ומחכמה, ממקרא וממשנה, ולפני ימי הפרעות עוד היו מתרועעיו עם עם הארץ ומתקרבים אליהם בקידה ובהשתחויה באימ ובבעתה, ועתה התלהבו פתאום ויהיו לבעלי ישוב א״י, „ירדו אבני אלגביש ונתמלא כל ההר כולו חלזונות"". ואלה המרוחקים שהתקרבו אינם מתקרבים כראוי אל התורה ואל העם בשובה ונחת, אך בסופה וסערה דרכם, ומניחים את כל התורה ואת כל צרכי העם, ורק רעיון אחד, רעיון ישוב א״י החזיקו בו ומדקדקים בו הרבה יותר מישראל״. הרעיון הזה תפארת הוא לבעליו, אם יש כאן תורה ויראת שמים ואהבת ישראל עמוקד באמת, אבל באפס כל אלה, הנה הרעיון הזה הוא כהנחת תפילין של ר״ת וכתיקון חצות אצל איש שלא נשא עול תורה ומצות מעודו, והרי הוא ככוס מלא מים מרים מאררים ובו קורטוב של דבש. זאת תורת הלאומיים! אך רעים ומזיקים מהם המתאוים לתקונים, האומרים אין תוחלת ותקוה בלתי רק אם נתקן ונשנה את הדת, כאמור לנו נחש העמוני „בזאת אכרות לכם ברית בנקור לכם כל עין ימין״. הדברים האלה מבוררים ומאומתים הם באלפי מופתים ולא היינו מדברים עליהם כעת לולא מכ״ע „וויעסטניק יעווראפי"" אשר ישב לדון שתי המפלגות האלה, ויחרוץ משפט ישראל. הוויעסטניק העומד מחוץ לגבול ישראל, השופט למראה עיניו ולא לפי רגש לבו, דן דין אמת לאמתו על פי השקפתו, הוא ראה כי בעל האויטאעמאנציפא- ציאן דורש מאת עמו דבר נמנע, ובעל הצעת התקונים דורש דבר אפשרי, ע״כ הוא מסיק בהיקש ישר: אפשרי ונמנע אפשרי עדיף. — אבל הוא לא יכול לדעת כי תרי תנאי אלה לא בשם כנסת ישראל ידברו, ושנים אלה שדנו אין דיניהם דין, ופסקי דינם מזויפים מתוכם הראשון, שאיננו מבחין בין האפשר והנמנע הרי הוא בעל דמיון ולועג לרש וחולם בהקיץ, והאחרון, אשר פקע ממנו שעבודא דאורייתא, אין לו הצדקה להורות דרך להעם אשר דבר ה׳ יקר להם מנפשם וממאדם. על שתי מפלגות כאלה ישמחו הצוררים ויקראו להם „שירו לנו משירי מהריפית!"" אבל העם לא על ידיהם יבנה ויכונן, ומי יתן ויהפוך ה׳ את חלומותיהם עלינו ועל כל ישראל לטובה. לפני שנה אחת שמחנו שמחה שלימה על המיטינגס לטובת ישראל באנגליא, ועינינו נהרו בראותנו איך התגלגלו אדני כסא המלוכה וירעשו גלגלי הדיפלומאטיע וכל חיילי מרום נרתתו ויזדעזעו, וכל רקיעי מעלה אחזתן חלחלה, ואחרי כל אלה היתה תקופת עללינגער ונעטטער ומסע המחנות מבראדי, מי לא קוה אז לגדולות ונשגבות מן התנועה ההוא, ומי לא ברך עליה ברוך יוצרך ברוך עושך? אילו עמד אז איש והניח צנת שלג על מוחנו הנלהב ונבא לנו לאמר: אחרי עבור שנה ימותו ילדי הגולים ברעב בעיר המיטינגס והמענשען הויז, בעיר לאנדאן, ההיו אז בפינו די חרפות וגדופים להשיב לנביא כזה? אבל ניטלה הנבואה מן הדור החי וניתן לו הנסיון אשר בכל פעם ופעם יאחו פעמיו וילמדנו להועיל אחר אשר עבר זמן. שומו שמים! בלאנדאן ילדי הגולים מתים ברעב (ראה הצפירה גליון הקודם מכתב מלאנדאן), הנשמע כזאת בקיוב ובסמיעלא, בבאלטא ובניעזין, בין קודם הפרעות בין לאחריהן וגם במשך הפרעות? המבלי אין קברים ברוסיא הוציאו אנשי חסד את האומללים מארצם להמיתם ברעב מרוב חמלה וחנינה, מרוב וועדים וחברות מרוב גזברים ומשגיחים? הן הגולים אשר קבעו מושבם בעיר לאנדאן, כולם אומנים ופועלים מנופים בעשר נפות בבראדי בהאמבורג, ובלאנדאן עצמה, כולם מנוסים ובחוגים שבעתים , ואנשים כאלה גם בארצנו הם מתפרנסים בכבוד ושם במקום הצדק והחופש, בלאנדאן, רואים הם את ילדיהם מתים ברעב ואין לאל ידם להושיע. ומה שלום אחינו בפאריז. בגלגל עינו של עולם? מכה״ע הצרפתי Temps כותב על אדותם כדברים האלה: עול גדול וקשה הטילו על עצמם היהודים בפאריז בקבלם את אחיהם האומללים מרוסיא לסוכך עליהם באברתם. כמה יגיעות יגעו אלופי החברות להרגיל את האומללים לעבודה ולא עלתה בידם, כי לא הסכינו בארצם לעבודה, לכן כל משו החברות פרי לא ישוה להם וכל נדבותיהם כמניחים אל צרור נקוב, והאומללים מתים ברעב ממש, והנדיבים כמעט משכו את ידיהם מהם כי נלאו לטפל במעשה הצדקה, עכ״ל מכ״ע הנ״ל השמעתם תלונת נדיבי ישראל בפאריז, האומרים כי לא יחפצו האומללים בעבודה קשה רק באומנות נקיה וקלה ובעקספלואטא- ציאן? נדיבים פקחים, חכמי צרפת, השיבו נא על שאלה אחת, ציירו בנפשכם כי היום — בל נפתח פה לשטן — יצא לאור דת ממשלת צרפת לגרש את היהודים מן הארץ בתור ארלעאניסטים או על פי תואנה אחרת, וריקים ונקיים מבלי רכוש תצאו מן הארץ ותבואו להתפרנס, למשל, בארצנו רוסיא, אשר לא תדעו את לשונה ודרכי מסחרה וארחות חיי היושבים בה, כמו שלא ידעו זאת אחב״י גולי רוסיא, האם לא היה מצבכם דומה מכל צד אל מצב אחינו האומללים, המתמוגגים כעת ברעב בחוצות עיר פאריז, ומה הייתם עונים אז לו דברנו אתכם קשות לאמר: עצלים ונרפים אתם ולא נוכל לתת לכם די ספקכם? האם זה הוא לשון החמלה, לשון הזהב, הזה הוא ניבו של רגש המשתתף בצער חבירו? משכילים אתם, ואהבת לרעך כמוך הוא עיקר כל התורה ואידך פירושא, זאת היא הלכתא רבתא החביבה עליכם, אבל אין די בדבר שפתים לבד, הוכיחו גם בעליל Jew. Chr ובמעשה כי הדעה והדבור שוים בכם! הנה מכ״ע הציע בגליון האחרון לקבל אל חבורות בע״מ בלאנדאן גם את בע״מ הגולים, למען יתערבו יותר עם אחינו האנגלים ויתאנגלו כל צרכם. האם אין זה לועג לרש? בני ישראל טובעים בים ואתם אומרים שירה? ילדיהם מתים ברעב ואתם דורשים דרשות ע״ד תערובות והתאנגלות, הן „וחי בהם ולא שימות בהם"" כתיב, הבו להם להם אם אין לאל ידם להחיות את נפשם. וכאשר שבעו ויהיו מדושני ענג כמוכם, אז תוכלו להציע לפניהם הצעות כאלה! סמילא (פלך קיוב). אל כבוד הרב החכם המו״ל את הצפירה. בשם כל אנשי עירנו השדודים והנשרפים מגישים תודתנו, היוצאת מעמקי לבבנו לפני קהל עם ועדה, אל השר האדון האלוף רב החסד ונדיב הלב, אוהב אחיו בני עמו, משען לדל ומחסה לאביון, כמ״ר עמנואל ה׳ ווענעציאני, לעד ינון שמו, על אשר הטה אזנו להקשיב אלפי האנחות אשר התפרצו מקורות לבבנו הנשבר; הוא ברוב צדקתו וברוח נדבתו חש לרוחתנו ולשועתנו; הוא האיש המורם מעם אשר הושיט לנו ידו לעזרה בלבו התעורר הרגש הנפלא להחיש עזרה לאחיו בני עמו הנדחים, וימהר לשלוח לנו ע""י השתדלות הרב מעירנו סך 20,000 רו""כ, (שנשלחו להועד בקיוב, והועד משם זולת השמונה אלפים רו״כ, אשר שלח לנו משלו לעזרה בעת צרה, אשר גם אליו נגיש תודה נאמנה — שלח לנו 17,000 רו״כ, כי את שלשת אלפים רו״כ הנותרים, מוכרח היה הועד משם לשלוח עזרה להערים מסביב, אשר גם במו הויה יד הזמן לרעה, וכאשר עוד לא נרפאנו מהמכות, תקותנו חזקה כי השר הנדיב ה׳ ווענעציאני ישיב לנו השלשת אלפים רו״כ הנזכרים). ובכן בשם כל עדתנו נותנים לכבודו הרמה תשואות חן, תודה וברכה על פעולתו הנשגבה והרצויה, תודה אשר אין להביעה באומר ודברים; יואל אלוה להשגיא פעלו ויהיה לנס ולמופת לכל אלה המעפילים להיות למגן ולמחסה לאחיהם בכל מקומות מושבותיהם כן גם בשם כל עדתנו נברך מקרב לב את הנסיך האלוף בעמו הנדיב לאיש הצדיק הבאראן „פאן הירש"" נ״י ויזרח עדי עד - על כל הטוב והחסד אשר גמל עלינו בעת צרה ומצוקה בטוב לבו ובאהבת לאום מחצבתו, אשר לו דומיה תהלה, יאריך ה׳ ימיו ושנותיו לזרוע צדקות ולהצמיח ישועות בקרב הארץ. הדובר בשם כל אנשי העיר, מרדכי במוהר״ש זללה״ה פרענקיל הרב מסמילא והכותב בשם כולם מאיר גאלדשמידט ביאליסטאק. אחרי אשר הודעתי בהצפירה No 5 מדבר בוא רבינו הגאון החכם ר׳ שמואל נ״י לעירנו, מצאתי לנכון להודיע ג״כ את הנהגת בני העיר אתו, ה׳ יברך את בית ישראל הקטנים עם הגדולים כולם כאחד טרחנים הם, ומרוב הטריחם אותו נחלה מעט, והרופאים צווהו לבלי ירבה לדבר עם כל אדם, אך הוא בענות רצונו לא ישיב ריקם את פני המשכימים לפתחו והשואלים בשלומו, ולא לבד אשר הגדולים מרבים להטריחו, בבקרם את פניו, ובדבריהם השונים (אלה בפלפוליהם ואלה בחקירותיהם), ישלחו עוד את נעריהם ועויליהם לברכו בשלום בואו, בהשבת הראשון אחרי בואו רצה לדרוש בבהמ״ד הגדול ברחוב בית הכנסת, אך כמעט הקיפה השמועה בעיר מהרו כל בני עירנו אנשים וטף להקהל בבהמ״ד עדי המלאו, גם כל החצר והרחוב מפה לפה, עד כי לא יכול גם כבוד הרב להבקיע ביניהם והוכרח לחזור לביתו. ביום אתמול נסע כבודו לראדאם, ויתעכב שמה עד ימי ניסן הבע""ל לגמור שמה את כל עניניו המופקדים שם בידו יוסף ב״ר בנימין נטע ליפשיץ ואח״כ יבוא עכב״ב הנה. ווילנא, קריתנו לבשה אבל על מות מנהלה ומנהיגה, הרב הגביר עושה צדקה וחסד, מו״ה אברהם פרנס זצ״ל הוא היה מנהיג עדתנו וסוכן על מעות א״י. בן הרב הגאון מו״ה חיים נחמן זצ״ל ממשפחת הגר״א זצוק״ל. כבוד גדול עשו לו במותו, ביום ה׳ ר״ח אדר ראשון הובילוהו אל חצר בבהכ״נ ושם הספידוהו, כל אנשי עירנו נהרו אחרי מטתו אל בית מועד לכל חי, ושם הספידו הרה״ג מ״מ דמתא. תנצב״ה. שמואל בהרה״ג מוהרי״ב מווילנא קונסק (פלך ראדאמסק). (רגלוהי דבר נש אינון ערבין ביה וכו'). עובר אורח אחד הנקוב בשם ה״ר רפאל רוב, יליד יאסס ברומעניען, המתגורר זה כעשרים שנה בעה״ק צפת ת""ו, קפצה עליו צרת בתו החולנית ונחוץ היה לו לטלטל עצמו טלטלה גבו ויכתת רגליו בערי ארצנו לקבץ כסף מנדיבי לב, ובבואו לעירנו. חלה את חליו אשר מת בו. הייתי אח לצרתו, וביום י""ט כסלו גוע ויאסף אל עמיו, כאשר חפשו באמתחתו מצאו סך 353 רו״כ; ורב תודות להרב הגאון מו״ה משה בוים נ״י אב״ד דפה, אשר השתדל בכל עז לשלוח את הכסף להרב הגאון אב״ד דקאליש השוכן כעת כבוד בווארשא, למען החישו לב״ב בצפת, ויתר חפציו נמכרו בפקודת הרב והקימו לו בעד מחירם מצבת אבן; כי הח״ק דעירנו לא לקחו ממנו מאומה בעד קבורתו מצאתי לנכון להודיע הדבר לבני הנפטר, למען יוכלו לבכות את אביהם ולומר אחריו קדיש, ולך אדוני בעל „הצפירה"" תחשב לצדקה אליהו ביאלער יליד ווארשא מעיר טימקאוויטש (פלך מינסק). מודיע ה׳ מתתי׳ דוביק, כי כאשר רבו בעיר הגניבות משודדי לילה, התקבצו אנשי העיר כעברים כנוצרים ובראשם זקן הווא- לאסט עם האוראדניק, ויקראו לפניהם את החשודים לדרוש מהם את הגניבות אשר גנבו, אבל הם כחשו כי לא ידעו דבר וע״כ הסכימו באספה לכתוב פריגאוואר לשלחם מן העיר ולבל ישובו עוד, ובראותם כי כלתה עליהם הרעה, הפילו את תחנתם לפני זקן הוואלאסט וראשי העיר שלא ישובו לכסלה עוד ולא שלחו בעולתה ידיהם, והם נעתרו לבקשתם והניחום במכונם ובאמת שבו מדרכם הרעה ויחזיקו במלאכה ידיהם, ומאז והלאה אין פרץ ואין צוחה בעיר מפחד בלילות מעיר אנאנעיב, יתאונן ה׳ קראסניאנסקי על מצב עניי העיר בעת הזאת, אשר רבים רעבים ללחם משוטטים ברחובות קריה באין מלאכה ועבודה, ומהם אשר כמעט גועים מרעב ומקור, ועשירי העם יושבים שלוים ושקטים בלי שום לב אל האובדים ההם, ואך ראש העיר גאלאווא ה׳ יאראצקי בחמלתו שמע לקול צעקת העניים, ויקבץ לערך מאה וחמשים רו״כ, ויתן לכל איש איש כמספר בני ביתו, אבל אין הקומץ הזה משביע לכל, אם לא יבואו עשירי העם לעזר האומללים ולהטיב מצבם."
021-HZF-1883-02-27-001-10049_toc_7,תעודת הכשר על קמח של פסח," תעודת הכשר על קמח של פסח הנטחן בעיר ראדזין, המשומר בשמירה מעולה משעת טחינה. כאשר נודע ענין הטחינה בקמח של פסח שנצרך שמירה בדקדוק עצום, שרק בהשגחה גדולה ומיתון רב יוכל הקמו להשמר שלא יתחמם בעת הטחינה, כי על ידי החימום יעלה זיעה ויתדבק הקמה לחתיכות בצק בדופני האיצטרובל שסביב האבנים ומהם יפלו לתוך הקמח, כן כאשר נתחדשו הכל גפה וכברה הסובבים בעגולה (צילינדער), ועל פי רוב נקל להם לעשות סילונות השאיבה להעלות הקמח למעלה ע״י סילונות השאיבה (עלוואטארין) ולא רק ברחיים של קיטור יעשו עלוואטארין, אף ברחיים של מים ושל רוח, והיתרות (בענדער שכלי השאיבה תלוים בהם הם מעשה אורג וחורי, ובהעלות קמה דק דרך הסילונות א״א שלא יזיע, ותמיד נעשה חתיכות בצק ונדבק בדופני הסילונות ועל היתרות וכלי השאיבה ונופל לתוך הקמח ויע בזה חשש כשיגיע ללישה יתערב הזיעה שהוא מי פירות ומי הליש ותערובות מי פירות ומים ממהרים להחמיץ, וכדאיתא באו״ח (סי׳ תס״ב ס״ב) שאין ללוש בהם לכתחלה. ולכן הנני מעיד על הקמח הזה שהחטים נבדקו בדיקה גמורה ומעולה ויפה, שהם בשרים ונטחנו בשמירה עצומה, ומעת שנעשה קמח לא עבר דרך הסילונות, וכלי הנפה וכברה שברחיים הם מיוחדים וחדשים לחג הפסח (כי הרבה מקילין בזה באמרם שניקור הרחיים לא נזכר בש״ע רק למנהג ולא לדין, ובאמת בעת שנתחבר הש״ע עוד לא היה ערוכים כלי נפה ברוב רחיים, וכל אחד היה כובר ומנפה בביתו לנקות הסובין, ובאמת כלי נפה וכברה אינו מועיל בהם ניקור כמבואר בש״ע או״ח (סי׳ תנ״א ס״יח) שבכיס של רחיים אינו מועיל ניקור), ולכן כל הקונה מקמח הזה יהיה נכון לבו בטוח שאוכל מצה שמורה משעת טחינה. באתי על החתום יום ה׳ טו״ב שבט תרמ״ג לפ״ק, ראדזין גרשון חנוך העניך בהרב הגאון הקדוש מאיזבצא זל לה""ה. הקמח הזה נמצא למכור בעיר ראדזין, ובווארשא ברחוב גרזיבאווסקי No. 22 אצל ה׳ ווייסבלאט, תחת השגחת הנאמן ר' משה אהרן דעגענשיין."
021-HZF-1883-02-27-001-10049_toc_8, תקנות עגונות,"  תקנות עגונות זה קרוב לשתי שנים ומחצה, בא הנה עובר אורח דובער בן דוד אורמאן תופר בגדים וישא אשה נכת-רגלים אסנת ב״ר יהודא ליב חורגין ממינסק, ואחרי ערך שלשה שבועות עזבה לא נודע מקומו איה, ואלה סימניו: קומתו ממוצעת, שערותיו מסולסלות שחורות חוטמו ארוך עיניו שחורות, זקנו שערות שחורות, אולם יגלחם, לחייו שפלים ופניו ארוכים. אולי יודע מי את מקום מוצאו, אנא! לעכבהו בחזקת דתנו, ולהודיענו ע״י האדרעססע דלמטה, למען יגמור עם אשתו העזובה לקירוב או לריחוק, וברכת האובדת עליהם תבא. דברי המעתיר בעד נפש נענה.  משה יהודא ליב במהור״ר שמואל זללה״ה מו״ץ ממינסק"
021-HZF-1883-02-27-001-10049_toc_9,," להודיע אל הקוראים הנכבדים כי בקרב הימים יצא לאור החלק השני מספרי אהבת ישרים אשר נתתיו לדפוס ה׳ גאלדמתן בווארשא, אך מחסרון דמי ההדפסה אבקש מהקוראים הנכבדים אשר הביאו החלק הראשון מספרי אל ביתם, כי יואילו בטובם לקדמני במחיר החלק השני, ובתודה רבה אשיב לכל אחד את ספרו שרה פיינע מיינקין С. P. Мевикинъ въ Вилнетокъ האדרעסע"
021-HZF-1883-02-27-001-10049_toc_10,," יצא לאור ס׳ אב לבנים מאת אליהו נייווידעל. (המחבר הזה הנודע לאמן פדגוג יצא בעקבות אביר חכמי-פידאגאגיג קאמפע, ויתן חנוך לנער במוסר השכל ולמודי תוכחה ערבים ושוים לכל נפש, לשונו צח וניבו נאוה במאד, והמקראות ומאמרי התלמוד אשר יעלו בה בלולים שיתו עליה לוית חן. אדרעססע, ע"" נייווידעל ווארשא, וואלינסקי No. 11 או אצל המו״ס הנודעים פה."
021-HZF-1883-02-27-001-10049_toc_11,," אתכבדה להודיע בזה, כי גם בשנה זו החילותי לטחון קמח על פסח כרחיים הקיטורי אשר לי בפה אשר הוכשרה עצהיו״ט, ויטחן בהשגחה נאמנה ובכשרות נעלה מחטי חורף ולא הלכו על פני המים, וכל החפץ יוכל לפנות אלי עפ״י האדרעסע הרשומה מטה, וישיג קמח טוב ויפה ובמקח השוה עם הכשר מהנאב״ד דפה, וגם אשלח בחינות ממיני הקמח שיהיו למכירה לכל דורש אהרן היילפערין ממעזריטש .Aрony Галерну Мендзирецъ Слекой губ אדרעססע"
021-HZF-1883-02-27-001-10049_toc_12,," חומץ כשר לפסח! הן יש אצלי סקלאד מתמצית חומץ (עססיג-עסענס) כשר לחג הפסח בהכשר תה הצדיק מו""ה מאיר לעהמאן נ""י ממאינץ, ואנכי בעצמי נמעתי בכל הפאבריקען, עיני ראותו איך הכל בכשרות בלי שום חשש חימוץ ח""ו; ואקוה כי הסוחרים אשר בואו אתי בברית המסחר ישבעו ממני רצון ואשרתם באמונה. גראייעווי אברהם נפתלי ועלין, נכד הרב הגאון הצדיק מו״ה פנחס יצחק מרגליות וצלה״ה, אבד""ק שצוצין Adress H. Elin in Graewo (Polen)"
021-HZF-1883-02-27-001-10049_toc_13,," הקטה לפסח מן הרחיים אשר בזעגרזשע הנודע מאז ליפה ומשובח במינו ומחירו מועט לפי הערך, ונעשה בכשרות גמורה בהשגחה ושמירה מעולה עצהי״ט, ועתה נתוסף תיקון חדש הנקרא (האך דרוק אספיראציאן פיר מיהלגאנגע). המוציא כל החמימות מהקמח ביציאתו מתחת האבנים בלי להשאיר שום לחלוחית אל העלעוואטארען, וכמו שיעידו עליו הרבנים בתעודותיהם, — הסוחרים הקונים החפצים לבוא בברי מו״מ, יפנו בטובם אל הקאנטאר של הרחיים מן זעגרזשי סטאג יסלאוו קראפיווניצקי בווארשא רחוב לעשנא N 40a, או אל הסוחר של מיני קמח. No 3 קראטקע, ווארשא רחוב נאוויווינארסקי St. Kropiwnicki, Warszawa Leszno No 40a. B. Kratka Nowowiniarski No. 3."
021-HZF-1883-02-27-001-10049_toc_14,," שפירט וליקער של פסח  השתיה כדת! להתודע ולהגלות לכל סוחרי י""ש בארצנו ובארצות אחרות, כי להנחיל אוהב י״ש לי שפירטוס של פסח, מבהר וטוב, מן פאטיקא של צוקר הכשר לפסח דעסטיללירט גם על .90 נראד, זך ונקי ומצוין בריחו הטוב. גם כל מיני ליקער של פסח, טוב, ערב ומועיל כפי שנודע ומפורסם כבר תוצאות בתי חרושת היו״ש שלי לשם ולתהלה בכל הארץ, וכל זה בכל מיני הכשר, כראוי ונכון לחג הפסח בפי הוראת והוראת רבני המו״צ דפ״ה, אשר עדותם נאמנה מאוד, כי הכל נעשה במשמרת למשמרת ע״פ שימת ע ביומו. גם משגיח נכבד מיוחדתם ובקרתם המובהקה, כמעט מדי יום ם על משמרתו יעמוד במקום המעשה, החוקר בודק בשבע עינים ליתרון הכשר על טהרת הקודש, וכי עושי המלאכן כשרים  מה, יראים וחרדים, זהירים וזריזים בכל חוקי הפסח, פרטיהם ודק ם „כד״ת. גם י""ש לי רב משנים הקודמות. וכל איש טוב ומתוקן ישהרונני בפאדוואל שלי בחצרי ברחוב ווילנער פה ווילנא שנת תרמ״ג. דוד משה ליפסקי"
021-HZF-1883-02-27-001-10049_toc_15,," י יד לאכטונג פיר קאלאניאל אונד צוקקערבעקער. . וויר בן זאממען פאן דען הויפט קוועללען בעזפעסקעס, ראזינען, ויסע אונד ביטערע מאנדלען, שאפטאלע, עטצ׳ פרייזע מעססיג, צו בעציהען ואוואהל אנגרא פארטיען אלס איינצעלנע זאקע. אין טראנספארט קאנטאר דער געברידער טיטונאוו עט קאמפ׳. נאלעווקי הויז מאחאטקין נומר 9 Въ Франснортной Конторъ Вр. Л. В. Гутуновихъ и Кони Варшава, Па Махотиина N№ 9."
021-HZF-1883-02-27-001-10049_toc_16,," זינקלער זייפע! בין אלפי החדשות אשר בהם יתאמר הדור הזה, עומדת גם להתנוסס גם הבורית הנ״ל. בדרך אחרת מטהרת חפצים בלתי נקיים (שמוטצינע) לא תרעם ולא תשחיתם, וחלק אחד שלה עולה כמו שלשת חלקים בורית פשוטה, הבורית תתערב במים קרים והחפצים שרוים בהם כערך 12 שעה, ואחר שפשיף מעט נשתומם למחזה עינינו איך יטהרו לבנים וזכים. הרוצה לדעת פרטי מהות הסחורה ומחירה ולהשיג פראבע, עליו לשלוח 35 קאפ׳ בפאסט מארקען М. Люблинеръ, Влоцлавскъ, Варш. губ."
021-HZF-1883-02-27-001-10049_toc_17,," קמה פסח ומכ רה גם לאוכלי ישן 4 זארטין מובחרים. תכלית הכשרות בהכשר הרב הגאון בפינסק יעמידו מהרחיים של האחים לוריא. אינסק ע״י מסלת הברזל, בוואגאן מכוסה כל מקום שידרוש הקונה ות מקחים זלים מאד Вратья Лурве, Пинекъ האדרעססע"
021-HZF-1883-02-27-001-10049_toc_18,," עיר בלאשקי הסמוכה לקאליש יבקשו איש י״א אשר לו קול ערב לעמוד לפני התיבה להתפלל בעד שכר ארבע מאות רו״כ לשנה חוץ שאר הכנסות קטנות העולה 150 רו״כ לשנה, איש אשר יש את נפשו לבוא בברית החזנות יכתוב אל הקהלה בבלאשקי הירש חיים זאלץ"
021-HZF-1883-02-27-001-10049_toc_19,," עכטע זיידענע שווייצער מיללער- גאזע פיר מיללער, עמפפעהלט. A. S. Wachtler, Warshau Nalewki 9"
021-HZF-1883-02-27-001-10049_toc_20,," משתקע אני בפאריז והנני מקבל על כל קצוי ארץ קאמיסיות שונות כגדול כקט הוציא או להביא סחורות ע״י בתי מסחר נהוג, ואדרש לכל שואלי במכתב חפשי יוף 3 רו״כ. ראה הצפירה (44) Abram Constantinowski, Paris. г. de Seine 63."
021-HZF-1883-02-27-001-10049_toc_21,," מחיר הספר „אוצר מכתבים וספורים"" עם המשלוח 50 קאפ׳. וכל המוסיף וכו׳. כ מחירו קדש להפאנד שנתיסד ע״י השר ש. פאליאקאוו. אדרעססע של המחבר о. В. розенбергъ. Саловая ул. . No. 42, въ С.-Петербургъ"
021-HZF-1883-02-27-001-10049_toc_22,," תחבולה לעשות חיל יש לנו למכור תמצית חומץ 80% (עססיג סענץ) אשר מוכשר להיות חומץ טוב כאשר יערב עם 35 חלקים מים. נגד של  טל 70 קאפעיקעס (בפאסט מארקין) ישיג כל מבקש פראבע Люоблинеръ и Конъ Влоцлавекъ, Варш. губ. פראנקפורטער עססיג-עסענץ אין הארט אונד אין פלאשען, צו בעקאממע בייא מ׳ וויסקאטש, ווארשא פראנצישקאנער 10, אים הויזע קאפטאלס"
021-HZF-1883-02-27-001-10049_toc_23,," שאלות ותשובות  לה׳ מנחם כהנא, לא נוכל בידיט כל המכתבים הבאים יום יום, לה׳ נחום פישמאן כב הודענו שאין בידינו, לה׳ חיים פערילמאן כבר השבנו  בשו""ת גליון 5 יותר אין לפרש. הצפירה משנת 81 82 מחירם 3 רו״כ מלבד פורטא. לה׳ ראפאפורט שאל לבר נפחא ויגיד לו מה בין זה לזה. לה׳ אבעלזאהן הכ״י באותיות קטנות צפופות ודחוקות לא נוכל לקרותם"
021-HZF-1883-02-27-001-10049_toc_24,, אדרעססא שלנו Редактору газ. ГАПEорA З. Слонинскому Варшава S. Sionimski WWarszawie. Dzika No 259.
