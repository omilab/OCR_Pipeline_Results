article_id,headline,text
021-HZF-1874-12-16-001-10385_toc_1,, בשמים מעינם מ מחירו באשכנז: 8 4 ר״ט 20 ז״ג לשנה. קן  בעסטרייך 8 פלי לשנה.   וכן לרבע שנה. שכר מודעות: מכל שורה 2 ז״ג. —
021-HZF-1874-12-16-001-10385_toc_2,, e ברוסיא ופולין. לשנה 6 רו״כ. זה לרבע שנה 1.50 רו״כ. ביתר הארצות 20 פראנק. באמעריקא 5 דאללאר. 
021-HZF-1874-12-16-001-10385_toc_3,מכתב עתי משמיע חדשות בקרב עם ישרוץ מכל ה...," מכתב עתי משמיע חדשות בקרב עם ישרון מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-12-16-001-10385_toc_4,," אל הקוראים הנכבדים. בעוד שבועים תתם חצי השנה הראשונה לבאי עה״ח על הצפירה, וע״כ נבקש מאת כל אלה אשר עדיין לא שלמו בעד העבר, לשלוח את המחיר המגיע מהם ליד מי שקבלו ממנו, והחפצים בהצפירה מראשית שנת 1875 והלאה, ייטיבו בחסדם להקדים דמי חתימתם עליה, למען יגיעו העלים לידם על הסדר בלי הפסק. החותמים בארץ רוסיא יפנו אל סוכן עירם או אל הסוכן הכללי בווארשא ובשאר ארצות במקום אין סוכן יפנו במכתבם אל הרעדאקציע כפי האדרעסע: S. Slonimski, in BERLIN, Lietzmannsstr. 14."
021-HZF-1874-12-16-001-10385_toc_5,תוכן הענינים.," תוכן הענינים. דברי הימים. רוסלאנד: אדעסא מאת שלום בן אהרן הכהן. הורדנא מאת ליפמאן סקיעבעלסקי. רומניה: בערלאד מאת אייזיק טויביש. ידיעות העולם והטבע, הר שרפה: מאח קלמן שולמאן. פעולות העלעקטריות ומשפטיהן: מאת יוסף ליב זאסניץ. עוברי אורח ים הצפוני: מאת חיים גאטטעסמאנן. נסיעה באיי הים הגדול: מאת משה יחזקאל גוטפארב. חדשות שונות. דבר אל סופרינו. הודעות:"
021-HZF-1874-12-16-001-10385_toc_6,דבריהימים.," דבריהימים. (אשכנז.) עיני כל יושבי עיר הבירה ברלין נשואות עתה אל הגראף ארנים, אשר למרות הקול אשר יצא במה״ע, זה ימים אחדים בא דינו לפני בית המשפט, ואזניהם קשובות לכל הנה והנה היוצא מפיו ומתגלגל ע״י העט והתלגרף לכל מה״ע הקרובים והרחוקים. כל אשר זכה לקנות לו או להשיג מקום בבית המשפט כצולח הוא בעיניו, וכל רעיו ומיודעיו יקנאו בו; סופרי מה״ע משלמים כסף תועפות בעד מקומות כאלו, וסופר אחד אמעריקני נתן בעד מקומו ארבעת אלפים דאללארים. והנה אחרי אשר רבים המה מאד התעודות, האגרות והמכתבים, אשר יסמוך כל אחד משני הצדדים עליהם לזכות את עצמו ולחייב את רעהו; על כן תרבינה הטענות והמענות בבית המשפט ותסתעפנה לענפים רבים ולא במהרה יצא גמר הדין לאור, בין המכתבים האלה, היו גם אחדים, אשר להיותם מכלכלים בתוכם מסתרי הממשלה וצפונותיה, אשר אינם נמסרים, כי אם מפה ראש שרי הארץ לצירי הממשלה ואנשי סודה, על כן נקראו המכתבים האלה לא באזני כל העם אשר בבית המשפט, כי אם בחדר מיוחד לאזני הדיינים, הנדון והקטיגור והסניגור; ויהי ביום השני, כי המקרה הזה עוד הגדיל את קו החשד המשוך על ארים כי פרסם נסתרות אשר לא נתנו להגלות. אולם ה׳ מונקעל ודאק. האדן, סניגורי הגראף ומליציו, מחליטים, כי לא לבד אשר אין בארנים עון אשר חטא, אבל גם כל מחטיאיו יאשמו, כטופלים עון באיש חף מפשע, אשר הקדיש כל ימי חייו לעבודתו את ארץ מולדתו באמונה ובישר לבב. אך אם יעלה בידם לזכות את הגראף ולהוציא משפטו אור — ימים יודיעו. (שפאניען.) הידיעות הבאות מספרד שונות הנה ומתחלפות. ממחנה הקרליסטים מודיעים, כי ידיהם תעשינה תושיה במלחמה, והממשלה תבטיח, כי ידה רוממה על אויביה;  אולם לפי הידיעות האחרונות אין נכונה בפי הקרליסטים והנצחון עומד לימין חיל הממשלה. לפני ימים אחדים נסע המרשל סערראנא לעמוד עוד הפעם בראש החיל הצפוני, ושר המלחמה במדריד עמל להכין עוד צבא חדש וכלי מלחמה. והנה אם באמת ואמונה חפצה הממשלה הפעם להכניע את גאון הקרליסטים, אז יעלה חפצה בידה, אחרי כי כבר רפו ידי המורדים והתומכים בידיהם וגם נפש העם מרה עליהם; אבל מי יודע, אם גם הפעם לא תסוג אחור אחרי הצעד הראשון, ככל אשר עשתה עד היום? (אמעריקה.) בימים האלה שלח הגענעראל גראנט את דברו אל הקאנגרעסס בדבר תהלוכות הארץ וסדרי ממשלתו עם כל ממשלות הארץ חיים אנחנו בשלום ואהבה, יאמר הפרעזידענט באגרתו, אך בעת האחרונה עלתה, לדאבון נפשנו, עב קטנה להאפיל אור השלום בינינו ובין שתי ארצות, והן: ווע- נעצועלא וספרד. התהפוכות הנעשות על האי קובא נותנות דאגה בלבנו, כי ממשלת ספרד לבדה לא תעצור כח לשים קץ למצב המבולבל ההוא אשר הוא לנו למכשל ולפוקה; על כן יוכל היות כי יכריחנו המקרה להתערב בעניני האי הזה ביחד את יתר הממשלות, אשר אליהן נוגע הדבר."
021-HZF-1874-12-16-001-10385_toc_7, רוסלאנד,"  רוסלאנד אדעססא, ר״ה טבת תרל״ה. (הקול קול יעקב והידים ידי עשו.) דבר השמטה לא יקר בימים ההם, מוויען הבירה נפתחה הרעה, או הטובה, אל כל כנעני הארץ. יום יום יצמחו באנקראטען חדשים לבקרים, ותחת כי עד הנה רבה האמונה יקרעדיט) על ארץ רבה, עתה לא יאמינו עוד ברע ואל יבטחו באלוף, כי „אין כסף״ יענה את הכל. כמלוה כלוה כלם פה אחד יענו ויאמרו: תם הכסף; אלה בתום לב ובנקיון כפים, גם בנקיון שנים, יעברו מועד השלום, כי הצרור נקוב; אלה ביד רמה ובזדון יחמסו יעשקו וישימו בכליהם ואך לעינים יתרוששו בידעס אשר „אין כסף"" לא נחשב למאומה בימינו אלה. ברא ד' חדשה בארץ, תחנונים ידבר עשיר ועני יענה עזות: אין לי וחיתה נפשו בגלל המענה הנמרצה הזאת בעשר ובכבוד לארך ימים. שמועות כהנה על שמועות תבאנה עד כי מלאו אזנינו משמוע; עוד מדברים מסוחר זה אשר נפל משמים, או הפיל אחרים ארצה והנה סוחר אחר יורש מקומו כי הגדיל לעשות. אבל חזן בכל אלה לא מצאתי, אין חזון חון נפרץ כי יהיה כרשע ולא ישלם. מאז מעולם עובר לסוחר הוא, כי יעשק גבר אחיהו, להם לבדם נתן סחר כסף (בירזע) וסחר תבואה עם כל יוצאי חלציהם: עשק מרמה, שקר, חמס, ובגבולם לא יעברו זרים כמו מורים, רבנים, ראקטורים, ומה גם חון אשר ד׳ הוא נחלתו, משכרתו שלמה מעם החיים והמתים, לא באניות סוחר ממרחק ימצא לחמו, כי קרוב הוא בפיו ובשפתיו, לא על סף בית בירזע תדרך כף רגל ש״ץ, גם חלילה לו מהתערב ידו עם מתים מחלד אשר יאמרו לשחוק הקארטען מהולל, ואיך יאבד גבר כמהו כסף זרים בענין רע? ראו זה, קוראים, דבר חדש אשר לא היה לעולמים: ישנו חזן אחד בעיר אחת אשר לחוף ימים תשכון, הוא הפליא לעשות מכל בני גילו, זה כמה עשה לו שם וחיל בעירו ושמו נקרא בישראל, מכנף הארץ זמירותיו נשמעו, קולו בכח כקול מים רבים אשר אחר הרחים, ועתה הראה לנו גם את ידו החזקה כי קבץ על יד על יד, מאת אנשים אשר כספם יתנו בנשך, כארבעים וחמשה אלף שקל כסף; לא פיהו אכף עליו לפרש כפיו לזרים כי לא במסכנות יאכל לחמו, שכרו נכון לפניו אלפים וארבע מאות כסף לשנה, וגם לא יוקיר רגליו מבית משתה לשמח חתן עם הכלה, כי הוא יברך את הקרואים, אשר מברכיהם גם הוא ברוך יהיה, וברבות הטובה לא רבו אוכליה בביתו, בת אחת ילדה לו אשתו וגם היא יצאה מביתו והיתה לאיש; הנה כי כן לא על פת לחם יפשע גבר כמוהו, בכסף אשר לוה בנה בית כמו רמים, אך האיש הזה ענו מאוד כי על כן לא קרא בשמו גל נחלתו ויתן כבוד ביתו לאשתו, וכאשר בא מועד ונוגשיו אצו בו להשיב להם את כספיהם, גם הוא כאחד האדם, אף כי שליח צבור הוא, ציר נאמן לשולחיו, השיב הפעם את פניהם ריקם, ויהי כאשר ירא פן יתגלע הריב בינו ובינס ולא יוכל עוד להתפלל להם ויברח ויחבא כמעט עד יעבר זעם. יום לשנה, יום לשנה ספרו למו בני עדתו כל הימים אשר לא נשמע קולו בקדש, באהבתם אותו; גם נושיו קראו לו מרחוק לשלום וישיבוהו ויושיבוהו על כנו בכבוד ופאר, וכל העם מקצה נהרו אל בית ד׳ לשמוע בקולו אשר הרים כשופר ויתן זמירות בלילה ליל שבת קדש. שיריו היו ערבים וחדשים לאזני רוב באי הבית הזה אמנם נמצאו אחדים אשר היו כמתאוננים ויאמרו לתפלתו תועבה יען עשותו המזמתה בעיניהם, אשר לא עשה כן עוד חזן בישראל; אך שומע אין להם מאת הקהל, כי המה אזניהם קשובות אך אל הרנה ולא אל התפלה. הקהל! אנכי לא אשית ידי עליכם להיות לכם לשופט עם מי הצדק, גם אני ידעתי מאז, כי אהבתכם לשירה וזמרה בבית אלהינו תכסה על כל פשע החונים לאלהים ואדם; רבת שבעה לה אונכם לשמוע קול כסילים אשר בלעגי שפה יפללו בעדכם ודלוגם עליכם אהבה; אך אחת אשאל מאתכם אל תמנעו ממנו: אל תרגזו בבית אלהים ואל תריבו שמה, הסירו כעס מלבכם, שבו איש תחתיו, אל יצא איש ממקום הקדש, גם אם לא כרצונו נפל דבר, אחרי רבים להטות משפט כתוב הדר הוא לכלנו, ובשלומכם גם לי שלום. אני שלום בן אהרן הכהן. הוראדנא, ד׳ כסליו. העיר סייני היא המהללה מימי קדם לעיר צדקה, אנשיה למודי ד׳ ומשכילים, רבים מתפרנסים מיגיע כפם, מעבודת האדמה וממסחרים אשר לא נמצא בם עון אשר חטא, נאמנים המה לאלהים וארצם, ודבר אין לה עם המשכילים המדומים וגם מהם אין פוצה פה לדבר עליה סרה. וכמוה בערים הקטנות אשר סביב שתו לה. והנה באו חדשות בהצפירה נומר 14 מאת הסיני לנבל אותה ואת העיר לאזרי הקרובה לה ויוציא כל רוחו עליהן למצוא עונן ולהשפילן בעיני כל קוראי הצפירה. — ואני (בהיותי פה הוראדנא) ראיתי את מאמר „הסייני״, ואמרתי אין זה כ״א האיש אשר החל לצרור את כפי „הסייני"" להבזות את אנשי עירו, ואם כי לא זאת דרכי להגיש אצבעותי לקרב ולהלחם מלחמת דברים, אמנם בשמעי זה פעמים קול המחרף בני עיר מגורי הנקיים מכל פשע, לא יכולת עוד עצור ברוחי ובפעם הזאת מצאתי את נפשי לענות, כי גם אנכי איש סייני הנני וידעתי את כל תהלוכותיה, וגם את כל מפעלות ה׳ טף שפירא בבית הספר לא נכחד ממני: שקר העיד „הסייני"" כי אנשי סייני לא ידעו עד מה לכבד את בית-הספר הנוסד לפי רוח הזמן, לא! אכן ישמעו רחוקים וידעו כי אנשי סייני שקדו מאז לעשות בית ספר לנערי ב״י, ובטרם לדת החק החדש זה כשלש שנים בקשו אזרחי סייני מהממשלה לתת רשיו לעשות בית ספר ערוך עם סדרים ישרים לפי רוח הזמן, ואף בט״ף בהרו וישימוהו למורה, וישלחו את מבחרי בניהם אליו ללמדם תורה ושפת המדינה (כאשר הבטיחם); א״כ איפוא למה היתה אתם רוח אחרת בעוד חמשה חדשים להשיב את בניהם ממנו? אין זאת כי לא מצאו נחת במלאכת ה׳ שפירא. הו אמנם כי הביא את הישיש הרב מו״ה יעקב יואלס נ""י לעמוד על המבחן (עקסאמען), אכן מדוע החריש הסיני לספר מה אמר ר״י ומה דבר, בראותו כי העמיד שפירא למבחן נערים אחדים אלה אשר רבי ספרי תנ״ך שגורים היו בפיהם, בטרם בוא שפירא לסייני, כי נמצאו עד הנה מורים נאמנים היודעים את השפה העבריה עם כללותיה ודקדוקיה וילמדוה בסדרים ישרים, את הנערים האלה למד ה׳ ט״ף במשך חמשה חדשים את חלק השני מס׳ ישעיהו, ומה חדש להם בלימודו? רק את הניגון החדש! וכן עשה לשפת רוסיא. אספר ולא אכזב כי נמצאו בסייני ילדים וילדות כבני עשר שנה אשר לא דרכה רגלם על מפתן הבית אשר יסד שפירא, ויודעים קרא וכתב כתב רוסיא בלא שגיאה אשר למדו ממורים מיוחדים אשר לא ידעה מהם הממשלה, נערים כאלה העמיד שפירא בעת המבחן ובהם התפאר לאמר: יאו כזאת וכזאת פעלתי למו ואנכי קנאתי קנאת שפת רוסיא; אבל גם בכל אלה לא יכלו להונות את אבותיהם אלה היודעים ורואים כי ה׳ טף שפירא מאחז את עיניהם, כי מי אשר לא למד מתחילה יצא כאשר בא, ונהפוך הוא כי הוא יפריע את בני העיר במזימותיו לבלי יביאו מורה רוסי (אשר יורה בצדק ויושר) ורק הוא לבדו עומד כנגד שפת רוסיא וישיג את גבולה בדברי חלקות אשר בפיו. וזה הדבר אשר הוציא את כל כבוד סייני באחד וידבר טוב על ר׳ ברוך גוטשטיין לבדו, כי נין ונכד אין לו ולא פגע בט״ף. — האמנם כי טוב מעללים הוא; אכן נמצאו בסייני רבים נכבדים כמוהו, מי לא שמע את שמע הישיש הגביר המפורסם ר׳ רפאל בהרב ר׳ ליב לייפונער אשר שמו הולך למרחוק, כי גם חכמי ושרי העמים כלם יכבדוהו ביתר שאת, וגם הוא מתאמץ תמיד לבקש תחבולות להטיב את מצב עירו, ומדוע החריש ממנו? יען מה? יען וביען צוה את בניו ובני בניו ולכל משפחתו הכבודה (ירבו כמוהם בישראל) להביא מורה רוסי היודע את השפה עד תכונתה, וגם על הגביר המשכיל המצוין איש מדיני ונשוא פנים מו״ה דוב פראנק חרה אפו ולא ישא פניו ועל משפחת בית הג׳ היקר המרומם ר׳ משה ברוך גליאנטי נ״י אשר בהם תתפאר עדת עירנו, גם אותם העלה על במתי משחקו בתון בני עירו (איה?), כי גם הם נשאו את עיניהם לבקש מורה נאמן אשר ילמד לבניהם באמונה. חלילה לאנשי סייני לשנא את ההשכלה, וגם עתה עומדים כל בני העיר הכן להכין להם בית ספר, כאשר יורום רועי ישראל ע״פ התורה והחק החדש אשר יעשה בארץ. — גם זאת אודיע נאמנה למעריכי המ״ע כולם ולקוראיהם הנכבדים, כי לא כצעקת הקול (גאלאס) הרוסי, אף לא כעדות הסיני (?) עשו היהודים בלאזדיי עם המת, הוא האיש אשר התמכר לעשות הרע בעיני אלהים ואדם ויחרף ויגדף את עמו ואת דתו וכעיר פרא שובב הלך בשרירות לבו, ויבגד באשת נעוריו וכו׳, ויהי במותו ויביאוהו בניו לעיר לאוריי לקברו, ולא כלו הה״ק את החצר מות מבניו לקבור את אביהם מלפניהם, רק בזאת לא נאותו לגמול אתו הסד חנם ולהתעסק בקבורתו, כי חק הוא לישראל מימי קדם אשר אם ימות איש עשיר יעריכו בעלי הח״ק את בניו להרים מכספו תרומה, והכסף יהי׳ שמור בידם לעת מצוא וכי ימות איש עני יעשו בו כל צרכי המת אף יתנו ממנו לגדור את בית הקברות לבלי יהיו המתים לברות לשן בהמה וחיה, ועוד כמה דברים טובים ומועילים יעשו הח״ק מהכסף אשר יקחו, ככה יעשה גם לאיש אשר באמונתו יחי׳ כל ימיו, ובמה וכה המת לטפל בו חנם? הלא עזב הון עתק? וימאנו בעלי הח״ק לעשות אתו חסד, ויעזבו בניו את אביהם המת ברחוב היהודים וינוסו, וישכרו הח״ק עגלה וישיבוהו למקומו, ויהי ביום השני באו בניו ויאמרו: כי יאותו לשכור אנשים לקבר את אביהם, וישמעו להם הח״ק ישכרו אנשים ויקברוהו בקבורתו, ויהי אחרי כן הזמינו בניו את סוכני הח״ק לדין (בהטרובינאל) על כספם אשר נתנו על ידם. — הוא הדבר אשר מצאו בו שונאי ישראל תאנה לגולל על כל  היהודים (כדרכם) חטאה גדולה. הכותב בעד עירו ליפמאן סקיעבעלסקי."
021-HZF-1874-12-16-001-10385_toc_8,רומניה.," רומניה. בערלאד. לכבוד וכו' בעל הצפירה, שלום. לא אמנע מהודיעך בזה, כי ביום 2 דעצעמבער יום המוגבל מהקורטע-דע⸗קאסאציאן לעיין בהרעקורו אשר עשו לשלשת הרופאים ויאססי ע״ד הפסק-דין מהטריבונאל משם: שאין להם הרשות וגם אחרי החק החדש מחקי הערים) לבא בקהל הבוחרים בטובי העיר. יען לא באו הרופאים לחזק ולברר טענתם, נחתך הדין, שהפסק מהטרובינאל יקום. כה״ע, ובראשם הרומאנאל, עוד ימים אחדים לפני יום המוגבל, צוחו ככרוכיא והעידו בראשי השופטים לבל יחללו שם רומאן אשר בקרבם ליתן ליהודים הצדקה הזאת אשר לא לזכותי ציוויל תחשב ואשר מאלה נהנים היהודים פה בארץ (?) זולת הוא זכות פאליטיק. וביום הדין היה לא רק חצר בית הקא- סאציאן רק הרחוב שמה, מלא על כל גדותיו מהמון אדם וערב רב. — כנראה, העדר ביאת הרופאים היה בעצת שרי הממשלה, לאשר מוכרחת היא לפעול על השופטים כי היהודים יצאו זכאים לבל יהיו לשחוק בעיני איראפא בעשותה חק חדש וראש בית המשפט יעשנו לאל. וגם בהטבה הזאת (ובמה נחשבה גם אם כמספר 250000 יהודים ישיגו זכות הבחירה להקאמונא ששה יהודים!) עורה ותעור גם להבא את עיני איראפא, כי הגדילה לעשות ליהודים. כי ע״כ השכילה עשות אשר לעת כזאת, כי בתי הועד פתוחים המה, לא ירב הדבר הזה רעש חדש ושיחה רבה בפי נבחרי ארץ הנועדים. והיהודים יעשו בחשאי האפוויציאן. ואני בטוח כי משפטם יצא אור, בשעה שהנבחרים ישנים מעבודתם ואיש איש באהלו טרוד בעבודתו. הבטחות רבות ינתנו לנו יום יום, כי ידובר על אודותנו בהועד הזה, לבטל הסעיף 8 מהליצענציא, לעשות תקנות בסדר הקהלות, להתיר קניני בתים וכדומה; אך כבר אזלה ממנו כל תקוה, והנני כופר בכל — ונראה. יצחק אייזיק טויביש אב״ד דק""ק בערלאד והגליל."
021-HZF-1874-12-16-001-10385_toc_9,"לר
לתי
ידיעות העולם והסבע."," לר לתי ידיעות העולם והסבע. הר שרפה (פאפאקא-טעפעטל) במעקסיקא. (המשך מגליון 22.) „בעשרים ושבעה לחדש בשעה השביעית בבקר עברנו את קצה גבול העצים ועלינו הלאה מבלי פגוש עוד כל שיח וכל נטע וצמח. ברב כח העפלנו עלות על צלעות ההר הנצבות כמו גד סביבות הפה הנורא (קראטער) אשר לההר הזה, בכבדות ועמל רב דרכה כף רגלנו דרך התחתים המכסה באפר דק ולבו עם גרגירי אבני חצץ ונפץ וזרם הלבה, ומתוכם מתנשאים חדודי אבנים ותלפיות סלעים וגבוהים עליהם וגבוהים מעל גבוהים, אחדים מהם מתפשטים לארך ויהיו להרי מצער (פאר געבירגע), אחדים מרחפים על מכונות צרים וקצרים ובאופן נפלא ישא משקלם בד בבד לבל יפלו על ימין או על שמאל, אך כגעת בם מרחפה קלה יתנפלו ממרומיהם בקול שאון ורעש אל עמקי התהומות אשר לרגליהם. האבנים והסלעים ההם נפלאים מאד ושונים במראיהם, בהם יראו מראות זכוכית ובדולה, מראית אבני בהט ודר וסוחרת, מראות אבני פראפיר, אבזידיאן, טראכיט, באזאלט ועוד רבות כאלה. ומה רבו הידיעות אשר יוכלו חכמי לב לדלות משם! חוקרי מחקרי ארץ (געאלאגען) יחשפו שם חדשות ונצורות הדרושות לחפץ חקרי לבבם, המתחקים על סגולות האבנים (מינעראלאגען) ימצאו שם אוצרות מדעים להרחיב גבול הידיעה הזאת ולהאדירה, גם חכמי הכימיה יגלו שם שפוני טמוני החכמה הזאת בשפע רב. „בשעה התשיעית הגענו אל תחתית קו השלג אשר במורד ההר בפאת דרומית מזרחית, ואתנו יחד באו גם ענני שמים וערפלי עלטה ויחנו על ההר ואנחנו הלכנו לדרכנו בתוך השרת ענן וערפל. אבני המקום התלכדו שם בתבנית מדרגות ושלבים בלי עמל רב עלינו בהן גם מבלי השען על משענת מטות עז, אך האויר הדק המרחף שם עצר עצר בעד נשמת אפנו ובחזקה יבולנו להשיב רוחנו, עד אשר הסכן הסכנו עמו מעט מעט ורוח לנו. ואני בהתהלכי בתוך הערפל אבדתי דרך ונפרדתי מאנשי לויתי, גלי ים ערפל תחת רגלי וממעל לראשי רקוע הוד תכלת במרחב אין קץ. אין קול ואין קשב בממלכת הדומיה השוררת שם מימי עולם, ומה נוראה הדומיה ההיא! דומית קבר היא דומיה נצחת, ותכריך השלג אשר על כל סביבותי, כתכריך רפאים מתי עולם נדמה בעיני. פלצות בעתתני, לבי הכה בתמהון וראשי סהרהר, מרומים נוראים ומרחקים איומים יפרידו ביני ובין ארץ החיים, בין כל יושבי חלד וכל צאצאי התבל, וכרגע דמיתי בנפשי כי הנתקו כפות רגלי מעפרות תבל והנני מרחף ברום השמים ברחבי אין סוף. פיטאגאראס חשב למשפט בהושיבו את סוד אלהי מעוזים ומלאכי פניו על מרום הר מועד. הר אלימפ, וברגע ההוא נפשי ידעה מאד, כי רוח ממרום נחה על הפילוסוף הגדול ההוא בהוציאו משפט צדק כזה לאור, כי למעונה אלהי קדם ומלאכיו הקדושים לא יאות רק תועפות הר הרים ושיא הסן גבעות נשאות, אך בן אדם יתפלץ בעליתו בהר ד׳ ובעמדו במקום משכן כבודו, יתפלץ, יתעטף ויתעלף. „ההר יפער פיהו הנורא ומתוכו יתמלטו תמרות עשן וריח גפרית, והריח העז ההוא עלה באפנו בהיותנו עוד רחוקים כשש מאות רגל מלוע ההר, הריח ההוא הדומה לריח בצים אשר עלה בהם רקב, ירע וישחית להאנשים אשר לא הסכינו עמו עד כי יחלו מחלה כבדה הדומה למחלת הים. „ברגע ההוא שמענו קול המון כקול מים רבים הפורצים מנקרות צורים או כנהמת גלי הים בהדוף במו רוח סער, והקול ההוא הלך הלוך וחזק מדי הלכנו הלוך וקרב אליו. הקול ההוא הוא נשמת רוח הענק הנורא אשר אנחנו מעפילים עלות על ראשו. „בשעה עשתי עשרה עומדות היו רגלינו על מרום קץ ההו ועל צלעות פיהו הגדול והנורא, ברום 17,820 רגל. האיש אשר יראה את פי התהום הזה בפעם הראשונה, יבהל וירעד, כי לרגליו רבצת תהום רבה אשר הקיפה כמהלך שעה אחר ועמקה אלף וחמש מאות רגל, ובתוכה יקרו מוקדי עולם, עמוד עשן וגלגלי קטור לוהט יתפרצו מתוכה בקול רעם, ונחלי גפרית יזלו בה ונשמת ה׳ בוערה בם, אבנים גדולות ומטילי סלעי מגור יתפרדו תמיד מצלעות ההר ובקול המולה איומה יתגלגלו לתוך מעמקי התהום, וההד יכפיל את השאון הנורא ההוא. „אנכי ואחוזת מרעי העמקנו רדת בפי התהום הנורא עד 280 רגל לעמק, שם ישבנו תחת סלע כבד וסעדנו לבנו, ומשם הורדנו בחבלים אל תחתיות התהום. עשרה רגעים תליתי בחבל וחיי היו תלואים לי מנגד, עשרה רגעים התגלגלתי ככדור ואתפתל נפתולים רבים ושונים על פני תהום שחת ומוקשי מות. עברתי נחל אויר גפרית אשר כמעט שם מחנק לנפשי עד אשר עמדתי על נהר חול קודה, ואז הלכתי מהלך אלף ומאתים רגל לארך הנהר, ובכל צעד מעדו קרסלי שפכו אשרי נפתלתי והתגלגלת בין אבני נגף וצורי מכשול וסלעים נוראים, בין גלי אויר גפרית ומלח, נפץ וזרם. משם ירדתי ועמדתי על קרקע התהום בבקעה ישרה ורחבת ידים. הרעש הגדול אשר ישמיע הקטור המתפרץ ועולה למעלה מאלף רגל, איום ונורא הוא, שתי מאות מכונות קטור, (דאמפפמאשינען) אין בהן כח להרעים בקול רעש גדול אדיר וחזק כזה. רצפת התהום בוערת כגחלי אש, ובמקומות רבים מתפרצים אוירים כבירים שונים ועשנים בקול רעם ושאון זעם. באחד המקומות ההם בפאת דרומית מזרחית ראיתי שלשים פיות פתוחים ורחבים מאד ומתוכם יתמלט אויר מימי מהול באויר חומצי ואויר גפרית, והם ירעימו בקולם נוראות ויטילו אימתה ובעתה מרבה להכיל. משנת 1848 והלאה הוציאו משם אנשי המקום גפרית רב ועצום למעשה אבק השרפה. האוירים העזים הממלאים את המקום הנורא הזה, יחזיקו בבגדי האנשים ובנעליהם ואם לא יזהר האדם מהם וירטיב את בגדיו או נעליו במימיהם העזים, אז יתהפכו הבגדים והמנעלים למראה אדמדם ואחרי כן יבלו ויהיו לבלויי סחבות. בתוך החול נמצאים גם בורות מים קרים הראוים לשתיה, והמים ההם יקוו מימי השלג הנמס מפני האש. שלש שעות התמהמחתי במעמקי התהום, עד אשר שבו חושי לאיתנם ועד אשר שבה רוח בינתי ותחייני ועצרתי כח לנסות במסות מיניראלוניות את האבנים הנפלאות והשונות אשר שמה ולהתחקות על יתר פליאות סתרי הטבע השפונים פה בתחתיות ארץ. וכשעה השלישית אחר הצהרים עלינו בעזרת חבלים ארוכים מבטן התהום הנורא ההוא. (המשך יבא.)"
021-HZF-1874-12-16-001-10385_toc_10,פעולות העלעקטריות ומשפטיהן.," פעולות העלעקטריות ומשפטיהן. (המשך מגליון 21.) שטת העורקים (גערפענזיסטעס) באדם ובע״ח, צריכה שהוי זמן מה, בטרם תוביל איזה קבלת מוחש למוח המרגיש, הזמן ההוא יקצב שעורו אל נכון לחכמי הפיזיאלאגיע. משך זמן הפריקה העלעקטרית הוא רק חלק קטן מזמן ההרגשה. ולפ״ז תוכל שטת העורקים לאבד מבלי משים, ע״י זרם העלעקטרי ובכן תהי׳ המותה ע״י נשק נצוץ אש העלעקטרי או מכת הברק מבלי שום כאב. זמן היות נצוץ העלעקטרי, הוא חלק קטן מאד מן הזעקונדע כאמור, ואם נאיר על ידו פתאום את הגוף המתנועע, ד״מ זרם מים הנצוקים מכלי, אז ידמה לנו כאלו הוא נח במקום אשר ופגש בו האור בעת מהלכו, והמים יעמדו תלוים באויר לעינינו. באין מונע לניצוץ העלעקטרי יעבור גם דרך אבק השרפה ושיעספולפער) ויפזרנו מבלי שידליקנו, ולמען הבעירו, צריך ללוותו ע""י חוט רטוב דרך האבק. בהכפל או כי ישולש כמות העלעקטריציטעט להעמיס על איזה גוף מנהל, נאמר כי נכפל או נשלש עובי (דיכטינקייט) העלעקטריציטעט. במנהל כדורי העמוס, תהי׳ העלעקטרא שוה על פני כל שטחו, ואם הוא רקוע שטחי, יהי׳ עבי העלעקטרא על שפת הטם יותר, ואם הוא ארוך יהי׳ עביו בשתי קצותיו, ואם הוא מקרין בעוקץ חד, אז יגדל עביו בקוצו, עד שיתפרק גם באויר. קצות בדי הצינק והפלאטין החצונים, אשר קצותם האחר טבול במים החמוצים הנ״ל, הן בעלי עלעקטרא מתנגדים ול״ז, של הפלאטין מחייב ושל הצינק משולל, ובפתיל המחברם יעופו שניהם להתאחד וב״ז, וכפי האמור יקרא בשם זרם עלעקטרי סתם היוצא מן בד הפלאטין, והוא המחייב. הכח המעורר (עלעקטראמאטארישע-קראפט) לזרם זה, חלש הוא מאד לעומת הכח המעורר ע״י השפשוף, ובגלל זה לא ינצח את מעקביו כמוהו. אולם אם נעריך חבל יסודות רבים כמוהו. ותקרב כח הזרם היוצא מחבל עמודי וואלטא אל היוצא ע״י שפשוף, ולמען יוכל הנצוץ לדלג הפסק אויר מן 1000 אצבע, צריך לעשות את העמוד הוואלטא, בעל 1000 יסודות ויותר תחת אשר מכונת מעיר העלעקטרא בעלת מנהל מיוחד, הממוצעת בכחה, יכולה לשלח זרמו במרחק 1000 פעם כמוהו, ובעוד הנצוץ בוקע את האויר יפוצץ חלקים קטנים מהמנהל ויוליכם אתו. מפנים אחרים, יהי׳ הזרם השפשופי חלוש מאד מהזרם הוואלטאי כי לא יוכל להטות את מחט המאגנעט מני ארחו, אם לא יכפל כחו פעמים רבות ע״י מעשה חושב מיוחד, והמכונה תהיה חזקה בכחה מאד. הח׳ פאראדאי הראה בנסיון, כי שני חוטי בדיל ופלאטין מעובי ,1 אצבע, הטכולים בעומק /4 אצבע תוך מים חמוצים, בזמן 1 זעקונדע, הטו את המחט המאגנעטי, כמו מכונת העלעקטרא הגדולה של בית מחזה המלך (ראאיאל אינשטיטוציאן) אשר בפאריז, בסיבובה 28 פעם. ולמען התקבל ברעיוננו שרש דבר חלוף המחזות האלה בשני זרמי העלעקטרא מהכלים ההם, נוכל לדמות, שהעלעקטרא אשר בעמוד וואלטא, הוא גדול בכמותו הרב משל המכונה, ולעומתו יגדל של המכונה בכח התפשטותו מפאת הלחצו מאד. ויהי׳ משפטו כמשפט האויר הנלחץ בכח, שגם אצבע מעוקב אויר יכול לפוצץ כלי חזק שנלחץ בתוכו, לא כן כמות אויר רב הבלתי נלחץ. ותהי׳ נטית מחט המאגנעטי ושאר פעולות עמוד הוואלטאי, תלויות רק מכמות העלעקטריציטעט, אמנם ירייה הנצוצים תלוי מכח ההתפשטות כשילחץ במיצר. החוקר המהלל הנ״ל מצא, שכמות העלעקטריציטעט הנולד מהפרדת 65 מיללי גראמס מים ליסודותיהם *) בעמוד וואלטא בעל יסוד אחד, שוה לכמותו היוצא מן 800,000 פריקות עלעקטריות של הסוללה הגדולה העלעקטרית (עלעקטרישע באטעריי) אשר בבית מחזה המלך, ולו הי׳ כמות רב כזה נפרק בפעם אחת, אז השתוה בכחו לברק היוצא מבין חזיזי רעם. והחוקרים וועבער וקאהלרויש מצאו שכמות העלעקטריציטעט הכלוא במילליגראמס יסוד מימי (וואם סער שטאף) בהיותו מקושר במים, אם יעלה בענן הגבוה 1000 מעטער מעל הארץ, ושם יתפרד ליסודותיו, הנה בתשוקתו להתאחד עם כח העלעקטרי המתנגד לו למטה בארץ, אז יפעל בכחו המושך על כמות עלעקטריציטעט כמוהו הנמצא על פני הארץ, ככח דחיקת משקל 2,268,000 קילאגראמס. (המשך יבא.) א) על ידי 260 מילליגראמס צינק."
021-HZF-1874-12-16-001-10385_toc_11,עוברי אורח ים הצפוני," עוברי אורח ים הצפוני (המשך מגליון 22.) מחיות היונקות (זיינטהיערע) ימצא בשפיטצבערגען ובנאווא. ועמליא (וכפי הנראה גם בארץ החדשה) מעט מזעיר לא הרבה, כדובי-הקרה (אייזבערן) אשר אמנם יתראו אך לעתים רחוקות המרבה לאכול (דער פיעלפראסס), שועל הלבן, שועל השחרחר וכעין תכלת מראהו, הבנות-שן (דער עלפען שפענדענדע וואל. ראס); שלשה מיני כלבי הים (זעעהונדע), ארנבת השלג, טחורים עכבדים וחמשה מיני וואלפישע, דג הלבן ועוד כהנה. צפרי שמי שפיטצבערגען וגם ימצאו קן למו בנאוואזעמליא, והרבה מהם נמצאים גם בארצותינו לעת החורף. אבל מקום החיות הקטנות השורצות במים (אמפיביען) יפקד שמה, וגם הצפרדעים ופראשע) לא יראו ולא ימצאו. דגים קטנים ותולעים שונים למיניהם נמצאו שמה וגם שרצים השורצים על הארץ שבלול וחמט; בימי האביב והקיץ יחדשו כנשר נעוריהם, יתענגו על טוב הטבע וישעשעו בים וביבשה לענג עין עובר אורח בעולם התוהו ההוא. יושבי לאפפלאנד, השוכנים תחת מעלה הששים ושבע עד שבעים ואחת לרוחב צפונה, המה בחדש יאנואר קודר ילכו בלא המה, מן יאנואר עד יוני הארץ מכוסה בלבנת מכסה השלג ומן סוף חדש מאיי עד יולי תורה השמש בלי הרף יומם ולילה והוא יום הארוך שכלו אור והשמש לא תבוא. בחדשי אויגוסט וסעפטעמבער כמעט חופשה תנתן להארץ משלג וכפור וקרח, ומן חדש אקטאבער ישוב הקור לאיתנו הראשון והשלג ישלג בצלמון על הארץ, ובמשך חדש דעצעמבער השמש גם כן לא תראה וימש חשך. בשפיטצבערגען לפאת הרוחב הצפוני אשר נסעו התרים בני עסטרייך, בחדשי נאוועמבער דעצעמבער וגם יאנואר השמש לא תופיע, והוא ליל הארוך, בחדשי פעברואר מערץ וגם אפריל תחל השמש להציץ מחרכי השמים ותראה ותופיע לפעמים, אבל עדן הרחק מחוג השמים תתהלך, ובחדשי מאיי יוני וגם יולי תראה השמש בהדרת יפעתה ממעל לחוג השמים, ואז הוא יום הארוך אשר לא יאסוף נגהו שלשה חדשים רצופים, אבל בכל זאת לא תעצור עוד השמש כה להמס השלג עד תחילת חודש אויגוסט, ואז יחל השלג להמס כהמס דונג מפני אש ויזלו מים; וחדש הזה יוכל להקרא בשם חדש האביב. מן חדש סעפטעמבער הלאה הקור ישוב מעט מעט לאיתנו הראשון ועד תקופת השנה חדש יולי הוא המושל בגבורתו שמה. בארצות הנשמות הלזו נסעו התרים הגדולים אנשי החיל פייער וגם וועפרעכט המה עם אחוזת מרעיהם שתי שנים רצופות; אנשים אשר מקום מולדתם הוא אויר ממוצע, על ברכי אויר ארצנו נולדו וגדלו, ויחיו כל ימיהם במקום אשר יום ולילה, קיץ וחרף לא ישבותו, אנשים אשר הסכן הסכינו מנעוריהם לצאת ולבוא, לישא וליתן, להיות מעורבים בין הבריות, לראות יפעת הטבע בהדר ויוה ולשוח בגנות ופרדסים מרהיבי עין האדם המה לא ראו שם בעולם התהו כי אם איי קרח והדרי קרח לרוב ופני הארץ כפני שחת ואבדון, חשך וערפל סביבם מאין עץ יער וצמח השדה! — אם אמנם למותר הוא להציג לפני הקורא אחד אחד את כל האנשים אשר מימות עולם הרהיבו בנפשם עוז לעבור דרך ארץ ציר הצפון, כי המה רבו כמו רבו, ומגמת פנינו פה רק לספר מנוסעי עסטרייך; אולם בכל זאת לא נוכל עבור, מבלי נגוע בקצה עטנו במעשה שני תירים גדו, ים ומצוינים המהוללים ברוב תשבחות בפי כל עם ועם, הלא המה: שני הגבורים המשכילים בערינג ופראנקלין. התיר הגדול הדעני בערינג נסה עוד בשנת 1728 לנסוע דרך ארץ הצפון, ומטרת חפצו היה לדעת על נכון אם הארצות הגדולות אזיען ואמעריקא מחוברות הנה אחת באחת, או אם יבדיל ביניהן זרועים (מעערעסארם), ויסע לאורך חוף האזיאטי (ליינגס דער אזיאטישען קיסטע) ועבר דרך הים אשר נקרא עתה על שמו דרך בערינג (בערינג-שטראססע) ובא עד מצר סערדצע קאמען (ששים ושבע מעלות ושמונה עשר רגעים לפאת רוחב צפון) וחפצו בידו הצליח להתיר אגודות השאלה המדעית והראה בידים מוכיחות, כי שתי הארצות הגדולות האלה נפרדות הנה ולא מחוברות. בשנת 1741 הוסיף החוקר הזה לנסוע על ים הקרח לחפש ולמצוא אחרי דרך מבוא צפונית מערבית (בארדוועסטליכע דורכפאהרט), ולמרות רוחו ולדאבון נפש משכילי דורו מצא שם קברו, כי חולי הסקארבוט אחזה אותו ואחוזת מרעיו; וגם נשברה האניה לא רחוק מחוף קאמטשאטקא, ואף כי בעמל רב השיגו את האי-בערינג; אולם חסרה למו מחית נפשם, וגם החורף הנורא היה דופק על הדלת, שני אלה השפטים הנוראים: הקור החזק וזלעפות הרעב היו הנסיבה, כי בערינג ואנשיו מצאו להם קברם על האי השומם הזה. והנה מספרים כי כאשר כח בערינג עזבו ונלאה עוד ללכת ולעמוד על רגליו, אמר לאנשיו כי ישאוהו למקום מערות וכפים, למען ימצא לו מחסה מקור וסתרה מסערה, אבל גם פה לא הונח לו, כי הרוח הגדול נשא עליו חול מההרים עד אשר נלאה נשוא המשא; ובכל זאת בקש מאנשיו כי לא יקלו מעליו משא נטל החול אף כי כבד הוא, יען כי הוא יהיה לו למחסה מקור ורוח סערה, וכן בא לו החול עד הנפש ותחת כובד החול מצא קברו וימת מות אמיץ לב בגבורים. — (המשך יבוא.)"
021-HZF-1874-12-16-001-10385_toc_12,נסיעה באיי הים הגדול.," נסיעה באיי הים הגדול. (המשך מגליון 22.) ששה ימים היינו בדרך, ואך מים מסביב ושמים ממעל לנגד עינינו, ובבקר יום השביעי ראינו מרחוק את ראשי הרי גוינעא החדשה, אשר ראשם לעב יגיע. המים במקום הזה קלים מאוד ומסוכנים לעובדים בם באניה. דגים הרבה ישרצו במים האלה וגם נחשים רבים ראיתי במקום הזה, מהם אשר ארכם יעלה למדת האמה באמת איש (קלאפטער). — האניה הלכה לאטה במקום ההוא ועבדי האניה צדו בעת הזאת את הדעלפהינען והצבים (שילד קראעטע) אשר שטו מסביב לאניה. אחר כי הלכה האניה הלך ונסוע על ידי החוף של גוינעא החדשה עד המעלה הרביעית במעלת הנגב (זידליכע ברייטע) צלחה לנו לבוא אל גוינעא; ותלך האניה הלך וקרוב אל החוף. אך למורת רוחנו לא ראינו על החוף ההוא לא בית ולא אוהל או כל דבר אשר יעיד כי מושב אנשים הוא, ונשקיע את העוג במקום שקט ובטוח, ונרד בסירת הדוגה אשר לנו לבוא אל החוף. כבואנו אל היבשה פגשנו באנשים הרבה; אך בראותם אותנו נסו לנפשם. וזה הדבר אשר ברחו ממנו: אל האי ההוא באו כפעם בפעם שודדי הים על אניותיהם, והמה יפשטו לשלול שלל ולבוז גם נפש אדם, ולאשר יושבי המקום הזה חשבו למשפט, כי גם אנחנו בין השודדים האלה חלקנו, ע״כ מהרו להמלט על נפשם, ואך כאשר הראינו להם, כי אך שלום בלבבינו, בהשליכנו את כלי הנשק אשר אתנו, אז קרבו אלינו ויקראו לנו לשלום גם המה. — העם היושב בזה על משפחת הפאפואס יחשב, והמה הבינונים בין המאלאים והשחורים, צבע פניהם כהה ושערותיהם מסלסלות; גם ראיתי ביניהם אנשים דומים בתארם יותר להמאלאים, וסיבת הדבר הוא, יען כי כאשר יבאו המאלאים אליהם לבוז בז יוליכו אתם את האנשים אשר יצלחו למלאכה, ויחללו את כבוד נשיהם האלמנות החיות, על כן הבנים אשר תלדנה הנשים האלו ידמו אז בתארם אל המאלאים אבותיהם. — ערומים ויחפים ילכו גם המה, והנשים תחגרנה בחגורה קטנה על חלציהן. גם יודעות הנשים לקשט עצמן בטבעות עשויות מן שריוני החומטים (פערילמוטטער) אשר תשימנה על ודיהן ורגליהן, וגם בשרשרות גבלות עשויות מעלים מעשי עבות באזניהן וחוטמיהן. הפאפואס אשר על האיים האלה יפרדו והיו לשנים. החלק האחד הוא היושב על החוף, והם יכלכלו את נפשם מן גנותיהם קלי הערך ומצודת הדגים; והמחלקה השנית הוא העם היושב בהר; גדולים וחזקים המה מן הראשונים, בעלי מלחמה מנעוריהם, ויחיו את נפשם בלכתם היערה לצוד ציד ומשלל הראשונים החלשים מהם, וגם ממרעה העדרים אשר יעמוד תחת משמרת נשותיהם. — בין האנשים אשר התאספו ויבואו אלינו אל החוף היה גם איש אחד אשר לפי דבריו הלך פעמים רבות את האללאנדים במקומות האלה, והאיש הזה ידיו רב לו בשפה ההאלאנדית יספר כי לפני ששה ירחים פשטו האנשים היושבים בהר את ידיהם בגדוד ויעטו אל השלל, בזזו את כל אשר מצאו אצל העם היושב על החוף, ואחרי כן שרפו את בתיהם, ויעשו את המקום ההוא תל עולם; את כל האנשים הוליכו שבי, ורק אלה אשר התחבאו ביערים עד יעבור זעם הם נשארו לפליטה. אנכי בקשתי את האיש להביאני אל ביתו, והוא נשא פני בקשתי ויוליכני לביתו בדרך העובר בין עצי היער רמי הקומה אשר מדת גבהם יעלה לערך מאתים רגל ואשר בצמרתם ישכונו כל צפור כנף, וביותר הפאפאגאים. אהלו היה בין שני אלונים גדולים מאוד היוצאים משרש אחד, ואך ממעל לאדמה יפרדו והיו לשנים. לפי דבריו נטע אהלו במקום הזה מיראתו את העם היושב בהר, למען לא יודע למו משכנו ויעשו לו כאשר עשו לרעיו אשר הוליכום בשבי וימכרום לעבדים ממכרת עולם. — בלכתי דרך היער הביתה יריתי בקני הרובה אשר לי על שתי חיות ממיני הקאנגורו ואת האחת מהן מצא כדור העופרת וימיתה. הקאנגורו יחשב על משפחת חיות הכיס (בייטעל-טהיערע) יחלק לשני מינים, המין האחד הוא אשר גלה הנוסע קאאק בשנת 1776; תארם הוא אמוץ (גרויא), רגליהם האחרונות ארוכות הרבה יותר מרגליהם אשר לפניהם, ולזאת יקפצו בלכתם, נבותיהם עבים ויעזרו למו ללכת, מחיתם הוא עשב השדה, בשרם יטעם לחיך, מקומם הוא האללאנד החדשה. המין השני הוא אשר מצאתי פה, קטן הוא מן הראשון, צבע עורו הוא כהה אדמדם (ברוינליך) עם הברבורות כעור הגמר, אחר כי פשטתי את עוד הקאנגורי המת מעליו, נשאתי את רגלי לשוב אל האניה, והנה חזיון אחר לנגד עיני: (המשך יבא.)"
021-HZF-1874-12-16-001-10385_toc_13, חדשות שונות,"  חדשות שונות ביום 5 דעצעמבער העבר חגג השר הנודע ה׳ אדאלף כרעמיא בפאריז את יום חתונת הזהב עם רעיתו הנכבדה וכל נכבדי עיר פאריז כבדו אותם בברכת שלום הנהוגה ביום שמחה כזה. ה׳ יוסיף לו עוד שנות חיים וברכה וצדקתו תעמוד לעד. — בין האנשים אשר בהרה עיר רומא מתוכה לשבת בהפרלמנט יחד גם כבוד היהודי שמואל אלאטרי, בכלל נבחרו עד עתה באטליה עשרה יהודים לשבת במושב הפרלמנט. זה לא כביר היו הבחינות בבית ספר העברי בשומלא ברוב עם ובהדרת כבוד; שרים ופקידים רבים התאספו שמה, גם ארבעה פאשים היו בין הבאים וקהל גדול מעמים שונים: טורקים, גריכים, ארמענים ויהודים. התלמידים נבחנו בדקדוק, געאגראפיא, היסטאריא, אריטהמעטיק ופהיזיק וימצאו חן. למען הגדיל הפאר שלח הפאשא אל בית הספר גם שתי מאות אנשי חיל עם להקת (Jsr. Wochenschric( .מנגנים ותוקעים בהצוצרות בימי האביב הבא יבא אורח חדש לאיראפא לבקר את שלשת ערי המלוכה: פאריז, וויען ולאנדאן — והוא הסולטאן השליט בבני הם השחורים היושבים בארץ צאנציבאר. לפי הנשמע קנא המושל ההוא בכבוד הגדול אשר בזרו למלך פרס בהיותו באיראפא, ותתעורר תשוקה עזה בקרבו לשבוע כבוד גם הוא. ממשלת אנגליה, אשר אליה פנה הסולטאן ראשונה הבטיחתהו לחלוק לו כבוד מלכים איתני ארץ, יען כי דרוש הוא לחפץ עניניה ועסקיה מעבר העקוואטאר. אמנם הכבוד אשר תנחיל אנגליה למלך השחורים יכריח גם את צרפת ועסטרייך להראות לו אותו כבוד וגדולה גם הן. יושבי צאנציבאר, ככל עמי נגב אפריקא, המה עם נבער מדעת ועומד בשפל המדרגה; אבל בכל זאת לא נוכל לכנותם בשם פראים, כי רבים ממנהגי איראפא כבר מצאו קן בתוכם. ולא לבד כי יתבוששו ללכת ערומים, אך שריהם ופקידיהם לבושים בגדי שרד לתפארת כשרי לפי הידיעות שהגיעו עד היום מן המקומות בכדור הארץ אשר נסעו התוכנים שם להבחין על העברת הככב נוגה מלפני השמש ביום 8 דעצעמבר העבר הנה אלה אשר במזרח השמש ובמערב הכדור כמעט כולם הצליחו חפצם בידם לעשות בחינתם ולראות ההעברה בהיות השמים בהירים, ובלי שום מניעה ומקרה מצד סיבות האויר והעננים בעת הזאת. ורק מאלה אשר הלכו לצר צפון ודרום הכדור, עוד לא נודע דבר מה היה להם, באפס מציאות טעלעגראפען ההולכים שמה, ובחינותיהם אמנם הן יותר קרות ונכבדות בעיני התוכנים, כי שמה אם ימצאו ידם להשיג רק פאטאגראפיע אחת יפה ונקיה, מן כניסת ויציאת נוגה בעגולת השמש, הנה שתי פאטאגראפין כאלו, מצפון ומדרום הכדור נכבדות יותר בתכלית הענין הזה מכל המדידות המדוייקות אשר יעשו בכלי התוכנים זולתם. ואולם עיקר המבוקש מכל הבחינות ההן, והוא לדעת על פיהן מדת מרחק השמש מן הארץ, הוא דבר אשר לא נגיע אל המטרה רק אחר איזו שנים, אחרי שישקלו בפלס העיון כל הבחינות האלה, ערך דקותן והצטרפותן ול״ז, ויצרפון בכור החשבון להוציא מהן תולדה אחת המתאמתת ומסכמת עם כולן, וגם אז ימתינו לדקדק עוד יותר בהעברה השנית הקרובה לבוא בשנת 1882, אחרי שיהיה בידם יסוד נאמן וחזק להשען עליו מן הבחינות האלה אשר השיגו בפעם הזאת. ביום 8 דעצעמבר ההוא, בעת אשר התוכנים פנו את לבבם על העברת הככב נגה, גלה התוכן Borelli במארסיליע קאמעט אחד חדש אשר גדלו הוא ג׳ מנוטען קשתיים וזהרו מבהיק ביותר, במהלכו הוא פונה ללכת לפאת צפונית מזרחית. היא מאד מאד. הכנסת המה״ע היוצא בנוי⸗יארק Herald מן ההודעות היא יותר משנים וחצי מילליאן דאללארים לשנה, או כשמונת אלפים דאללארים ליום. בכלל אין מ״ע גדול באמע- ריקא אשר הכנסותיו מהודעות תמעטנה ממאה אלף דאללארים לשנה, יען כי כל הסוחרים מוציאים כסף תועפות לפרסם אר בית מסחרם. בית המסחר סטוארטיס מוציא לשנה 600,000 דאללארים על הודעות; בית המסחר בארנים 500,000 דאל. וכדומה. מלבד זה, מוציאים בנוי- יארק יותר מששה מילליאן דאללארים על הודעות שונות המתדבקות אל הכתלים, על האניות לפי הנראה דללו והרבו אוצרות הקרליסטים ואין עוד פרוטה בצלחתם, עד כי החלו להחסות בצל תחבולות מרמה, ברמאים המפורסמים בארץ, ויפרשו מצודת תרמיתם עד קצוי ארץ רחוקה מאתם מרחק רב. במה״ע „רוססקי מיר"" מודיעים מפלאצק, כי אחד יושבי העיר הזאת קבל זה לא כביר מכתב מספרד ממחנה הקרליסטים, ובמכתב ההוא כותב לו אחד הלוחמים תחת רגל דון קרלוס כדברים האלה: „ספרדי אנכי וימים רבים ישבתי בעיר פלאצק, ויהי לי כסף רב, כחמש מאות אלף פראנקים; ויהי כאשר נודע לי, כי יד דון קרלום רוממה בארץ מולדתי וגמרתי בנפשי לעזוב את ביתי ואת כל רכושי וללכת לספרד להסתפח אל צבאות אדני ומלכי. אמנם טרם עזבתי את עיר מגורי פלאצק, טמנתי את כל כספי בקרקע בסביבות העיר במקום נודע לי. עתה חפץ אנכי לשוב לארץ רוסיה להתאחד שנית בעיר פלאצק; אבל לאשר אין בידי כסף די כלכל ההוצאות הנחוצות לנסיעה רחוקה כזו, על כן אחלה כזה את פניך, כי תשלח לי בטובך חמש מאות רו״כ, ותחת זה אשיב לך אחרי כן, בשובי לפלאצק, מלבד הכסף אשר תשל לי עוד גם החלק השלישי מכל רכושי״. האיש המקבל את המכתב כבר אבה למלא את חפץ השואל, בתקותו לעשות עשו רב. אך אחרי כן נודע הדבר, כי מכתבים כאלה נשלחו ממחנה הקרליסטים להרבה ערים הסמוכות לפלאצק, ויושביהן קצרי ראות ולא הבינו לדעת, כי אך מרמה היא, על כן נפלו רבים במצודו זו טמנו להם וישלחו את כספם למחנה הקרליסטים, למען ימצאוהו. ברב הימים בנשך ובמרבית. לא הרחק מאי לעמאנס לדרומו יש אי קטן ושמו איאם סטראלי. בקיץ העבר הוכה האי הקטן הזה בארבה כבד מאד אשר כסה את עין הארץ ויאבל את כל עשב השדה ואת כל פרי העץ לא הותיר שריד. אז התאספו ראשי האי ופקידיו ויתיעצו כדת מה לעשות להסיר מעליהם את הנגע הזה, וכלם פה אחד נמנו וגמרו, כי יד מכשפים היתה במעל הזה, כי המה בלהטיהם הביאו את הארבה בגבולם, ולמען העניש את הפושעים האלה כחטאתם לקחו שבע נשים אשר יצא עליהן שם רע כי מכשפות הנה, ויורידו אותן בחבלים אל בור עמוק אשר אין בו מים ויעזבון שמה להתודות על מעשיהן הרעים. הזקנה שבהן היתה בת תשעים שנה והצעירה בכלן בת שש עשרה; לשתים מהן היו גם אנשים וילדים, ויתנו גם את בעליהן במאסר, ימים רבים ישבו האמללות בבור תחתית ואור שמש לא ראתה עינן ותשאפנה אויר רע ונרפש, וקרוביהן הושיטו להן אכל במוטות חבלים, עד אשר ראה פקיד האי לעמאנס בצרת נפשן ויוציאן לחפשי. אמנם מורה היה מצבן גם בצאתן לראות אור החיים, כי חליים רבים דבקו בהן ומראה פניהן שנה מאד ואחת מהן מתה חיש אחרי צאתה מן הבור. אולם ששת הנותרות הגישו את עצומותיהן לפני ממשלת טורקיה ותדרושנה לתבוע את עלבונן מיד האנשים אשר באולתם הביאו עליהן רעה גדולה כזאת."
021-HZF-1874-12-16-001-10385_toc_14,דבר אל סופרינו.," דבר אל סופרינו. מטרת הצפירה היוצאת על ידינו היא לתת לפני הקוראים, מלבד מאמרי חכמה ודעת המיוסדים על אדני המציאות ומתבארים, ע""פ מופתים חותכים, אשר לא יכחישם כל מפלפל, גם מכתבים ומאמרים המדברים בענינים הנוגעים למצב אחב״י החמרי והמוסרי בכל מקומות פזוריהם, לפרסם כל דבר הראוי להודיע בקהל, למען יהיה כמשל לרבים לעשות כמהו או להזהר ממנו - הכל לפי הענין והמעשה. אין את נפשנו לבא במשפט עם הכתות והמפלגות בעמנו, לצאת לריב עם האחת ולעמוד לימין השנית, יען הדרך הזה לא ימלט כעת מפניות חצוניות וכונות בלתי רצויות, כי כשם שאין איש צדיק בארץ אשר יעשה אך טוב, כן אין כל מפלגה, אשר אין כל מום בכל דרכיה. אנחנו שמנו פנינו להיות כצופים למרחוק, להגיד לקוראינו את כל הנעשה בעת החיה, וכל אשר תשנה העת הזאת במצב אחינו בכלל אותו נשמור להודיע לרבים לזכרון. בדרכנו זה החזקנו ולא נסור ממנו, למרות עיני האנשים, אשר תחת דגל איזה מושג נכבד יאבו לבא בטרוניא עם הבריות, ובאין כל מאומה בידם להשמיע קולם ברבים, יבקשו להיות מוכיחים בשער, כי אחת אמרנו: אין חפצנו לתת לקוראינו שיחה בטלה ופלפולים של מה בכך, כי אם ידיעות ברורות וחדשות מעולם והנה לרגל המלאכה הזאת אשר לפנינו, קבלנו מאת סופרינו מאמרים ומכתבים רבים אשר יסודתם בחיי העם ומנהגי עיר ועיר, ולסופרים האלה הננו נותנים את תודתנו בשם קוראינו היקרים אשר עבודתם נעבוד כלנו. אבל, לדאבון נפשנו, רבים היום האנשים החפצים ליטול להם את השם סופרים, אם גם איננו נאה להם, ובחפצם לראות את דבריהם נדפסים בכל אופן שיהיה, יעותו הישרה ויודיעו דברים בלתי נכונים, יגזמו ויפריזו על המדה, למען היות מוכיחים לבני עמם, ואנחנו לא נוכל להביט לקצות ארץ לראות, אם אמת בפי המבשרים האלה, על כן נוציא את דבריהם לאור הדפוס; וכעבור ימים אחדים, ומכתב בא אלינו מן העיר הזאת אשר דבר בה הסופר, וכל דבריו ישימו לאל, ועליו ישליכו שקוצים ויתנותו למדבר שקרים. מובן הדבר, כי עלינו להדפיס גם את מכתב השני, לבד הגדופות נגד הסופר הראשון אשר אין להקוראים עסק בהן, והקורא יבחר ובין שורות שני המכתבים יראה עם מי הצדק; ואם המכתב, תחת לסתור את דברי הראשון, יחזקם עוד — ישפטו הקוראים ולא אנחנו. אבל בין כה וכה, והנה גם עתנו ועת הקוראים, גם מקום במ״ע הלכו בתהו ע״י אנשים אשר לא לנכח האמת דרכם. אבל מלבד ההפלגות והפרזה על המדה ערבו אחדים מהסופרים את לבם לאחוז בדרך אחרת עוד יותר מגונה מהראשונה, אם גם אינה מפסדת כמוה. בשבוע הזה הגיעונו שני מכתבים, אחד מביר... ואחד מפעטר... ערים הרחוקות זו מזו, והנה השתוממנו לראות, כי שפה אחת ודברים אחדים מלה במלה לשני המכתבים ההם, כאלו מעט אחד יצאו. צחקנו למקרה הזה ואמרנו: אין זאת, כי אם האחד שלח ידו במלאכת רעהו, ולאשר שניהם לא היו נכונים לדפוס, לכן לא שמנו לבנו אליהם. והנה אחרי איזה ימים קבלנו מכתב מפינסק מאת ה׳ משה הכהן פייגעלסאן אשר יודיע לנו, כי המאמר הנדפס בהצפירה נומ׳ 20 מאת הסופר מבריסק יב״ן, הוא המאמר אשר ה' פייגעלסאן הדפיס כבר בהמליץ שנת תרל״ג בשם ""חליפות הזמן"", ורק במקום אשר נאמר בהמליץ „פינסק"" כתב ה׳ יב""ן „בריסק"", ובשנוי הזה קנה לו את המאמר קנין עולם. למותר לנו להגיד לסופרים כיב""ן, כמה מן הגנות והחרפה יש במעשים כאלה - לגנוב דברים ולהתפאר בהם לעיני הקוראים; אבל מקום מצאנו בזה להעיר את אזן סופרינו, כי יכבדו את עצמם ואת הקוראים, ובצאתם במאמריהם לפני הקהל, ידעו את החוב הגדול והאחריות הרבה אשר עליהם, למען רק אמת יהגה חכם, אמת ברורה ונכונה, בלי גוזמא והפלגה, בלי הקדמות ארוכות, מליצות נשגבות ותוכחות מוסר, אשר תקוץ בהן נפש היפה, רק איש איש מהם, לרגל מלאכתו, יספר מה שימצא נכון להודיע, אז נודה להם גם אנחנו גם כל קוראינו."
021-HZF-1874-12-16-001-10385_toc_15,," הודעות. כל החפץ להדפיס ספרים חדשים וגם ישנים יואל נא לפנות אל בית הדפוס של ה׳ א. אסטראווסקי מדפיס מ״ע הצפירה וימלאו את מבוקשו על אופן היותר טוב. האדרעססא שלו היא. A. Ostrowski, BERLIN, Lietzmannsstr. 4."
021-HZF-1874-12-16-001-10385_toc_16,"האהים ווינטער,המו""ס והמדפיסים הנכבדים בו..."," האחים ווינטער, המו״ס והמדפיסים הנכבדים בוויען מודיעים ברבים במכ״ה המאסף היו״ל על ידם, כי בדעתם להוציא אור את כל החבור הנפלא רב החלקים קורות היהודים מיום היות ישראל לגוי עד ימינו אלה, מעשה ידי הח׳ המפורסם מו״ה צבי ד״ר גרעץ נ״י בהעתקה עברית מעשה ידי סופר מהיר במלאכת ההעתקה. בדעתם להדפיס מחברת מג' באגען בכל חודש ומחירה 10 ז״ג וכל החפץ יוכל לכתוב ידו על זה בכל בתי מסחר הספרים ואצל הסוכנים"
021-HZF-1874-12-16-001-10385_toc_17,,"  עיר הצדק תולדות רבני עיר קראקא וראשי ישיבותיה משנת ה״א ר״ס עד שנת ה״א תרט״ז תולדות חייהם וקורות ספריהם גם מעט מקורות עדת ישראל אשר בתוכה עפ״י סופרים וספרים כתבי יד ונדפסים וציונים לנפשות גאוניה ונדיביה מאת יחיאל מתתיהו צונץ. מחירו 1 פל׳ 25 קר׳ או 1 22 ז״ג או 80 קאפ׳ נמצא להמכר אצל מסחר A. Paust, Krakau. הספרים של"
021-HZF-1874-12-16-001-10385_toc_18,כל ההפץ לכתוב ידו אל הצפירה או להיות סופ...," כל החפץ לכתוב ידו אל הצפירה  או להיות סוכן בעירו יפנה במכתבו אל הסוכן הכללי בווארשא כפי האדרעססע Michel Slonimski in Warschau. קאמיסיאן אין אללען ארטיקעלן אימ. פארט אונד עקספארט געשעפטע פיהרט אויס פראמפט אונד בילליג דאס קאמי- סיאנסהויז ש. מ. ליפשיץ. S. M. Lipschitz, Berlin Kloster-Str. 50/51."
021-HZF-1874-12-16-001-10385_toc_19,," שאלות ותשובות. אל מר׳ סקאמ׳ בזיט׳ יפנה במכתבו לווארשא להסוכן הכללי והוא ימלא מבוקשו. אל מא׳ גאלד׳ במיני גם הוא יפנה לווארשא או אל הסוכן בעירו, וימלא חסרונו, על חשבוננו. אל ח׳ יחי׳ באר׳ שאלתו בלתי נכונה עבורנו, לבעל תקוה אין בזה חדשות רק תוכחה. אל יו׳ קאני בקא' מאמרו ראוי למחברת ולא במ״ע, לשמג״ר ישלח לידנו. אל ג׳ פי' ביאר לא נוכל להדפיס. אל מ׳ פאה׳ מן ספרים חדשים לא ידענו."
021-HZF-1874-12-16-001-10385_toc_20,," Selbstverlag: S. Slonimski in Berlin. Verantwortlicher Redacteur. S. M. Lipschitz in Berlin. Debit fur den Buchhandeli Julius Benzian in Berlin. Dampf-Schnellpressendruck Von A. Ostrowski in Berlin, Letzmann-Str. 4"
