article_id,headline,text
021-HZF-1879-05-06-001-60105_toc_1,," ברוססיא ופולין א השולח במוקדם לשנה 5 רו״כ.  לחצי שנה, 2.75 רו""כ. לרבע שנה. 1.50 רו״כ א אל ביתר הארצות 20 פראנק.  באמעריקא 5 דאללאר A"
021-HZF-1879-05-06-001-60105_toc_2,, אנטנכסכ מחירו באשכנז:  14 רייכם מארק לשנה.  בעסטריך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. א
021-HZF-1879-05-06-001-60105_toc_3,"מכתב עתי משמיע חדשות כקרב עם ישרון , מכל..."," מכתב עתי משמיע חדשות ורלידר⸗ בקרב עם ישרון, מכל הדברים הנוגעים בעניני המדינות. דברי חכמה ומדע. ידיעות העולם והטבע. יוצא לאור אחת בשבוע, מאת חיים זעליג סלאנימסקי.  "
021-HZF-1879-05-06-001-60105_toc_4,תוכן הענינים., תוכן הענינים. דברי הימים. לבוב. טאלנע. ווארשאו מאהילנא ידיעות העולם והטבע. עין ארץ הקדם מאת קלמן שולמאן. ירח ימים בעיר פיזא זאת מיכאל זלמן קראלל חדשות שונות. סלאנים. באר הודעות. שאלות ותשובות.
021-HZF-1879-05-06-001-60105_toc_5,דברי הימים," דברי הימים מה נפלאו דרכי הדיפלאמאטיא בימים האלה! את אשר תבנה היום תסתור ביום המחרת, ואת אשר תסתור ביום השני תבנה עוד הפעם ביום השלישי, ובכן תוליך שולל את חוזי העתידות להאמין בכל פעם בשוא נתעה. זה לא כבר החליטו כמעט כל מכה״ע פה אחד לאמר, כי רק בעזר חיל מעורב אשר תשלחנה ממשלות אייראפא לרומעליען יבא פתרון השאלה המזרחית לידי גמר; לא עברו ימים מועטים והשמועה נפוצה במכה״ע ההם, כי ההצעה ההיא כבר התפוצצה לרסיסים מבלי להזכר עוד לנצח. פתאום נהפך הגלגל, וההצעה על דבר שלוח חיל מעורב לרומעליען עלתה שנית על שפת האנשים המדינים, באמרם, כי ממשלות אייראפא כבר נוכחו לדעת בברור, כי בלתי חיל מעורב לא תשקוט המרידה ברומעליען באשר נציב המחוז ההוא לא יעצר כח לעשות את הדבר הזה בעזר חילי המקום (מיליץ) לבדם. עתה, בעת אשר הגראף שאוואלאף שם את פעמיו לוויען, חלפה השמועה ההיא עוד הפעם מעל לוחות מכה״ע, ואת מקומה לקחו שמועות רבות ושונות, המכחישות אשה את רעותה. לפי דברי מכה״ע Nהודיע ציר רוססיא ההוא את ממשלת אוסטרי  לאמר, כי ממשלתו אחת גמרה אומר לבלי הוציא עתה את כל צבאותיה מרומעליען, ולהשאיר שם עכ״פ חלק קטן מן החיל ההוא, ולבלי תת בשום אופן אל חילי תוגרמא להבקיע אל גבול המחוז ההוא ולהושיב את העיר בורגאס ואיכטימאן; ולפי הידיעה הבאה אל מכה״ע ההוא מפעטערסבורג, כבר בא ה׳ סאליסבורי בעצה אחת עם ממשלת רוססיא בנוגע אל הדבר הזה, ורק ה׳ ביקאנספיעלד לבדו עוד ימנע ממנה את הסכמתו, גם הסולטאן, אסמאן פאשא ושאר שרים נכבדים העומדים בראש ממשלת תוגרמא כבר נאותו אל חפץ רוססיא ההוא וכו׳ אולם לפי דברי מכה״ע Fresse יעמדו כל התנאים הנכבדים אשר בספר הברית הברליני בתקפם, באשר ממשלת רוססיא הבליגה על חפצה הראשון אשר בקשה, כי השאלה: אם להרשות אל נציב רומעליען לקרוא את חיל תוגרמא לעזרה בעת אשר יראה בזה צורך שעה, יפתר רק בהסכם כל נבחרי הקאמיססיא, ותעתר עתה אל חפץ ממשלת אנגליא, הדורשת כי השאלה הזאת תפתר ברוב מנין נבחרי הקאמיססיא ההיא, ורק בזאת ישתנו תנאי הקאנגרעסס הברליני, כי ממשלת תוגרמא תמחול לזמן מה על זכותה אשר לה על פי משפט הקאנגרעסס ההוא להושיב בחילי צבאה את חבל הבאלקאן. בנוגע אל הושבת חילי תוגרמא את העיר בורגאס, יאמר מכה״ע ההוא, תכחשנה הידיעות אלה את אלה, אבל זאת עכ״פ ברור, כי מועד הושבת העיר ההיא עוד לא נגבל עד כה. התנאי האחרון אשר אודותיו בא הגראף שאוואלאף במו״מ עם ממשלת אוסטריא, הוא, לפי דברי מכה״ע הזה, להפקיד את פקידי חיל רוססיא בראש חילי רומעליען (מיליץ), באשר ממשלת רוססיא מבטיחה לאמר, כי אם פקידי חילה יעמדו בראש חילי רומעליען, אז הדבר הזה יהיה ערובה נאמנה, כי שלום המחוז ההוא לא יופר; אבל עד כה לא נודע, אם ממשלות אייראפא תאותינה אל הצעת רוססיא הזאת. הדעפעשע הבאה בימים האלה מוויען תודיע, כי אחד מן הענינים הנכבדים, אשר ממשלות אייראפא נושאות ונותנות עליהם כעת הוא, הרחבת מועד יציאת חילי רוססיא מרומעליען, באשר ממשלת רוססיא תבקש להרחיב את המועד ההוא עוד שלשה ירחים, עד יום השלישי לחדש אויגוסט, ועיקר מלאכות הגראף שאוואלאף לוויען היתה להשיג את הסכמת ממשלת אוסטריא על הדבר הזה; ולפי הדעפעשע ההיא, ממשלות אייראפא, אף כי לא נאותו להרחיב בפירוש את מועד יציאת חילי רוססיא כחפץ הממשלה ההיא, בכל זאת לא תתנגדנה אל הדבר הזה, אם ממשלת רוססיא תעשה זאת מסבה הכרחית וכו׳, והנה עינינו רואות, כי כל הדברים האלה שונים הם איש מרעהו, ולא ראי זה כראי זה, אבל בכל זאת, אם נוציא את הצד השוה שבהן, נמצא, כי ממשלת תוגרמא באמת כבר נואשה מחפצה להושיב את חילה ברומעליען, וגם אלעקא פאשא בעצמו. הנועד לנציב המחוז ההוא אמר זה לא כביר בתוך שאר דבריו, אשר דבר עם מו״ל מכה״ע P .א, כי אם ממשלת תוגרמא תשלח את חילי צבאה לרומעליען, למען השקיט שם את המרידה, אז יעזוב הוא את משמרתו, והדבר הנכבד הזה לבדו כבר יש בו די להחיש את קץ פתרון השאלה המזרחית נוסף על זה הנה הידיעה אשר באה בימים האלה מטירנאווי לאמר, כי אסיפת הבולגארים כבר בחרה את הנסיך וואטענבערג לנסיך בולגאריען, תתן תקוה טובה בלבב יודעי בינה לעתים להאמין, כי פשר השלום יצא בקרוב לפעולת ידים, יען כי הבולגארים, בבחרם את הנסיך ההוא הרצוי כמעט לכל ממשלות אייראפא, הוכיחו בזה לדעת, כי יביטו כעת על מצב הענינים המדינים בעין בהירה, וכי כבר התיאש מתוחלתם לספח את מחוז רומעליען אל ארצם, ומכל נכליהם וערמותם, אשר אמרו בתחלה לעשות למען השג את המטרה ההיא, איך שיהיה הנה נראה כמעט ברור, כי שאלת רו- מעליען תפתר, לא בעזר שלוח חיל מעורב מאת ממשלות אייראפא, וגם לא בעזר חיל תוגרמא, כי אם אלעקא פאשא לבדו, בראש חיל המקום (מיליץ) והזאנדארמעריא, יתאמץ להחזיק במעוז השלום בארץ ממשלתו, וחילי רוססיא, אשר ישארו בארץ ההיא עוד זמן מה, בלי ספק יעזרו על ידו אולם. מה תהיה, אם תפרץ שם מרידה אחרי אשר חילי הרוססים ישובו אל ארצם ואלעקא פאשא לבדו לא יעצר כח להשקיט אותה? האם תשלחנה אז ממשלות אייראפא שמה את חילי צבאן, או תתננה את הרשיון לממשלת תוגרמא לשלוח שמה היא את חילה? על כל השאלות האלה לא נוכל כעת לענות דבר, ובאיטאליען תרב השערוריה מיום אל יום; ה׳ גאריבאלדי הלביא הזה, אשר לעת זקנתו עזב את רבצו, האי קאפרערא, וישב אל רומי לעמוד בראש האנשים המעריצים את שמו הרגיז את ממשלת הארץ ההיא ממנוחתה, ולא על חנם פחדה הממשלה ההיא פחד, כי כפי הנראה גמר ה' גאריבאלדי בדעתו לעשות בידו החזקה גדולות ונצורות, למורת רוח הממשלה וחוקי העמים, באשר זה לא כביר הוציא מודעה גלויד (מאניפעסט) אל עם איטאליען, ויבקש בה מאתו, לכונן חברת אוהבי המון העם, אשר מטרתה תהיה לתת אל העם את זכות וכח הממשלה; ובתוך המודעה ההיא יאמר כעין אזהרה כי מעשי החברה ההיא לא יתנגדו אל חקי הארץ, כל זמן אשר הממשלה לא תעמוד לה לשטן על דרכה. ובהיות עם איטאליען גם עתה נהנה מכל הזכיות הנהוגים בארצות העומדות תחת ממשלת מלוכה, לכן תחשוב ממשלת איטאליען למשפט, כי ה׳ גאריבאלדי יכונן את חציו נגד יסודי ממשלת המלוכה, ויבקש להפוך את סדרי המדינה הנוכחים. מצב ארץ איטאליען וממשלתה דומה עתה אפוא אל מצבן בשנת 1866 בעת אשר ה׳ גאריבאלדי צר בראש חילו על העיר רומי, למורת רוח ממשלת וויקטאר עמנואל ונגד חקי הפאליטיק הנהוגים בין ממשלות אייראפא; ועוד רע ממנו מאד, יען כי אז היו עכ״פ לממשלת איטאליען שרים גדולים ונכבדים, כמו ה׳ קאוואר ושר הגדוד ה׳ פאללאוויציני, אשר חכמתם וזרוע ידם עמדו להם להציל את כבוד מלכם וארצם בעיני אייראפא, לא יפלא אפוא, כי הממשלה ההיא, בחפצה למנוע את הריב עם בני ארצה, תבקש תחבולות להתרפס לפני ה׳ גאריבאלדי, ותאמר לעשות בארצה תקונים וסדרים חדשים כפי חפצו ורצונו ולכן בעצם היום ההוא, אשר ה׳ גאריבאלדי הוציא את המודעה הנזכרת למעלה, הציע ה׳ דעפרעטים, שר הענינים הפנימים, לפני בית ועד הנבחרים, לתקן חק חדש בסדר הבחירה, אשר על פיהו יהיה לכל איש מבן עשרים ואחת שנה ומעלה, אשר השלים את חק למודו בבתי ספר האמצעים הזכות והמשפט לבא במנין הבוחרים, וע״י הסדר החדש הזה ירבה מספר הבוחרים באיטאליען עד אחד וחצי מילליאן, תחת אשר עד כה עלה מספרם רק עד שש מאות אלף. אם הדבר הזה ירגיע את רוח ה׳ גאריבאלדי, אחרי כל הכבוד הגדול, אשר נעשה לו בימים האלה בנסעו לאלבאנא, והמוכיח לדעת, כי עם איטאל- יען נצב לימינו ונכון לסעדו בכל כחו ונפשו, לא נוכל לדעת  עוד וממשלת אוסטריא לא תשבע עונג מפרי הפאליטיק של ה׳ אנדראססי; בימים האלה הודיע מכה״ע Vakit היו״ל בקאנסטאנטינאפאל, את דברי ספר הברית, אשר כרתה הממשלה ההיא עם ממשלת תוגרמא בנוגע אל כבוש המחוז נאווי באזאר על פי הדברים ההם יכיל ספר הברית ההוא בקרבו חמשה סעיפים והנכבד מהם, הוא כי חילי העסטרייכים לא יבאו עתה אל גבולי המחוז ההוא, כי אם אחר זמן ידוע, וגם אז תשיג אוסטריא רק את הרשות להושיב בצבאות חילה איזה מקומות על חוף הנהר לים, אולם המבצר גאווי-באזאר, אשר הוא המפתח לכל המחוז ראסצי, ישאר ביד חילי התוגרמים, והדרך העולה למיטראוויצא ולסאלאניקי כאז כן עתה ישאר אפוא סגור לפני העסטרייכים לבד מזאת, ספר הברית ההוא נוגע רק אל כבוש המחוז גאווי-באזאר, ולא נזכר בו אף מאומה על דבר באסניע והערצעגאווינא; ואחרי כל אלה עוד לא יאבה הסולטאן לחתום את ידו עליו, אמנם לפי דברי מכה״ע ההוא ישיג ספר הברית הזה את כחו וקיומו, ע״י חתימת ידי באי כח ממשלות אוסטריא ותוגרמא גם בלי חתימת ידי שני המושלים בעצמם. אבל בכל זאת. הנה הדבר הזה מראה באצבע, כי כבר, רפה כח ממשלת אוסטריא בחצר הסולטאן, וכי הממשלה ההיא פזרה את הונה וחילה כמעט לריק וללא יועיל לבוב, בחודש האביב התרל״ט. להרב המו״ל „הצפירה"" שלום! על משמרתי אנכי עומד אולי תקשבנה אזני דבר הראוי להגלות בקהל רב — ובפעם הזאת הקשיבו אזני רב קשב, אשר אתארה פה משרד נאמן לפני קהל קוראי „הצפירה״! — מודעת זאת בכל הארץ כי בירח יוני העבר התאספו שלוחי ראשי קהלות ישראל בגאליציא יחד בעירנו לבוב מטרפולי גאליציא, ליום הכסא (געמיינדעטאג), ומטרתם: א) לשים את המעקשים בסדרי הקהלות בארצנו למישור, ולסקל את מסלות האי-סדרים אשר תנגפנה בהן רגלי כל קהלה וקהלה, למען הסיר את המועקה אשר תעיק עליהן זה ימים כבירים כעגלה המלאה לה עמיר, ולתקן תקנות (Statuten) אשר תהיינד להן לעינים, ועל פיהן יצאו ויבואו כל דברי העדה על סדר ומשטר נכון לטובת יושבי ארצנו. ב) לבקש כולם כאיש אחד חברים את הממשלה הרוממה לתת לכסף „יודישען שולפאָנד"" המונח תחת ידה זה ימים כבירים. מוצא אל יד הנבחרים אשר יבחרו למו, ג) לירות אבן פינה לבנות כמו רמים בית המדרש לחכמות ישראל ולחכמות למודיו. — אולם בימים האחרונים התאספו לעומתם ח״י רבנים גדולים היושבים על (Rabbiner מדין בארצנו גאליציא לעירנו עיר ואם בישראל (dוהמתיקו סוד יחדו פה להתיעץ כדת מה לעשות ( להפריע את עצת הגעמיינדעטאג, כי לא ישר בעיניהם דרך הגמ״ט, ולא יאמרו כשר לכל אשר יאמר הגמ״ט קשר; וכפי אשר שאבתי ממקורים נאמנים לדעת את אשר התיעצו על צפונותיהם — כי כבודם היו הסתר דבר ושמו ערפל חתולתם ואלה המה הדברים אשר עליהם המתיקו סוד יחדו: ראשית באו כולם בברית יחד, ללכת כאיש אחד חברים שלובי זרוע להגיש לפני המיניסטריום הרוממה את כתבי המחאה, מהמאתים ושלשים ערים אשר לא יאמרו כשר לכל אשר יאמר הגמ״ט קשר, ואין את נפשם לתת ידם אל הסכמותיהם. ולמורת חפצם כל זאת, וכל תוצאותיו יעלו בתוהו ויאבדו. שנית, להוציא „קול קורא"" לכל שוכני ארץ גאליציא, כי לא לחטא ופשע יחשב למו אם לא יבואו ליום הכסא; ולזאת אפוא יצוו המה (הרבנים) עליהם במפגיע, לבל ישלחו את מלאכיהם לקחת חבל באסיפתם כי לא מאת הממשלה הרוממה יצא דבר חוק ומשפט להתאסף ראשי-עם יושבי ארץ גאליציא אל הגמ״ט, רק יען אשר ערכו בקשתם אל המיניסטעריום ליתן את הסכמתה אל אסיפתם מד שנה בשנה, ולזאת אפוא נתנה הממשלה את הסכמתה עליו. אולם אם יערכו הקהלות נגדם כי אין רוחם נוחה מאת הגמ״ט, בטח הממשלה תמלא חפצם כאות נפשם ותעש שלישית, לתקן תקנות לדוגמא (Musterstacuten) לחלקם ביעקב ולהפיצם בישראל יושבי ארצנו אשר על פיהן יצאו ויבואו כל מערכי ומשטרי עדה ועדה, והמה תהיינה למו לעינים לנחותם הדרך אשר בו ילכו לבל תתנגפנה רגלם בין אבני נגף וצורי מכשול אשר התנהלה עדתם עד כה בתוהו לא דרך, רביעית, לשלוח דעלעגאטיאן מיוחדת להוד פני הקיסר יר""ה, ולבקשהו כי יאבה בטובו לתת אוזן קשבת לכל דבריהם, וכי יהיה להממשלה הרוממה דבר אודות הרבנות יביאון אליהם, והמה ישפטו משפט צדק ויודיעו את הדרך אשר תלך בה ואת המעשה אשר תעשה, כי המה הרוח החיה באופני הרבנות בארצנו המה יגידו ליעקב דבר חוק ומשפט בדברי הדת, ומלפניהם משפט בית המדרש לחכמות ישראל לכל עדת בני ישראל בגאליציא יצא, ועל פיהם ישק כל שאלת הרבנים בארצנו. חמישית, לבקש מקום מוצא לכסף לכלכל היהודים העובדים בעבודת הצבא (Militar) במאכלי כשר ע״פ דין ודת תוה״ק, כי זה כביר נתנה הממשלה הרוממה מצדה את הסכמתה על זאת, רק חסור יחסר הכסף אודות הדבר הגדול הזה. ששית, והאחרון הכי נכבד, דבר גדול ונשגב נמנו וגמרו בעלי האספה הזאת, ובראשם הרה״ג רשכב״ה מוהר״צ אורנשטיין הי״ו אב״ד דעירנ והגליל. ליסד חבורה נכבדה ויקרה מאד „מחזיקי-הדת"" פה בארצנו גאליציא, לחזק את הפרצים בחומת הדת בימינו אלה; הן מודעת זאת בכל הארץ, כי ראשית וסוד הצלחת עם ועם בינימו, והמה הצירים אשר עליהם יסובבו כל דלתות עם ועם למען יהיו לאחדים ולא יתפרדו; ורק אמונתנו הקדושה והטהורה הצרופה ככסף מזוקק שבעתים, היא הבריח התיכון אשר יבריח את העם מן הקצה אל הקצה, והחוט המאגד והמקשר אותנו בקשר אמיץ ויאחד את לבותינו להיות גוי אחד בארץ. ומה מאד תשיש נפש הרואה אלי גיל בראותו כי קמו בארצנו אנשים חכמים ונבונים ליסד חברה מחזיקי הדת, וכל מגמתה מטרת חפצה, להחזיק במעוז הדת ולקרב את אחב״י הנדחים בארץ גאליציא בזרוע, למען ילכו כולמו כאיש אחד חברים לפעול לטובת הדת, לזאת אפוא עליכם המצוה הזאת אתם אנשים חכמים ונבונים שוכני ארץ גאליציא, אתם ישרי לב השכילו וראו, כי ברצונכם תרימו את קרן בית ישראל, וכבודו ישב על תלו כבימי עולם ושנים קדמוניות, כבר אמר החכם מכל אדם; „עת וזמן לכל חפץ״, בא העת כי איש איש מכם אשר תקות ישראל נגעה עד לבו, לא יחשה ולא ישקוט מעשות לטובת הדבר הגדול הזה; תנו ידכם לדגל החבורה „מחזיקי הדת"" היקרה! צאו לעזרת אחיכם הנאמנים לירות את אבן פינתה, לשכלל את היכלה ואת עמודיה, חזקו והתחזקו בעד דת אלהיכם לקרב אל המלאכה הגדולה הזאת ידיכם אל תרפינה מעשות תושיה, ורגליכם לא תכשלנה בין אבני נגף וצורי מכשול להחיש ישע ופדות לאחב״י ולהקים אשיות הדת, אשר עמודיו החלו להתרופף בארצנו, וידיכם מהר תבצענה את הדבר הגדול הזה; ויש תקוה כי בישע ימי העושה חיל נעשה חיל ונהיה לשם ולתפארת בין העמים וגאליציא תהיה ארץ חפץ לעדי גאון ותפארת, ובזאת ימצא אחב״י חן ושכל טוב בעיני אלהים ואדם! — אם את הדבר הזה תעשון תתנו עליכם היום ברכה, ואך אמת ושלום תבקשו בכל מעשיכם, ותיסדו את אשרכם מבית ותשביתו אויב ומתנקם מבחוץ, ושלום על ישראל! ובטרם אשים קנצי למליו אשפוך שיחי לפני אדון כל ואומר: תן להם ה'! מה תתן למו? תן למו לב משכיל, כי יתעוררו לקולי וישמעו לעצתי ויחישו לצעוד בצעדי און ואומץ רוח לעשות חיל. לשכלל את היכל החבורה „מחזיקי הדת"". עמודיה ואדניה להגיע אל מטרתם בקרב הימים, וידיהם תבצענה את הדבר הגדול הזה; ואז לא יבוש יעקב ופניו לא יחורו מחרפת מחרפיו הדוברים עליו עתק כל היום, וכל העם על מקומו יבוא בשלום. משה מ. פיליב טאלנע 9 אפריל 1879. מה נכבד היום הזה אשר בו הראתי לדעת, כי גם להיהודים הדרים בעירנו, לב רגש יודעים חסד מלכנו, ושמחים בישועתו; בבוא השמועה כי נוצל מלכנו יר""ה מן הפחים אשר טמנו לו בלכתו לשוח לרוח היום, Мзнанская — רבתה הגילה עד מאד ומבית שבת האזרחים равע אשר מיום הוקמה רבות פעלה לטובת העיר ואחדותה, יצאה הקריאה אל אנשי עירנו, ויבואו הנדיבים והשועים עם דלת העם כאיש אחד אל בית הכנסת, וגם השרים הפקידים בעיר „הסליעדאוואטעל"" „והפריסטאוו״, ויתר פקידי הממשלה נקהלו יחד, והרב מטעם הממשלה ה׳ ב׳ קלאטשקע, והמשכיל הנודע בכל גלילותינו ה׳ — א״צ פאלאקאוו, קראו לפניהם את תשועת היום ההוא, ואחר עלה הבמתה המשורר הנכבד ה׳ יוסף וואלינעץ עם מקהלות מנגנים בכלי שיר, וידיעו בשירי דוד „ה׳ בעזך ישמח מלך״ וברכת „הנותן תשועה למלכים״ ככלות הרנה קמו ראשי מושב האזרחים ה׳ ד׳ פיסמעני וה׳ ה״א פאווילאצקע, והאצילו מכסף תרומת העדה ומכספם נדבה לזכר היום, ואחריהם החרו החזיקו הנדיבים בעם והשרים, איש כמסת ידו, ומזה פזר נתן לאביונים, וילכו כולם שמחים טובי לב על המשתה אשר הכינה Mmamckan ynpasa לכבוד היום. והמשורר המהולל וואלינעץ שר את שיר הלאומי „אל מלך נצור"" וכוס ישועות נשא לחיי אדוננו מלכנו יר״ה, וכל העם ענו אחריו הידד! הירד! ונועצו יחד לעשות בעד יתר הכסף מקבוצת הנדבות, כוס זהב טהור לתתו אל בית הכנסת, למען יהיה למזכרת נצח כי ביום הזה חגגה עדתנו את חג תשועות מלכנו יר״ה *) יוסף ה׳ לשמרו מפגעים רעים כעתירת כל אחינו בני ישראל. ובתוכם גם אנכי הכותב . יעקב זעליג פאווילאצקע מטאלנע ווארשא. רצון מלך לעבד משכיל. אמר החכם מכלל אדם. וכזה רואים אנחנו לשמחת לבבנו בהגביר המפואר היקר באדם מוה׳ צבי הירש ווארשאווסקי ני״ל, העוסק בצרכי הצבא (פאדראציק) באמונה, ועושה את מסחרו בחריצות והשכל זה רבות בשנים, ועתה ביום 7 אפריל הואיל כבוד הוד אדוננו הקיר״ה לשאת לו משאת מטבעת זהב (מעדאלליע) לאות הכבוד בעד חריצות מסחרו באמונה (3a yeepдie) עם לולאה מפתיל תכלת (ליענטא) ס׳ סטאניסלאוו האיש הנכבד ה׳ ווארשאווסקי הוא יליד עיר ביאליסטא ממשפחה כבודה בישראל. וזה רבות בשנים הוא תושב עיר ווארשא, ושמו הטוב כשמן תורק סובב הולך למתחוק, טוב לשמים וטוב לבריות, ביתו בית נאמן בישראל לצדקה וחסד, וידו פתוחה לכל דורש ומבקש עזרה, ובעסקיו הרבים חיה משפחות רבות בישראל, יהי ה׳ בעזרו וירום קרנו יוסף גיביאנסקי איש ליפסק בכבוד. מאהילנא (מחוז מינסק על נהר נימען). אם נשים עין על פרנסת ישראל וחייהם, נראה כי יד ההשגחה העליונה תציץ מחרכיה ותמטיר אוכל לאדם רב. העיר מאהילנא תוכיח. על העיר הזאת נוכל לאמר בצדק את דברי התלמוד: החזיר הקב״ה על כל מדות טובות ליתן לישראל ולא מצא אלא עניות על העיר הזאת לא יפתחו האויבים המקנאים את פיהם לאמר: כי עם ישראל יעשו עושר ולא במשפט, כל העדה כלם עניים, אביונים מדולדלים. כהניה, זקניה, ילכו בלא כח מחמת שאלת הכף והמזלג, כאילים לא ימצאו מרעה למו, מלאכת המסחר לא יתפרץ פה כבערים הגדולות, או כבערים הקטנות אשר אף שמה יחיה איש עגלת בקר, יפתח שדד אדמתו אשר תתן זרע לזורע, ולחם לאוכל. לא כאלה חלק העיר הקטנה הזאת, קרא ה׳ למו למועד ושבת, המרגוע והמנוחה פרושה על שמיה, שבת שבתון בעיר, אנשיה *) על דבר שמחת החג ביום ההוא הגיענו מכתבים מקהלות רבות, אבל לא נוכל להדפיסם כולם. יחבקו ידים בעצלתים. במלאכה לא יעסקו, אך האיש אשר הרעב תציקהו, והד קול נשמע באזניו, הקול אשר נעים היה לו לשמוע ושעיפים מאליפים התרוצצו בו בעת ההיא, הקול „ואנא אפלה ואוזין ואוקיר ליכי אנת אנחתי וכו׳"", ומה יעשה העלוב אם למלאכה לא הסכין מנוער, הוא יהיה למלמד, יסע לערים לכפרים עדי ימצא לו כהונת המלמדות. פה עוד יראה תבנית איש ישראל כמראהו לפנים בשנים קדמניות, עת לחך כפות רגלי אדונים הקשים אשר הכבידו עולם עליהם, שמש הציוויליזיצאן לא האירה על ראשם פה לא ינתן לההשכלה מדרך רגל, לא כי ייראו מלפניה פן תשים אסורות ותוליך את האדם שולל; אך פה אין דורשה ומבקשה, לוא אף יבא איש וספרי ההשכלה בידו, לא יתבוננו ולא ישימו לב. נוראה היא העיר למאד, ולו אמרתי אתארנה כמו, אז תשרוק ותשומם תשאל לנפשך לאמר: מדוע עשה ה׳ ככה לעיר הזאת; בתים גדולים עומדים כפופים ומשתחוים רוחים, מלאים בנקבים נקבים, חלולים חלולים, הפרוץ מרובה על העומד, אם יסמך איש אל הקיר ובא צרור בכפו ונקבה, ואם הביתה ימלט אז רגבים יכתירוהו, רגבי חומר וטיט, האותיות „זכר לחורבן"" פורחות באויר כמו בנם עומדין. ואם יהיה מטר סוחף גשם, שלג, אז תמלא קרקע הבית ברפש וטיט כמים לים מכסים. פה יתנוסס בית גדול נורא עד למאד, על הגג מלמעלה יגאו פקועות ועשבים, הצפרים ימצאו למו קן, זה הוא בית אלהים וזה שער השמים!! אשר בטח תכירהו קורא יקר מהארבעה החלונות הפונות מזרחה; מראה הבית מבחוץ כמו האיש אשר מט מזוקן, ואשר אולי היה כבר למעי מפלה, לולא תמכוהו החברה הרוממה חברת „חברים כל ישראל״ מפאריז ושלחו למו עזרתם (שלשים רו״כ), המה חזקו את בדק הבית וצדקתם לעולם תעמוד כל האיש אשר נסתה כף רגלו הצג אף פעם אחת על אדמת מאהילנא, ישרוק וינוד בראשו על מראה העיר בפרט, ואנשיה בכלל, כלם חוזים שוכבים על ברכי העצלות והבערות, ומתוקה להם השינה, מקול רוח החיה באופני העת לא יקיצו, היאמר לאיש מאהילנא מדוע תשב בטל ולא תעסוק במלאכה? אם לא על פניך יברכך? — אני? אני אשר מחצבתי מגזע היחש, אני אעשה מלאכה? אם לא הוא השחוק לשמוע. אך כן יעשה להם, במלאכה יבעטו, וגמולם ישיב להם בראשם, ילכו כל היום קדורנית מחמת המציק, מחוסר לחם ומנקיון שנים אך מאין יצא מקור האכזב הזה, אם ישאלנו איש מדוע שנתה העיר הזאת מערים אחרות, הלא עם ישראל יעשו חיל בתבל, ובעמים התבולל, הלא היהודי סמל הקנאה והמקנה בתבל, אף כי קטן יעקב ודל, ובכל זאת הורם על גפי מרומי הצלחה, לכן אחוך שמע לי לפנים היתה העיר מאהילנא מרובה בנכסים, בנכסי צאן ברזל גבירים אדירים, מופלגים נולדו על ברכיה, עד אפסים היה מוגש ומוקטר שם פייטיל בערנשטיין ומשנהו איסר בערנשטיין, המה סחרו סחר אניות, כי העיר הזאת עומדת על נהר „נימען סחרו והצליחו ויעשו עשר רב, והמה היו לפרנסי הקהל; ודעת לנבון נקל גדולת הפרנס בשנים קדמניות, וכל אשר היה גלוה על משפחתם היה מהולל ומשובח, ועוד זאת במאהילנא לפנים כל בני העיר היו אך משפחה אחת, משפחת בערנשטיין, ובאמנה טוב טוב היה למו, מלאו חוריהם זהב, הציבו למו יד ושם בארץ. כי עשו מסחר את פרוסיא המעטירה, בונים כללו למו בתים ופים למראה, הציבו מקדש אלהים לתלפיות מעשה ידי אמן ובלא שפתי שקר, אגיד כי העיר מאהילנא היתה נקראת ארץ ישראל הקטנה, על כי ישבה בצל היחש ובצל הכסף והתורה. אך הזמן המבלה כל הניח כל חצי חמתו על העיר הלזו נצר המשפחה הרוממה הלך לעולמו, גם לעת שיבתו טרם נאסף אל עמיו, נלקח מעל שכמו כהונת הפרנסות, וכל המשפחה הרוממה שבו למקום אשר ממנו חוצבו, וישארו בניהם על נחלת אביהם, אך את נחלתם בבתיהם, ואת מסחרם לא הנחילו, כי מלאכת המסחר ירדה מטה בימים האלה. ואם כי עוד מצאו חית ידם מעט מן המעט, אך מן העת אשר מסלת הברזל נוסדה בתבל, נשארה העיר שוממה, שדודה גלמודה כאלמנה. לב מי לא יכאב בראותו את חורבן הבית, הבית הגדול אשר כללו יפיה, עתה היה למאכולת אש, כי אחרי אשר מט מזוקן, והדרים במו לא ימצאו נחת, כי לפני רוח מצויה לא תוכל עמוד הבקיעוה לעצי שרפה, הה! לבי לבי על חלליהם, כמעט כל הבתים הגדולים היו לברות לחצי הזמן, ומראה העיר: כמו העיר אשר אויבים שתו עליה מצור, וימטירו עליה פחים וגפרית. — אך לוא חכמו השכילו אנשי מאהילנא, לוא ראו כי לא כימים הראשונים אלה הימים, לו גללו מעל לבם את אבן היחש אשר ישאו לנזר, כציץ על מצח הכהן, לו הבינו כי היחש יכרה להם שוחה, אז אולי תצמיח ארוכה לעצמותיהם היבשות. על הזקנים לא אטיף מלתי, כי המה עוד ימצאו חיתם משאריהם הגבירים ויש להם על מה שיסמוכו, על כתף נשותיהם. אך אל הצעירים יהמה לבי, המה בדרכי אבותיהם בחרו ולא יחזו מבשרם את הפצעים אשר הכו בית מאהביהם, גם המה יחבקו ידם בעצלות הצעירים כהזקנים כלם חוזים שוכבים. כל איש מאהילנא עומד בדעתו ובתקותו, כי על כף בנו ישקול מחותן אלפים מתן ומהר ומזונות, אף אם השמן לב הנער, כההולך על גשר ברזל לו משפחתו הרמה: הוא לא יקוט בפניו על אכלו לחם חסד; אל דברי התלמוד פשוט נבלה וכו׳ לא ישימו לב, עולם הפוך יתראה פה, האשה תמשול באיש. על כי תפרנסהו, והוא יתן תודה לאל מחוללו על אשר לא שם חלקו בין יושבי קרנות, שהוא משכים והם משכימים. הם משכימים למלאכה, והוא משכים לדברי תורה, לשיחת חולין של חכמים הם עמלים והוא עמל כו׳. המה יחזיקו את דברי התלמוד באחת: מזונותיו של אדם קצובים לו מראש השנה, ואת המותר יזרו הלאה. — אך לו כל אלה היה החרשתי, כי אנכי לא מאלה הסופרים העומדים על נם לגלות לפני קהל ועדה חסרונות העיר ומעלתה, חברותיה וצדקותיה. אך מאשר כי סמוך לבי ובטוח כי דברי יכו שרש בלבם וינחמו על עפר ואפר, לכן אמרתי אספר נא גם אשר ראיתי פה בחג המצות הזה; - ימים רבים לחמו כלם פה מלחמת האמונה איזה נוסחא יתפללו בבית המדרש החסידים אמרו כי תפלתם רצויה יותר, והמתנגדים אמרו להפך, ועוד נכנסו בעובי הקורה כי הבית מדרש נבנד מכסף המתנגדים, ובכל עת ובכל פעם עלה יד המתנגדים על העליונה כי המה הרבים, והחסידים עשו למו מנין בפני עצמם. אולם עתה חדשה המלחמה את פניה וכל העיר נעשתה במרקחה, קול מחלומות ישמע בבית המדרש. יד האחד בזקן רעהו, ורעהו ישיב לו כפלים, ומאהבה יהיו לבשר אחד, כי את במאהילנא, כל ימות השנה ירחקו מבתיהם אלה אשר נלאו נשוא חרפת הרעב, ומקול „הב הב"" ירחק כמטחוי קשת אולם בהג המצות ובחג הסכות ישובו לבתיהם, ויהי כאשר התאספו כל האובדים והנדחים, פתו החסידים לכל איש, כי יבוא להתפלל במנינם, ושם יחלקו לו עליה יפה; דבריהם עשו פרי, רבים משכו ברשתם, אולם עוד לא אמרו די בבית המדרש התפלל אחד אשר לפנים היה בעל מלאכה חרש עצים, אולם עתה האירה ההצלחה אליו פנים, וישכור את בית מוכס הי״ש במאהילנא ובכפרים אשר סביבות העיר, היטב הרה לחסידים עליו על כי יפזר מכספו לדרכי בית המדרש והוא בחסידים יתקלס, יבוז להמונם ושאונם, ולמען למשכהו ברשתם עשו על מקומו בבית המדרש צורות משור גרזן, וכדומה. ויהי באשר בא לבית המדרש וירא ממעל לו כל כלי מלאכתו לפנים, ויחרה לו עד מות, ולא שב עוד להתפלל את המתנגדים, והחסידים העבירו קול כי להמתנגדים חרפה היא למו להתפלל עמו, ומה גם כי בקיר המזרח מקומו ובעל המוכס פתה עוד אנשים רבים כי ירחקו מהמתנגדים, ודבריו היה נשמעים. וכמעט כל בני העיר הלכו להתפלל אל החסידים, ולהמתנגדים היה מנין בצמצום בהחג הזה, ויחרה אפם למאד בראותם את הבית מדרש ריק מכל איש, וילכו לתבוע את עלבונם ולנקום נקמתם, והצדק אתם, כי מרובים צרכי בית המדרש ולכסף מוצא אין, ותרב המבוכה בעיר לכן אדון נכבד, תן מקום למאמרי זה במכ״ע היקר אף כי חטאתי מעט נגד חוקי המליצה, אך אנכי את האמת גליתי, למען יראו בני העיר כי יש עין רואה ואוזן שומעת וכל מעשיהם בספר נכתבים, אולי יקוטו בפניהם על דרכיהם לא טובים וישובו מדרכם, כי לא לכבוד הוא לבית הקדש אשר כלם ירחקו ממנו. גם התלמוד צונו על זה: לעולם יתפלל אדם וכו׳, ומה רב היה החרפה בחג המצות אשר לקול המריבות נקבצו באו נכרים לראות, וכדי בזיון וקצף. אקוה כי אף דברי המעטים האלה יכו שורש ויסדו חברה חיי אדם ושלום יהיה להם מסביב, כחפץ כל איש ישר הולך וכחפץ ישעיה ניסן הכהן גאלדבערג מוקירם."
021-HZF-1879-05-06-001-60105_toc_6,"ס-
 ידיעות העם והטבע."," ס-  ידיעות העם והטבע. עין ארץ הקדם (המשך מגליון 15) כשתי פרסאות מדמשק אצל כפר דומאר, יתאחדו מי כל המעינות והפלגים, ויבלי מים הקטנים עם מימי נהר, באראדא ההולך לאט בין גדותיו המפוארות, ושם יפרד והיה לשני ראשים, הלופתים ארחות דרכם מתחת לסלעים גבוהים הנאדרים בציצים ופרחים, ועד מהרה יגברו חילים ויעפילו עלות על ראשי הסלעים, ומתלפיותיהם יתנפלו בקול שאון לתוך העמק ויאחזו דרכם בהשקט והמיה נעימה כבראשונה, מכפר דומאר והלאה תשתרע בקעה נפלאה אשר אין ערוך לחוסן יפעתה ולשכיות חמדתה, וכל חכמי הנוסעים לא ימצאו ניב שפתים להביע ולתאר את הודה והדרה. מי נהר באראדא ישקו אותה, ירוו את אדמתה, יולידוה, יצמיחוה ויפרוה באופן נפלא מאד. בכל מקום אשר עין אדם צופיה מתנוססים עצ הדר מסובלים פרי מגדים, עצי תמר ירעשו כלבנון, עצי לבנה ישאו צמרותיהם ברוב תכלת הרקיע וענפיהם יסבכו וישתרגו ויהיו לסוכה רעננה למחסה ולמסתור משרב ושמש בחרבוני קיץ; בראשי הררי חמד נטועים גפני אדרת אשר ענבימו ענבי צוף, אשכלות נופת למו ותירושם ישמחו אלהים ואנשים עצי תאנים ורמונים, תפוחי זהב, ציטראָנים, אפריקאָזים ועוד פרי הלולים כאלה יצלחו במספר רב מאד, פה תראינה עינינו נאות דשא ומי מנוחות עם משכנות רועים מרביצי עדרי רחלים ועשתרות צאן? ושם ישורו עפעפינו מלונות אכרים נחפות בכפות תמרים ועל כל סביבותיהם גני עדנים ועמקים עטופים מגד תבואות שמש וגרש ירחים, פה בתי משוש בינות לעצים רעננים יפיפי גוף ומבין עפאיהם כנפי רגנים יביעו רגנות וירנינו לבב אנוש, ושם גבעות לבונה אשר על ראשיהן ישליו אוהלים לרגעי ארץ, אשר אוו את גן העדן הלז למנוחה שאננה בימי ממלכות האביב. על יד תחנותי בבקעה היפיפיה הזאת. בנו על נהר באראדא גשר אבנים הנשען על עשרים וארבע כפות (באַ- גען) ותחתיהן יתגלגלו גלי הנהר המזהירים כזהרי הזהב לאור השמש ומשמיעים קול המולה נעימה להשמעות אזנים, הלאה משם יפרד הנהר לראשים רבים ויקראו בשמות שונים, אך עצם הנהר השוטף על פני שני סלעים נקרא בשם באראדא כבכל מקומות מרוצתו. משני עבריו ישלח הנהר פלגים רבים להשקות את הגנים והאחים על פני כל הבקעה, בחדש האביב ובירח זיו יחשפו הגנים את עושר כבוד הודם ואת יקר תפארת יפעתם. גם השושנים יתפתחו אז ממסגרותיהן, ובצבי עדי עדיים תפארנה את חופי הפלגים ויבלי המים, ומנוגה נגדן יאדימו הגלים כאבני אודם וברקת, בקרבת דמשק יצלח מין שושנים אשר אין ערוך אל יפי מראיהו וחין זהרו בכל מינ שושנים בארצות אדם גם בכל הארצות מסלות עיר בעלת (באאלבעק) ובארות (ביירוט) עוברות בין הגנים הרעננים ההם, וארחות הנוסעים יתענגו על נעימות התולדה ושפעת חמודותיה במסלות ההן. משני עברי המסלות ישגו עצי עדנים אשר יכופפו את ראשי ענפיהם ויפרשו חופה יפה ונעימה על ראשי הולכי דרך, ומבין עפאיהם יתנו רבבות כנפי רגנים קול רנה וצהלה, מעיני מים יקרו שם מימיהם הטהורים בהמיה נחמדה להשמעות אזנים, וגליהם הקטנים מתגלגלים על פני אבני חצץ ומשמיעים צלצלי נועם כצלצלי מצלצלים ומנענעים השושנים והנצנים. הפרחים והדוראים יזילו בשמי ריח באף כל עובר ומשכרים את חושיו שכרון נפלא כריח היין הטוב, כפרים גדולים וטובים עוטרים את נהר באראדא משני עבריו, ועל יד הנהר גם על האיים הנטועים בעלי הבתים ההם הם גם דינים פורשי מכמורות על פני המים ומשתכרים שכר טוב, כי דגים רבים בעלי מינים שונים ידגו לרוב במי נהר באראדא ופלגיו ואפיקיו הדגים ההם יקפצו לפעמים מעל פני המים ויעופו עד יבוש סנפיריהם ואז ישובו למקומם; פעמים רבות שבעתי עונג למראה הדגים המעופפים ההם אשר קשקשותיהם מזהירות בשלל צבע רקמתים לנוגה קרני השמש. על חפי נהר באראדא ראיתי גם עופות המים במספר רב, את השלך (רייהער), ואת החפמי (סטראָנדלויפער) האורבים לצוד ציד דגים, ולשמחת לבבי התבוננתי על הצפור התכלת (בליילינג) אשר פי הערביאים יקבנו בשם „אבו צורייק״ ואשר נוצותיו היפות והנהדרות במראה כליל תכלת ונקודות ירקרק חרוץ משמחות לב ומרהיבות עינים. גם במקומות אשר מי הנהר דלים (זייכט) ישרצו שרץ נפש חיה, צבים (שילד- קרעטען) וסרטנים ועוד שרצי מים כאלה מרוצת נהר באראדא מעבר השני לעיר דמשק, תשתרע מהלך שתי שעות בין גנים וכרמים ופרדסים, עצי פרי הדר ושדות ואחים וכרים נרחבים, ומשם והלאה ילך ארחות עקלקלות אין מספר, ישטוף ויעבור מהלך שעות אחדות על פני בקעה רחבת ידים מעולפת ירק דשא ברקמי זהב השושנים ותורי חמדת הפרחים אשר להם הרקמה. הבקעה היפיפיה ההיא תכונה בלשון ערביאות „באהר על מערדי"" פתרונו „יאור האחו"" (ווי- זענזעע) אדמתה טובה מאד, שמנה ודשנה ויש בה כח להוציא זרע רב מאה שערים, אך ידי האכרים העצלים לא יפתחו ולא ישדדו אותה ויעזבוה למרעה עדרים ומשכנות רועים. אחרי אשר ירוץ נהר באראדא במהלך שמונה שעות מעיר דמשק והלאה לפאת קדמה מזרחה, ושם יהי ליאור בצה ויון מצולה (זומפף זעע) אשר קנה וסוף יעטרוהו, והם רמי קומה וסבוכים כיערים עבותים; בעת אשר יפרצו מי באראדא וישגו מאד יבואו המים גם ביאור בצה הזה ויגדילוהו ויאדירוהו, אך בעת אשר יחסרו מי הנהר ידללו גם מימיו מתגרת להט השמש וישובו למי בצה וטיט היון כבתחלה, ושם ישרצו אווזים פראים בבקעת באהר על מערדי תתאספנה החסידות (שטארכע) בכל שנה ושנה בצאתן מארץ מצרים לפרוש כנפיהן לארצות אייראפא, בבקעה ההיא ובכל מימיה נמצאים עוד עוף שמים ושרצי מים בהמון, הקאת (פעליקאן), השלך (רייהער), הכוס הינשוף והתנשמת, החומט והשבלול, הצב, העקרב, הכרום (שאמאלעאן), נחשים, שפיפון, צפעוני שממית הנודעת בשם זאראָנטעל עכביש המים אשר יושבי המקום יאכלו אותו, ועוד שרצי מים במספר רב ועצום. בהררי סלע המקיפים את בקעת דמשק משלש רוחותיה, נמצאים עדרי יעלים ועפרים (גאצעללענ-העערדען), אך בפאת מזרחית לבקעת באהר על מערדי אשר שם מדבר ציה וערבה, משוטטים שועלים קטנים, אשר ביללת קולם יחרידו את העוברים בבקעה ההיא בעתותי ליל ויפילו עליהם בעתה ועצבת. בסלעים המגבילים את בקעת דמשק, נמצאים אבני שיש לרוב, גם אבני שיר אשר יצלחו למבנה בתים והיכלים, אך אנשי המקום לא ישימו אליהם לבם. בקעת דמשק מהוללה היא ברוב תשבחות ואין קצה לכל יקרותיה ומשכיות חמודותיה, גנות ופרדסים וכרמים ועצי פרי הלולים מתנוססים בתוכה באופן נעלה ונפלא מאד. מראשי עצי פריה הם: אפרסקים, שקדים, תאנים, רמונים, תפוחי הב, בבאים, תמרים, אנסים, תפוחים, גפני אדרת, ועוד פרי מגדים כאלה. את הגנים אשר בבקעה הזאת ישקו מי נהר באראדא, ושלש מאות וששים מעינות נכבדי מים הנוזלים מהרי הלבנון ומיתר ההרים הקרובים והרחוקים, ומספר הגנים ההם לפי עדות עדים נאמנים הוא כשלשים אלף. זולת עצי פרי הרבים והעצומים, יצמיחו הגנים ההם גם מיני ירק רבים ושונים להחיות עם רב: כרוב, בצלים, שומים, אורות (קריי- טער), קשואים, אבטיחים, אבטיחי מים (וואסערמעלאנען) תפוחי אדמה, אינדיגא, טאבאק, גם פרחים מפוארים ושושני חמד ועוד מטעים וזרועים רבים העוברים לסוחר בכסף מלא בה הזאת. הוא נהר באראדא ופלגיו הרבים, גם המעינים והאפיקים והתעלות הרבות אשר בשפעת מימיהם ישקו וירוו את האדמה וישימוה לעדן ולגן ה׳. גם האקלים היפה והנעים אשר לא יחסר לו המזג, הוא מעין ישועה להבקעה הזאת להפרותה ולהרבות צאצאיה באופן נעלה מאד, ימי האביב והקיץ ימשכו ביפה גוף הזה יתר הרבה מבכל נפות ארץ ארם, כתשעה חדשים בשנה לא יעיב עב קל את זוהר שמי דמשק, ואור יקרות יהל בעריפיה. הן אמנם כי רק לעתים רחוקות יניף אביר התולדה גשם נדבות על בקעת דמשק, אך לעומת זה ירעיף אגלי טל. טל אורות אשר ירוח את האדמה וברביבים ימוגגנה. כבכל הבקעה הברוכה הזאת יגדלו גם בקרבת עיר דמשק יערים נחמדים מלאים כל פרי מגדים, כרים לובשי צאן ועמקים עוטפי בר שדי תרומות אשר שבליהם המלאות והטובות נדמו בגלי ים זהב בעבור רוח צח על פניהן. דגן, חטים, שעורים, שבולת שועל וכוסמים ועוד תנובות שדי ומגד תבואות שמש וגרש ירחים, יצלחו שם ויעשו לקמצים מאה שערים (המשך יבוא)"
021-HZF-1879-05-06-001-60105_toc_7,ירח ימים בעיר פיזא," מהם; ראיתי קרקע העיר והנה מרצפתו אבנים מרובעות, שכלם מתאימות ומוקש אין לו; ואל השמים - והנה השמש מרחפת על פני ים תכלת הרקיע, ותחצוב להבות אש פלדות, תפיץ אור יקרות על פני נהר ארנא. מרגין לב ומשמח חיים; ראיתי ההרים והנם נאדרים בהדרת קודש, דומיה ושלוה חופפת עליהם, עשבם יתנו את ריח ניחוחם באף כל עובר, ורוח צח יפוה מראשיהם המפיח חיים בעצמות יבשות; גם אדמתה פוריה מאד ועציה הרעננים עושים פרי ה לולים, תפוחי זהב וציטראנען; ראיתי — והנה היא עיר שחוברו לה יחדיו כל הסגולות הדרושות לחפץ מושב החולים, ותסתתר בינתי ולא אבין מדוע נקלה כבוד המקום הזה בכל קהל החולים כי יחרדו ויסוגו מאחריו. — עברו נא חבל הריוויערא, בואו אל ערי ניצצא וקאננעס, ושאו סביב עיניכם וראו את תמרות אבק המהלך על כנפי רוח אשר יגשב שמה ברוב העתים בשוקים וברחובות, ותראו כי שני מלאכי משחית האלה מושיבים החולים האומללים ביתה; תנו מימיהן לצמא ישתה וכמשא כבד יבואו בקרבו; שאלו נא חולי הלב ומוכי החזה אשר שכנו לעתות החורף על חוף הים הזה, ויגיד לכם כי אויר כל המקומות מסביב שת על מחלתם נוספות, הלא כניצצא מענטאָנע, ואם לא כקאננעס סאנרעמא; ומי לא ידע בכל אלה אשר הליכות ניצצא קוו למו למצוא שמה מנוח ומרפא לבשרם, כי הובישו מתוחלתם, באו עדיה ויחפרו, כי לא זאת המנוחה ולא זאת המרגעה לנפש עיפה. אכן לא כאלה חלק פיזא הרחוקה כברת ארץ מן הים, אין אבק ואין רוח ואין שאון ברחובותיה, אוירה לה ונעים, משיב נפש ויקם סערת לב נחלה לדממה, ומימיה הקלים לשתיה, מים חיים הם לשותיהם. אבל שתים הנה רעותיה והן היו בעוכרה: כי במרוצת הימים פרצו לרוב בנגב צרפת וגם בארץ איטאליא מקומות לשבת החולים; הטבע אצל להם ברכה, תשואות חן ויופי לבלי חוק, וידי יושביהם שתו בתבונות כפיהם על זאת נוספות המה השכילו עשותם כגן בעדן, עשו להם גנות ופרדסים ונטעו תומר בהם הרבו להם תענוגות בני אדם, תופשי כנור ועוגב וסוד משחקים (Cerele), ויעשום כתבנית היכלי עונג, כתפארת בתי חורף לשבת החולים; אולם לא כן היא עם העיר פיזא, ושביה טמנו ידם בצלחת, ואין חולה מהם על מחסור החולים, על צרכם ועל תענוגם. וחמדת התולדה לבדה לא תעצור כח למשוך חלש וכושל אחריה, על כן היתה העיר לשמה. זאת לא זאת, באו שעריה לעתים רופאים מארצות הצפון, אשר לא באו עד תכונת אוירה ולא ידעו חין ערכו, על כן הוציאו משפט מעוקל הבאישו את ריח העיר ההיא בעיני העם ויתנו את אוירה לגדופים . פיזא השקטה והשאננה! מה נעמת לי! איך יקרת בעיני נכבדת, כי לך יאמר איש גאלילעא, גאלילעא יולד בך; איך לבבתי במעשה ידי ואמניך, אשר כלו מלאכת חרש וחושב (Orto עתיקה (אלטע קונסט)! מה יפו עציך בגנת הביתן ומה נאוו היכליך וארמנותיך! מה יפה ומה נאוה שוק היכלך (Piazza del Duomo) עם כל בניני תפארתו ובראשם המגדל הנטוי (דער שיעפע טהורם) הנכון על שבעה טורי עמודים. פיזא! פיזא! מה ידידות משכנותיך! ומה נעים שבת באוהליך! שלום בחילך ושלוה בארמנותיך; אבל עזב אעזבך גם אנכי כי בא הקיץ ומגמת פני צפונה, הרי בפיזא! רוב שלום עליכם עד בלי ירח, וברכות שמים מעל תחולנה על ראשיכם לעולם, כבוד הלבנון ינתן לגבעותיך, והדר הכרמל לעמקיך, נאות דשא אשר שובבתן נפשי, וכל גוש עפר אשר שמתיו לרבצו, מרוב טל ומטר תפרחנה כשושנה. שושנים פרחים, ידי קטפה אתכן ואתן הזלתן בשמיכן לאפי, האח! אזכרתכן לי יקרה, וגבול לא תבולנה לנצח בזכרוני מיכאל זלמן קראלל איש קאליש ירח ימים בעיר פיזא מקץ שלשת ירחים לשבתי בעיר ניצצא אשר בנגב צרפת, בחמשה עשר לחודש אדר, ואנכי שמתי לעיר פיזא פעמי, הקורא עוד יזכור כי כתבתי את עיר ניצצא *), אחרי שבתי בה עתות החורף העבר, עתה אנהגך אביאך, קורא Pisac אשר באיטאליא התיכונה, שמה Pisa מקשיב! אל עיר לראשונה ובעת אשר נאחזו בה הרומאים קרא לה אויגוסטוס עיר נחה ושקטה יפה בנויה לה משני עברי נהר ארנא. הרים רמים מרהיבי עינים יסובבוה מפאת צפון, ומגדליה הגבוהים וחומותיה המפורצות עודם מזכירים את יקר תפארת גדולתה מימי קדם קדמתה. זאת היא העיר העתיקה וההומיה תשואות מלאה בימים קדמונים, כי כאשר ראו אדמתה כי פוריה, סחרה כי טוב ואוירה כי צח ונעים, ויבואו שעריה מאיים רבים לערוב מערבה, ותהי רוכלת העמים אל ארצות מרחקים וגם צור מעון לאיש מכאובות, לנגוע ומעונה; אז יכללו בוגיה חכמי לב את יפיה בהיכלי תפארה בחומות ובמגדלים, ותיף בגדלה ותעש לה שם כשם ערים הגדולות אשר בארץ. אכן אין זכרון כיום לכל מחמדיה אשר היו מימי קדם, וכבודה הראשון גלה ממנה, כי ברוב הימים שבתה מהיות עיר רוכלת, ותחדל להיות רבתי עם; ותחת אשר היתה לפנים מנוס ומפלט לאיש רך וענוג, לידוע חולי ויגיע כח, והשמש הופיעה בקרני הודה על העיר הזאת, ותביא בכנפיה מרפא לנפשות מרחקי ארץ האלה, הנה מספר אורחיה כעת אך כעוללות אם כלה בציר, והמאור הגדול לממשלת היום יביט כיום ממכון שחקים על עיר אשר בגדו בה דורשיה. הנה כי כן ירדה הקריה הזאת פלאים, ובמקום אשר יקרא לה בראשונה, עיר הומיה ודרושה, יאמר לה היום עזובה בהעיר הזאת אנכי היום, כי מפחד רוח צפונית מערבית מיסטראל) המתחולל פעם בפעם ברוב עוז בחודש מערץ בחבל הריוויערא, השתי מפלט לי דרך חבל הים לנוס אל עיר פיזא: ראיתי העיר והנה משטר וסדרים, בתיה שתולים בנוה כחצי אגן הסהר על מי מנוחות, ורחובותיה רחבות וישרות; ואל הנהר — והוא כפלג אלהים מלא מים ומימיו הצהובים הולכים לאט בין גדותיו וכל באשה ואיד רע לא יעלה *) ראה המליץ נומר 20 בנת תרל״ט."
021-HZF-1879-05-06-001-60105_toc_8,חדשות שונות," חדשות שונות (גייר כבוש) נודע הוא כי בימינו היום כבר ישתמשו בנייר כבוש (פאפיערמאשעע) לכל מלאכת מעשה, כי ממנו יעשו הביות גדולות לכל דבר מוגר ונוזל, קירות לבתים. מגדלי ארובות עשן גבוהים, למכונות הקיטור, אופנים לעגלות, לכל יקשקשו באבני חוצות, חותמות, וגם לבגדי לבן כמו ענקים לצואר ואצילי ידים, וזה מקרוב ישתמשו בנייר כבוש גם לכלי התותח (קאנאנען), אשר בתוך החלל בפנים הוא צוף בקנה של נייר. בכדי שהברזל לא יעלה חלודה ע״י אבק השריפה, ועוד כדומה. והנה עתה מצא תוכן אחד עוד תועלת גדולה בנייר כבוש לבנין בית מצפה הכוכבים (אב- סערוואטאריום). כפי הנודע הכיפה של המגדל במצפה הכוכבים צריכה שתהיה סובבת לכל צד שירצו, בכדי שהחלון הפתוח בתוכה, יכוון לכל מקום בשמים שנצטרך, וע״כ יעשו כל הכיפה מן פחי ברזל קשורים במוטות ברזל עגולים וע״י מכונו וגלגלים יסובבו לכל צד. אבל לגודל כובדה צריך שיהיה הבנין חזק מאד וכח התנועה ג״כ גדול. עתה הנה עשה התוכן גרעען כיפה גדולה אשר מדת רחבה היא 29 רגל כולה מן נייר כבוש בלי שום ברזל, ומלבד אשר הוצאות כל הבנין איננו יקר במחירו, הנה כח אדם אחד יגענעו יסובבהו לכל צד בנקלה בין חיל הצבא אשר לממלכת אנגליא התחילו זה מקרוב להתלמד לעלות עם כדורי הבאללאן המתוקנים לתחבולות מלחמה, במקום רחב ידים אשר אצל בית הנשק במבצר וואלוויטש בנו בית מלאכה לכדורי הבאללאן, וכבר הכינו ארבעה בדורים, הגדול שבהם מחזיק 38 אלפים רגל גאזע, והיותר קטן שבהם רק 6000 רגל מעוקבות, ולפי הנסיונות שעשו יוכלו לעלות באויר עד גובה 1400 רגל ולמטה הם קשורים בחבל לארץ, לבל יתרחקו ממקומם. היושבים למעלה בספינה התלויה, יוכלו לתת סמנים לשרי הצבא מן מצב האויב ע״י מראות מלוטשות, וידברו אליהם ע״י טעלעפאנען. (מרגלית שחורה) בעיר פעסט בא בשנה העברה איש יהודי בחנות סוחר אחד באבנים טובות, ובידו מין אבן שחורה לשאול כמה היא שוה, הסוחר התבונן היטב על האבן, ויאמר י היא מרגלית שחורה, דבר יקר מאד במציאות, ומאין הגיעה לידך? „אדון אחד רוצה לתתה לי במשכון"", ענה היהודי, וע״כ אחפוץ לדעת מחירה״. גם אנכי רחוק ממני לדעת מחירה האמתי השיב הסוחר „האוכל להלוות עליה סך 200 פלארין?"" כהנה וכהנה תוכל לתת עליה, „אולי תקנה אתה אותה מידי״ שאלהו היהודי, ויאמר לא, בארצנו נמצא רק סוחר אחד היודע למצוא קונים אותה, שמו בידערמאן אומן תכשיטים בחצר המלך בווין. היהודי שם דרכו לווין, ויבא אל האומן ההוא לשאול בעצתו. האומן בראותו את המרגלית, שלח לקרוא את שוטרי הפאליציא להביא את היהודי במשמר, ולדרוש ממנו מאין בא לידו חפץ יקר כזה. היהודי הגיד את שמו כי הוא יצחק ראטה מעיר גראסווארדיין, ועסקו שמה להלוות על משכנות, ויהי היום בעברו לפני בית איש אחד ממיודעיו ראה כי באו שמה פקידי הממשלה למכור חפציו בעד חובת המס 20 פלארין, אשר לא השיגה ידו לשלם, ועבור החסד שעשה עמו אז לשלם בעדו את נשיו נתן לו את המרגלית הזאת למתנה. השופטים שלחו לעיר גראסווארדיין לחקור ולדרוש אם כנים דברי היהודי, והנה אמת נכון הדבר האיש אשר ממנו השיג היהודי את המרגלית היה בנעוריו, עבד נאמן לאדונו הגראף לודוויג באטהיאני, וקודם מותו נתן לו לזכרון מחט של זהב אשר נשא על החזה, ובו היה משובץ אבן שחור הזה; אפס כי ברבות הימים כאשר הציק הזמן להעבר הזה, מכר את הזהב מהמחט והאבן נשאר בידו למזכרת מאת אדונו מבלי דעת יקר ערכה. והנה נודע הדבר אחרי כן כי המרגלית הזאת גנובה היא, ואין איש יודע על איזה אופן הגיעה ליד הגראף באטהיאני, אשר כפי הנראה גם הוא לא הבין גודל ערכה. זה כמאה וחמשים שנה אשר נגנבו בארץ אנגליא שלש מרגליות שחורות אשר היו משובצות בכתר המלוכה ואין דוגמתן בעולם עוד; לשוא השתדלה ממשלת אנגליא לבקש ולדרוש אחרי הגניבה ההיא, ועתה בבוא השמועה לאנגליא כי מרגלית האחת נמצאה בידי יצחק ראטה באונגארען, שלחה לו סך 20,000 פלארין בעד מחירה, בכדי להשיבה אל גנזי הממלכה סלאנים. המות מלא עינים ידו הדה על הרב הגאון איש המופת במוהר״ר יעקב משה ז״ל, אשר היה רב ומ״צ בעיר מוש פלך מינסק כעשרים שנה. ויהיה ביום הגיעה השמועה הרעה לאנשי העיר, כי זה משה האיש מת, נאספו כל העם מגדולם ועד קטנם ובאו לגמול חסדם האחרון את מורם הרב ז״ל. מספר מר עשה הרב הג׳ מעיר לעכעוויץ, ואחריו גם הרב מעיר פאלאיקע׳ וכה נשאוהו בכבוד לבית עולמים. תנצב״ה. אליעזר בעקענשטיין איש דערעטשין באר, בשברון נפש, ובלב נדכה, אשפוך היום מרי שיחי על השמועה הרעה אשר הביא לנו חוטי הטעלעגראף מעיר אדעססא אור ליום א׳ לסדר צו. אל הלקח מארץ החיים, אבי זקני היקר גבר רב פעלים מגזע היחש נודע במדות מפוארות, מוהר״ר ברוך מורייניש, בשנת הששים ואחת לימי חייו, לדאבון לב כל יודעיו ומכיריו. הוא היה עוסק בצרכי צבור באמונה, חכם, ונבון, תומך לכל דל בצר לו, צדיק וישר תמים בכל דרכיו. בלילה התאספו כל בני עירנו לספדו, ה׳ ישלם נחומים לכל עירנו המתאבלים עליו, ובתוכם גם אני נכדו הכותב בשברון מתנים, אברהם יוסף העליר"
021-HZF-1879-05-06-001-60105_toc_9,הכרמל," הכרמל שנה רביעית לחדשים, יצאו לאור שלש חוברות לחדשי אנואר פעברואר, מארט 1879, וכן תצאנה לאור חוברת בכל חודש בלי כל מעצור, כל חוברת ארבעה בוגי לא נעשה שקר בנפשנו אם נאמר, כי מכתב עתנו זה הוא אוצר מלא תורה וחכמת ישראל, אף כי לא בסופה וסערה דרכנו, ודברינו בנחת נשמעים; בכ״ז נקוה אשר כי קורא בו ימצא עונג ותועלת גם יחד. הסופרים היותר מפורסמים, חכמים אמתים, לוקחים חלק בעבודתנו, ומן השלש חוברות שיצאו לאור, יעיד כל קורא משכיל כי כנים דברינו מחירו לשנה י״ב חוברות בווילנא 3.50 רו״כ בערי המדינה 4 רו״כ. גערמניא 12 מאדק. אויסטריא 61 פלארין, פראנקרייך 16 פראנק, בערך זה בשארי ארצות והמדינות. מאמרים כן מעות ישלחו על אדרעססא של עוזרנו הנכבד ר׳ חיים ליב מארקאן, כשמו וחתימתו בלבד הננו בתקותנו כי הקוראים הנכבדים ידעו את אשר לפניהם ויתנו לנו יד עזר וסעד במלאכתנו. שמואל יוסף ברי״א פין להודיע כי יצא לאור פה ווארשא חלק שני מספרי יוסף חן. שני הענינים האחרונים היינו מדבר ים ועלים לתרופה המדברים גדולות ונפלאות בעניני הבטחת הנביאים, מה שיעשה ה׳ לישראל באחרית הימים, אשר שלמים וכן רבים אשר ראו הספר בכתב יד משתוקקים שיודפס, והסכימו על זה, בכתבם הרבנים הקדושים, אי לזאת מי שאין לו עדיין חלק הראשון אשר מעט עודנו בידי כי בעודו בכפו ובלענו, ולא יודפס מחדש כי אני עוסק בהדפסת חלק שני לזה יקדים כ״א ויביא ברכה לתוך ביתו חלק הראשון, בכדי שיהיה לו כלי שלם, כי המה יצמרו כתאומי בטן מה שחסר זה גלה זה. וימצא לקנות פה ווארשא ברחוב ארדענאצקעס נומר 7 אצל הרבני המופלג מוה' נתן פרידלאנד מרדכי צבי מעזעריצקע."
021-HZF-1879-05-06-001-60105_toc_10,," . הודעות ה׳ מנחם מאנוש בענדטסזאהן בגראדנא, יבקש לאסוף אל ביתו — בית יפה להלל מאד צופה פני גן חמד — שנים שלשה נערים מבן עשר שנים ומעלה, והיה להם למורה ולמנהל, להדריכם במעגלי צדק, ללמדם ספרי קדשנו ותורת שפתנו וספר ולשון אשכנז, ולהכינם ביד מורה משכיל להגימנאזיום, והנערים יאכלו על שלחנו ולא יחסרו כל טוב. — האיש אשר יאות לתת את בניו על ידו יודיעהו, וכי יבוא דברו אליו ויכבדהו ה׳ בענדטסזאהן ויגד לו בכתב מה משכורתו לשנה"
021-HZF-1879-05-06-001-60105_toc_11,," זה פעמים ושלש הודעתי בעלי הלבנון והצפירה את אשר חנן לי ה׳ ית׳ דעת ללמד לילדים אלמים מבטא שפתים שיוכלו לדבר בעל פה ומתוך הספר, וגם לאמן את ידם לכתוב כתב עברי, ותה״ל מקרוב ומרחוק הביאו אלי ילדים ללמדם ורבים ראו את הילדים אשר השלימו את למודם אצלי ויגדילו שבחי בפני לאמר כי גדולות ונפלאות הראתי ואבותיהם של הילדים ברכו אותי על הטוב והמועיל שגמלתי עם בניהם. עתה הנני להודיע כי תה״ל ע״י הלימוד וההרגל נתוסף לי בינה יתירה ללמדם בזמן יותר קצר, וכל מי שרוצה לשלוח אלי ילד יוכל לבוא אתי ע״י חליפות מכתבים על אדרעסס הח״מ — שכרי קצבתי עשרה רו״כ לכל חודש עבור, הלימוד והמזונות על שלחני הנני המלמד להועיל. קלמן פוזנאק מקאברין גוב׳ הוראדנא בנים הדברים היוצאים מפי בן עירנו, וכמה פעמים הביא לפנינו את הילדים לראות את הטוב שפעל עמהם, ולראיה בעה״ח אנחנו ב״ד דפה קאברי נאום יעקב במו׳ ישעי׳ יפה, ונאום פנחס באאמו״ר הרב הגאון הצדיק האמתי מוהרר״א זללה״ה שי״ק, ונאום נח חיים בר׳ משה זללה״ה Кельману Цузнаку, въ г. Кобрицъ Гродненской губ."
021-HZF-1879-05-06-001-60105_toc_12,," Egers Rotel in Berlin. הלא ידוע, ועתה נתקנה ביתר שאת בחדרים מרוחים וכל מיני מטעמים מתוקים לחיך, ריח ניחוח, ובמשרתים נמהרים וחשים למלאות חפץ האורח, לכן הנני מתכבד לבקש מעוברים ושבים לכור אל בית מלוני ובאשר מחוק המדינה הוא עתה בלי לשלוח משרת על הבאהן לקבל פני האורחים ויסתעף מזה השגת גבולי כידוע, לכן הנני רושם האדרעססע שלי ונא לשים עין עליה S. Eger Berlin, Kloster strasse N. 97."
021-HZF-1879-05-06-001-60105_toc_13,," בית מרכולת הכללי של נטפי הרפואה לכאב השנים עליקסיר להריח הפה ואבק השנים צאהנ- פולווער לנקות השנים הוא אצל האדון היפפאליט מאיעווסקי, ווארשא קראקויער פארשטאדט 38 בבית פארגורסקי נוכח האטעל אייראפייסקי, על פי הרשיום אשר השגתי מאת הדע- פארטעמענט לעניני הרפואה להכין ולמכור נטפי הרפואה לחולי השנים הנודעים בשב אמעריקאנישע טראפפען. הנני מתכבד להודיע בזה לכל הקוראים הקרובים והרחוקים ומה גם ליושבים בערים הקטנות אשר אין חזון בתי מרקחת שמה נפרץ, את תועלת הנטפים האלה וסגולתם הנפלאה אולת קשורה היא בלבבות אנשים רבים אם יסבלו כאב השנים יקראו לרופא לעקר את השן הרועה, ובאמנם סכנה עצומה קשורה בדבר זה אם הרופא לא יאמן ידו במלאכתו, ומה גם בשנים העליונות אשר יכו שרשיהן למעלה, ובאמת תבוא המחלה הזאת רק מחלישת המיתרים והעצבים, ולזה יפעלו נטפי הרפואה אשר המצאתי פעולה עזה ונמרצה, המיתרים יתחזקו ויתקשו וארוכתם תמהר לבוא בלי כל מכאוב, רבים מגדולי חכמי הכעמיא והרפואה אשר בפעטערסבורג במאסקווא בפאריז ובוויען הביאו את הנטפים בכור בחינתם, וכולם החליטו פה אחד כי אין כמוהם לטוב, גם הגיעו אלי תודות מאליפות מאלה אשר סבלו ימים רבים את מכאוביהם הנורא ורק נטפי רפואה שלי העלו מזור למחלתם, גם השגתי אותות כבוד רבים ממלכים ורוזנים בעד מפעלי נטפי רפואה אלה ראויים להמצא בכל בית ובית, ומה גם בערים הקטנות ובכפרים אשר אין בתי מרקחת ורופאים מצויים שם, גם העליקסיד והאבק ידרשו כמעט לכל אדם, כי בהמה ישמרו מבלי לבוא לעולם למחלת השנים וינקו הפה והשנים היטב מכל חלאה והשנים ישארו תמיד לבנות. הנטפים והעליקסיר והאבק נמצאים בביתי ובכל בתי מרקחת אשר בפה ווארשא ובערי המחוזות והפלכים, ובחוץ למדינה בכל ערי הבירה, והערים הנודעות בשם. מחיר הנטפים שלש צלוחיות מסוגרות בתיבה קטנה 1.25 רו״כ שתי צלוחיות 1 רו״כ, מחיר העליקסיר שני רו״כ, 17 רו״כ, 75 קאפ׳ אבק הרפואה 50 ק'. Hippolit Majewski Krakowskie Przedmiescie N 38."
021-HZF-1879-05-06-001-60105_toc_14,," מודעה ספר „מורה הלשון"" על דקדוק לה״ק מהדורא רביעא יצא לאור בתקונים והוספות, וביחוד נוסף עליו חלק ב׳ הוא חלק המעשי (פראקטישער טהייל) עם מפתח. מחירו 1 רו״כ חוץ פארטא 10 קאפ׳. ולקונים בסך הגון ינתן ראבאט כנהוג, החפץ בו ישלח את מחירו על שם המחבר בזיטאמיר או ע""ש המו״ס המו״ל הגרשם למטה. גם נמצא אצל האחרון כל מיני ספרי רומעל וספרי השכלה והוא סוכן פרטי לכל מכ״ע עברים. зашт. учителю Х. г. Лернеру Книгопродавцу М. Сконоровскоn או въ г. Митомiръ."
021-HZF-1879-05-06-001-60105_toc_15,," אודיע ברבים כי נמצא למכור אצלי מים ממעייני הישועה נאטירליכעס מינעראל וואססער מכל מיני המעיינות. הן למכור אגאלניע והן ליחידים, ואמכרם כפי הפרייז- קוראנט הקצוב במקומם שם, החפץ לקנות יפנה אלי במכתבו ואמלא חפצו עצהי״ט אדרעסע ליב גארדאן. קאוונא"
021-HZF-1879-05-06-001-60105_toc_16,, נארדדייטשער ללאיד בילליגע אונד בעקוועמע דאמפף-שיפפֿאהרט פאן ברעמען נאך אמעריקא נעהערע אויסקונפט ערטהיילען מייזנער עט שטרומפף No 40 אין ווארשא נאווא זיעלניא 4656
021-HZF-1879-05-06-001-60105_toc_17,," שאלות ותשובות להחותמים על הצפירה בחו״ל, את המחיר נקבל בכל פעם כפי הקודם, היום נחשב 1 מארק —511 קאפ׳, והפלארין 897 ק׳. לה׳ משה זלמן קאהן ממאמרו לא ידענו עוד, להסופר מאוורוטש לא נוכל להדפים בלי חתימה מסורשת, לר״י בגלובקא המאמר „חרבות עולם"" מתחיל מן נומ׳ 21 וגומר נו׳ 4 שנה 75"
021-HZF-1879-05-06-001-60105_toc_18,, הרוצה לכתוב אלי יכתוב ע״פ אדרעססע S. Sonimski in Warschau Muranowska )Breite Mila( No 24. З. Сонинскiй г. Варшава Мурановская № 24.
