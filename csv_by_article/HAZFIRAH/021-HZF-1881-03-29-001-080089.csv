article_id,headline,text
021-HZF-1881-03-29-001-080089_toc_1,, K ברוסיא ופולין.  השולח במוקדם לשנה 5 רו״כ.  לחצי שנה 2.75רו׳. אל לרבע שנה. 1.50 רו״כ.  ת ביתר הארצות 20 פראנק.  באמעריקא 5 דאללאר. Cג
021-HZF-1881-03-29-001-080089_toc_2,, א מחירו באשכנז: 14 רייכם מארק לשנה. של בעסטרייך 8 פל׳ לשנה. וכן לרבע שנה.  שכר מודעות: מכל שורה קצרה 5 קאפ׳. ל ומשורה רחבה 10 קאפ׳.  S
021-HZF-1881-03-29-001-080089_toc_3,"מכתב עתי משמיע חדשות בקרב עם ישרוץ "" מכל..."," מכתב עתי משמיע חדשות אליסדור מלמרררר. רר  ו בקרב עם ישרון, מכל הדברים הנוגעים בעניני המוינת מאור   מ דברי חכמה ומוע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1881-03-29-001-080089_toc_4,תוכן הענינים," תוכן הענינים דברי הימים. ווארשא, דראזניע, ידיעות העולם והטבע. פעולת החיים מאת פעלדשטיין. בני חסון מאת קלמן שולמאן. היהודים ופעולתם מאת שמשון הלוי הורווין חדשות שונות. הודעות, שאלות ותשובות."
021-HZF-1881-03-29-001-080089_toc_5,"דברי הימים,"," דברי הימים, שני שבועות חלפו עברו היום מרגע האסון הנורא ברחובות קרית מלך רוססיא, שני שבועות עברו מיום אשר המלך הגואל מלך השלום אלכסנדר השני נ״ע עזב ארצות החיים, ויפול שדוד בתגרת ידי חבר בוגדים מארבים בסתר, ומרצחי חרש ולב רבוא רבבות בני העמים יושבי ארץ רבה רוססיא, הולך וסוער, עוד תחרשנה אזנינו לקול כדורי המפץ אשר נתקו פתיל חיי המלך החסיד ועוד לא קמה לדממה סערת הרוחות אשר התחוללה בלבות כל טובי העמים מקצה תבל ועד קציה כפרץ רחב יוסיפו לבוא אלינו שמועות מעיר המלוכה תכופות ורצופות חדשות לרגעים, רבות מהנה רבי הענין, כאותות הזמן אשר אנחנו חיים בו היום, וכהוראת אצבע על תולדות הימים הבאים לקראתנו. מרבית השמועות האלה ימצאו קוראינו למטה במדור בפני עצמו. בהמאמר הנקוב בשם „ידיעות מפע- טערסבורג, ופה נדבר רק על כל תוקף המקרים הנוראים ופעולתם על דברי המדינות בין עם לעם באייראפא. מן כל פרשת דברי המקרה הנורא, גלגולי המעשים, התגלות מועצות פועלי האון ותחבולותיהם, אשר הודענו בגליון העבר היה די והותר להוכיח, כי זה ימים ושנים אשר בני חבר בוגדים בארצנו הרו והגו מחשבות און ליסד אגורותיהם עלי ארץ רבה, ומוטות חברתם עברו נטשו עד ארצות מערב אייראפא, למשוך ידם את בעלי הפרעות ומהרסי יסודות החברה האנושית הרבים גם שמה. מעשי כדורי המפץ (באמבען) באופן מפליא ודרוש לחפציהם, כלי משחית לחבל מעשה ידי אמנים מופלאים, והעולה על כולם המה אוצרות הדינאמיט הרבים והחפירה מתחת קרקע הרחוב מאלא סאראווא, מקום הומה מאדם רב בעיר המלוכה. כל אלה הגידו בשפה ברורה, כי הקשר היה אמיץ מאד, וכי נמצאו ביניהם אנשים אשר בידם היכולת לפזר כאפר כסף, ודבר לאט להם עם הפליטים (עמיגראנטען) הרבים בערי שווייטץ ובעלגיא, פאריז ולאנדאן מקום שם תקעו אהליהם, כל תועי רוח, בעלי הפרעות וחפצים לשנות פני התבל ככל העולה על רוח דמיונם עוד מעט והנה נראה, כי יש ידים לההשערה הזאת, ביום החמישי אחרי המקרה הנורא ביום 18 מארץ, עשו בעלי הפרעות משתה גדול בפאריז, לכבוד הקאמוניסטים השבים מארץ גלותם ביום הזה למלאות עשר שנים למרידת הקאמונא בפאריז על המשתה הזה נקבצו באו הסאציאליסטים פליטי אשכנז, הנהי- ליסטים, וכל מיני פורעי פרעות מכל ארצות אייראפא, כל תוע רוח ומשביתי המנוחה אלה השתמשו במקרה הזה, לכרות ברית אהבה, להלהם בכל מאמצי כחם נגד סדרי החברה הנוכחית. במעמד הזה לקחו לשונם וינאמו נאום גם הניהיליסטים מרוססיא ע״ד המקרה הנורא בפ״ב, ושומעי דבריהם מחאו כף שוטרי הפאליציא שמו רבים מהם במאסר, ובתוכם אחד, ממכלכלי דבריהם „זארקאזאוו"" שמו כבוא שמועת האסון הנורא מפע- טערסבורג אל העיר גענף (גענעווא) אשר בשווייטץ, נתנו הניהיליסטים המתגוררים שם אותותיהם אותות שמחה, על הדבר אשר נתן עצב ותוגה בלב כל טובי העמים, וישתבתו בעיר כי כן עשו, בנויארק אשר באמעריקא התאספו כל הסאציאליסטים הנמצאים שם לאספה רבה, במושב ראש המדברים האססעלמאנן, מי שהיה חבר הפארלאמענט באשכנז ייערכו ספר אל אחיהם בדעות אשר באייראפא, לרומם פעולתם, לזרום כי יוסיפו לארוב במסתר על חיי מלכי ארץ וגדוליה בוויען נמצאו מגלות עפות וכתבי בלע מודבקים על שערי האדמון לציר רוססיא בחצר מלך אוסטריא ליראו ולבהלו שמועות שונות ומבהילות ע״ד מעשי בעלי הפרעות הלכו הלוך ורב. מלבד המעשה אשר הזכרנו בגליון העבר מן אבק שרפה וכלי משחית אשר נמצאו תחת ארמון שר העיר (לארד- מאיאר) בלאנדאן, עוד נשמע כי טמנו מוקשי מות גם תחת הפארלאמענט, בחפצם להתנקש בנפש מחוקקי בריטאניא לשום פעם אחת קץ לחייהם, המקרים האלה לבדם היו דים להרעיש את לבות בני העם הבריטאני אוהבי החירות והסדרים ביחד בכל נפשם ומאודם, אך עוד שוטרי הפאליציא בלאנדאן, הנודעים לזריזים במלאכתם, עושים הנה והנה להתחקות אחרי שרשי הפושעים האלה, ודבר חדש נתן להם ענין לענות בו: ביום 26 מארץ באה השמועה מלאנדאן, כי השר הארקור קבל ע״י הפאסט תיבה קטנה חבושה וארוזה וכתוב עליה לאמר למסרה לעצם יד נשיא המיניסטעריום, הדבר הזה העיר השר בלב הארקור, ויצו על אחד האינזשענערים לפתוח את חתיבה בזהירות יתירה ולבדוק את הנמצא בה, וימצא בד מכונת התופת (האללענמאשינע) עם כדורי מפץ (באמבען) מהחדשים מקרוב באו, הנודעים בשם „כדורי ארסיני״. אש בהם השתמשו גם רוצחי נפש הקיסר המנוח, כל הדברים האלה הראו נכוחה, כי כל מעשי הרציחות השונות עם החפץ לשנות פני תבל, ולהפוך בזרוע את סדרי המדינות, ממקום אחד ילכו מחברת הסאציאליסטים הפועלים בין עם ועב באייראפא (אינטערנאציאנאל ארבייטער אססאציאציאן), אשר זה כשש עשרה שנה נוסדה באייראפא, ובראשית ימיה דמו רבים, כי כונתה אינה, כי אם להועיל ולהיטב להפועלים בבתי המלאכה, וכל עולה לא נמצא בקרבה, יען כי רבות בשנים שמה לה סתר פנים ותעש במחשך מעשיה. רבים מבני הנעורים ברוססיא, אשר הואילו הלוך אחרי התהו נתפשו במכמרתה ויצאו מרעה אל רעה, לפרוץ גדרי המוסר והחברה האנושית, עד כי היו למרצהי חרש ומרימי יד במשיח ה׳. למראה הדבר הזה הצורר בקרבו סכנה רבה אל כל Agen. הממלכות, מצא מכ״ע הקרוב למלכות בפעטערסבורג  לשום דברו אחת ושתים אל ממשלות אייראפא, לאמר: „הגיעה העת אשר ראשי הממשלות יבינו לפעולת המרעים האלה, לקום כנגדם ולבוא לכלל דעה אחת, כי שווייטץ ובעלגיא, צרפת ובריטאניא. תחדלנה לסוכך באברתן על מהרסי הסדרים בכל עם ומדינה הנמלטים שם חוק הכנסת אורחים, אשר יסודתו בתורת המדינה להממלכות הנזכרות איננו חל רק על הפושעים בעניני מדינה בדעות ודברים, אך לא על מפירי חוק בפועל ומעשה, וביחוד על רוצחי נפש מלכים אשר לא טובים המה מרוצחי נפש אחד העם. חובת הממשלות אשר בארצותיהן ימצא מקום מקלט אל פושעי מדינה, לשום עיניהן על דרכי הנמלטים האלה, ולא לעזוב אותם לנפשם, עד כי יוכלו לפלס נתיב לעברת זדונם ממקום מקלטם אל הארץ אשר ממנה יצאו״. הפראפפעססאר המהולל בדעת המשפט בין עם לעם (אינטערנאציאנאלעס-רעכט) ה׳ מאדטענס, הוכיח צדקת המשפט, לדרוש מממלכות המערב לחוש לטובת עצמן, ולטובת הממלכות החיות עמהן בשלום ואהבה. כל הדברים האלה מצאו להם מסלות בלב גדולי הממלכות והשאלה הגדולה הזאת עומדת היום על סדר היום. ברוב ארצות אייראפא וביחוד בערי הבירה, ישימו השוטרים את עיניהם על העוברים והשבים, ולא יתנו חנינה להאנשים הנשבעים לדגל החברה הנזכרת. גם בפאריז מקום תשלוט החירות ממשלה בלי מצרים, ראו כי לטובת הרפובליק בעצמה נחוץ מאד למתוח מדת הדין הקשה על בעלי הפרעות. ששת המו״ל מכ״ע דוברי דברי בעלי הדרור מקצה האחרון, אשר הללו מעשי הרוצחים בפעטערסבורג, הועדו לפני כסא המשפטן בתוך הנדונים היה גם האיש ראשפאר הידוע איש ריבו של גאמבעטטא, אשר שיח ושיג לו עם ניהיליסטי רוססיא, כל הנדונים נענשו בעונשים קשים, לשלם כסף ענושים במספר רב, ולשבת במאסר מספר ירחים. בעקבות צרפת, אשר תמהר היום להוציא מקרבה את הניהיליסטים תצאנה בלי ספק גם יתר ממלכות אייראפא, מלבד בריטאניא, אשר דעתה בדבר הזה עוד לא נודע. לפי הידיעה האחרונה תהיה אספת קאנגרעס מכל מלכי אייראפא לדון ע״ד הענין הנכבד, אשר שלום כל העמים והממלכות תלוי בו. פעולת הספר הגלוי אשר יצא מאת השר גיערס, הממלא מקום שר החיצון בארצנו, אשר יצא בשלשה ימים הראשונים לשבת הוד הקיסר הנאור אלכסנדר השלישי על כסא מלכותו, נראתה היום בכל עצם תקפה, דברי הספר נודע, אשר רוח השלום שפוכה על פני כולו, וע״כ הרגיעו את לב כל העמים והממלכות. הצרפתים ראו ונוכחו כי טעו בחשבונם וימהרו לשוש משוש בטרם בא מועד, והאשכנזים ראו כי לשוא היתה מגורתם לראות את עצמם נאחזים בסבך מלחמה כבדה בראשית ומי ממלכת הקיסר החדש. בספר הזה נאמר מפורש, כי לכה״פ בראשית ימי ממלכתו יהיו עיני ולבו של הקיסר הנאור רק על טוב ממלכתו פנימה, להגדילה ולהאדירה ולהשיב על תלו את שלום האזרחים והסדרים ע״י תקונים טובים ונאותים, ויהי לאות הידיעה הבאה מיום (13) 26 מארץ, כי בדעת הממשלה הרוממה להמעיט מספר צבא החיל בין בים ובין ביבשה למען הקטן את הוצאות הממלכה, וכי יצאה הפקודה לעצור בעד מסע הגענ׳ סקאבאלעוו המניח בראש מהנהו בלב אזיא התיכונה לעומת העיר מערווא, ולהשיבהו אל עיר המלוכה. לקיים את דברי השמועה הזאת בא ביום הזה ידיעה מלאנדאן לאמר: ביום 25 מארץ נדון הפארלאמענט ע״ד הצעת אחד מגדולי הנבחרים שטאנהאפ לתת דופי במעשי ממשלת גלאדסטאן, אשר תוציא היום את שארית צבאותיה מהעיר והמחוז קאנדא- האר אשר באפגאניסטאן, בעוד אשר רוססיא תעשה חיל ומפשטת את מלכותה באזיא התיכונה. הלוך וקרב אל גבולות הודו המזרחית, ויהי מענה משנה שר החיצון דילקע, לאמר: אין נכונה בפי הנבחר שטאנהאפ. הנני יכול להשמיע באזני להשיב את הגענ׳ סקאבאלעוו ממקום החנותו. ולעצור בעד מסע צבאותיו לבלי יגיחו עוד מול העיר מערווא, הדבר הזה הוא עדות נאמנה, כי ברית שלום כרותה היום בין רוססיא ובריטאניא, ביום 25 מארץ באה הידיעה כי יצאו הבריטאנים מאת העיר והמחוז קאנדאהאר, ואבדואראהאן מושל אפגא- ניסטאן יצא בראש מחנהו לבוא אל העיר הזאת ולספחה אל ארץ ממשלתו. בימי השבוע העבר משכה גם צרפת את עיני כל יודעי המדינות עליה. לפני שני שבועות הודענו את סכסוכי הדעות אשר פרצו בין נשיא הרפובליק גרעווי ובין גאמבעטטא השליט לבדו ברוח הצרפתים, ע״ד אופן הבחירות, אם ע״פ רשימות המחוזות בכללם (Listes de serutin) כדעת גאמבעטטא, או ע״פ הגלילות איש לגליל כאשר היה עד כה וכחפץ גרעווי על השאלה הזאת נתחבטו גם ראשי הממשלה ונפלגו לשתי רעות, החצי היו אחרי גרעווי והחצי אחרי גאמבעטטא נשיא הרפובליק ושר הפנים עמדו על דעתם בחזקה, ואחרי אשר לא עלתה ביד גאמבעטטא להכריעם לדעתו, בקש כי לכה״פ יעמדו מנגד ולא יתערבו כלל בדבר, רק לחכות אל מוצא פי מחוקקי העם, וכאשר יאמרו הם כן יקום, אך גם לזאת לא נאותו, ועל כן פחדו כל אוהבי צרפת, כי תמורה חדשה תמצא מקום בחיק הממשלה לעת לא נכון כזאת, אך אחרי כן שבו שרי הממשלה לראות, כי לעת הרת חדשות נכבדות בדברי המדינות בין מצוקי אייראפא לרגלי המעשי בקרית מלך רוססיא אין טוב לצרפת לשום כבלים על ידיה ולהיות טרודה בעניניה הפנימים, ויסכימו לחפץ גאמבעטטא לעמוד מנגד, ובכן אין ספק אשר גם הפעם יצא כגבור מנצח משדה מערכת הפארלאמענט, ובכחו אשר בפיו ושפה לנאמנים אשר אתו ימשוך אחריו את רוב הנבחרים לשנות את חוקי הבחירה כפי הנאות לחפצו, לפני ימים אחדים נשא גאמבעטטא מדברותיו לפני ששת אלפים איש מגדולי הסוחרים בפאריז, וירחיב דברו ע״ד שיטתו המדינית לאמר, כי איננו מן החפצים לשנות פני תבל ע״פ רוח דמיונם, ומאד בחלה נפשו במעשה בעלי הפרעות, כי נכון הנהו לקבל עליו עול הנהגת הממשלה, להיות נשיא המיניסטעריום, אם יראה כי נחה בו דעת העם כולו ע״פ תוצאות הבחירות הקרובות. במשך ימי השבוע העבר רבו הידיעות המבשרות שלום רב מארצות המזרח. חמש ישיבות היו בסוד אספת הצירים בקאנסטאנטינאפאל. וכמעט אשר עלתה בידי צירי אייראפא להביא הדברים לידי בירור, תוגרמא נאותה לתת להיונים את כל המחוז עפירוס, ותחת טהעאססאליא תתן את האי הגדול קרעטא (קאנדיא), ובכן נראה כי השלום בארצות המזרח קרוב לבוא. אולם הידיעה האחרונה מלאנדאן תאמר, כי תוגרמא עודנה מסרבת לתת את חבל ארץ הנזכר, וגם היונים לא יסתפקו בזה, ובכן כל הדברים עודם תלוים ועומדים, ופחד מלחמה קרובה בין שתי הממלכות האלה במקומו עומד ולעומת זה כבר יצא לפעלו השלום בין אכרי ההולאנדים באפריקא הדרומית והבריטאנים. ביום 24 מארץ, הודיע גלאדסטאן בהפארלאמענט, כי נכתב ונחתם ברית השלום בין שני בעלי הריב, ושר הצבא ראבערטס קבל פקודה לשוב אל בריטאניא. תנאי השלום המה: 1) טראנסוואאל תעמוד תחת החסות בצל ממלכת בריטאניא, 2) הבאערים יושבי הארץ עומדים ברשות עצמם פנימה, ורק בעניני חוץ הם עומדים תחת השגחת ממשלת בריטאניא, 3) בעיר הבירה אשר להם ישבו צירי בריטאניא שלשה במספר להשגיח על חפצי ממשלתם. 4) הבאערים יעזבו את העיר לאנגסנעק אשר הם יושבים בה היום וישובו לבתיהם. מזה נראה כי אחרי כל הנצחונות לא עלתה בידי הבאערים לצאת לחירות מתחת עול בריטאניא, וכאז כן עתה היא המושלת לבדה בכל הארצות אשר באפריקא הדרומית. (הידיעות מסט׳ פעטערסבורג) מהמון השמועות אשר באו יום יום במשך השבוע העבר, נראה כי ידי השוטרים תעשינה היום תושיה, ובהעת המעטה הזאת הצליחו לגלות עמוקות מני חושך, להסיר את המככה הנסוכה על עצרת בוגדים וחבר מרעים, לחשוף מצפוני מרצחי חרש ולשדד את רבצם הן אמנם השמועה כי נתפש הנבל קאבאזעזו בעל החנות לממכר גבינה ופלגשו, לא נאמנה, והאיש והאשה הנתפשים בקראנ- שטאדט הנם אנשים נקיים, אשר דבר אין להם עם הניהיליס- טים, גם לא נודע עד היום אל נכון מספר הכסף וכמות הדינאמיט, אשר נמצא בבית אחד הנחשדים, אך לעומת זה השיגה יד המשפט אחדים מראשי המורדים והרוצחים, אשר עד הנה התחמקו ונסתרו מעיני השוטרים האורבים עליהם. HIpan. Bcr. ביום (25) 13 מארץ באה ידיעת מכ״ע להממשלה לאמר: ביום (7) 20 מארץ נגמרה החקירה על דבר רוצחי המלך ארבעה במספר: ניקאלאי ריססאקאוו, אשר זרק את כדור מפץ הראשון במרכבת הקיסר; אנדריי זשעליאבאוו, אשר הכין כדורי המפץ, הרבה להביא דינאמיט וכלי משחית מחו״ל, אף היה בעוזרי ידי הנבל קאבאזעוו בחפרו את המערה מתחת לקרקע הרחוב „מאלא סאראווא"", ויטמין מוקשי מות ע״י תחנות מסלת הברזל „אלעקסאנדראווסק״; מיכאלאוו הנתפש על רחוב טעלעזשנאיא בבית הנבל, נאווראצקי-פיעסענקא, אשר ירה מקנה רובה ופצע שלשה שוטרים, והאשה העססע העלפמאן אחות הפושע דייטש וגרת בית נאווראצקי, כתב השטנה כתוב על עשרים דפים גדולים. ודברי החקירה נכתבים בחמשה ספרים. יותר מחמשים עדים יבואו להגיד עדותם את אשר ראו וידעו ממפעלות הנבלים האלה. השופטים ישבו כסאות למשפט במחלקת הסענאט, ראש בית דין הגדול הוא הסענאטאר פוקס ויתר סענאטארים, בצירוף באי כה כל מפלגות העם. מן האצילים בממלכה ישב לדין, הגראף באברינסקי ראשי אצילי עיר המלוכה, מצד התושבים ראש העיר במאסקווא ומצד האכרים, זקן עדת האכרים בקרבת פעטערסבורג, אל כל הנאשמים נתנו מליצי יושר ללמד עליהם זכות, מלבד זשעליאבאוו אשר אין רצונו במליץ יושר המשפט הוגבל על יום הרביעי שבוע זה, אך בין כה וכה התחקו השוטרים על עקבות בת מרדות אחרת, אשר זה שתי שנים חפשוה בכל הארץ כבכברה, ויחפשוה חפש מחופש, היא האשה סאפהיא פעראווסקא. ידי האשה המבישה הזאת היו בכל רע, היא היתה גרת בית הארטמאנן על יד מסלת הברזל בקרבת מאסקווא, ותעזור על ידו לטמון מוקשי מות, ובידיה הדליקה את מכונת התבערה להסוללה העלעק- טערית ברגע עבור מרכבת הקיסר; ע ידה נעשה האסר הנורא ביום (1) 13 מארץ. היא חלקה את כדורי המפץ אל הרוצחים, ותתצב מרחוק לראות אם יעשו ככל אשר צותה עליהם, סוף דבר היא היתה המכלכלת כל מעשי הרצח בשנים האחרונות, לדברי מכ״ע להממשלה, האשה הזאת היא מבנות מרום עם הארץ, וממשפחה גבוהה, היא עודנה צעירה לימים, שפלת הקומה ודלת הבשר והליכותיה בנחת. לרגלי הדבר הזה יוכל היות, כי המשפט ידחה על ימים אחדים, והאשה המבישה הזאת תהיה החמישית בקהל הנבלים הנאשמים. הנבל המכנה את עצמו בשם „מילארד"" הוא באמת איש אדעסא, עורך דין ושמו האמתי „טריגאניא"" ישפט במשפט מיוחד. ביום (13) 25 מארץ הושמה במאסר האשה העלענע יעפרעמאווא ואיש אחד לבוש בבגדי אצילים ורוכב על סוס הודו הבא מערב אוצרות הדינאמיט נתגלו לדברי המכ״ע Herold ע״י מפתחות החדרים אשר נמצאו בצלחת הנתפשים אשר לא אבו לגלות מקום מגורם. כפי הידיעות החדשות לא נודע עד היום מי הוא הרוצח זורק הבאמבע השניה אשר נפצע וימת לרגלי פצעיו, את ראשו חנטו ויניחוהו למשמרת עד עת מצוא, והדבר יבוא לכלל בירור, השמועה תאמר, כי גם הנבל הארטמאנן נמצא בפ״ב ברגע המקרה הנורא, לפי הידיעה האחרונה חשו מרבית הני- היליסטים מפלט למו מעל לגבולות הממלכה אחרי יום המעשה. אחרי כל הדברים הנוראים אשר הרעישו עמוק עמוק לבות כל האזרחים הנאמנים בממלכה, אין להתפלא אם אותות סערת הרוחות אשר הגיעה עד מרום קצה, נראו גם על פני המאמרים במכ״ע היו״ל בשתי ערי הממלכה. רבים מהמה הדוברים בשם מחזיקי בנושנות, ידרשו מאת הממשלה לשנות את מקום שבתה, כי ישכון כבוד הוד הקיסר כבוד בתוך עמו, במאסקווא העתיקה היושבת בלב הממלכה, ולא בפ״ב הבלולה מבני כל עמי התבל, מכ״ע .Her. Ba נתן בפלילים, בגלל מאמרו הנכון לזרוע זרע המשטמה על תלמי לב המפלגות השונות בממלכה. רבים מבעלי פקודות הפאליציא הוסרו ממשמרתם, גם שר העיר וראש השוטרים בעה״מ הניח מקומו, ופקודתו לקח הגענעראל באראנאוו שר הפלך בקאוונא, איש כביר כח לב, אשר רוח נדיבה בקרבו, ושמו זכור לטוב נהצפירה בגלל טובו וחסדו את בני קאוונא בחמשת החדשים לשכתו שמה, השר באראנאוו הוא פקיד חיל הים, מרוצה לעם ואהוב להקיסר יר״ה, והשמועה מפקודתו הניחה דעת יושבי עיר הבירה, ולאט לאט החלו האזרחים הישרים לשוב למנוחתם והבטחון שב אל לבם. לעתות עצב ותוגה כאלה, הנוחם האחד אשר ימצא כל איש ואזרח משלומי אמוני אלפי רבבות בני הממלכה האדירה הם אותות האהבה והכבוד, אמונת הרוח והכרת טובה ההולכים ורבים מכל מפלגות העם באין הבדל לאום ודת, לשם וזכר המלך החסיד אשר נספה בלא עת, ובכל עם ועם עיר ומדינה אשר במלכות אלכסנדר השני נ״ע, מקום אשר דבר השמועה הרעה מגיע אבל גדול לכל האזרחים הישרים בלבותם, על המלך האדיר הטוב והמטיב אשר נפל שדוד בידי בני עולה, ברחוב קרית משושו ועיר ממלכתו. כל ערי הפלך בממלכה אחת לא נעדרה, כל עדות וקהלות האכרים והעירונים שלחו ציריהם אל עיר המלוכה לתת הכבוד האחרון אל מלכם ומטיבם וללכת אחרי מטתו. גם בני הנעורים אשר בכל בתי המדרש והתלמוד, חשו להביא זרי תהלה להניחם על ארונו של הוד הקיסר המנוח. ביום החמישי העבר יצאו גם צירי עירנו ווארשא אצילי פולין וגדוליה כהגראפים: זאמאיסקי, וויעלע- פאלסקי וכו׳ וכו׳, עם אחינו הדר׳ ל׳ נאטאנזאהן אלוף עדת ישראל בעירנו, ללכת אחרי מטת הקיסר בתור צירי עירנו ובני המדינה הזאת. ביום הזה נסעו לפ״ב גם ארבעת זקני הפראפפעססארים (דעקאנס) לארבעת המחלקות בהאוניווערזיטעט דפה, עם אחרים מהתלמידים נושאים בידיהם זר תהלה להניח על ארון הנפטר הנעלה, וביום ו׳ העבר כבר נקבצו באו אל עיר המלוכה כל בני מלכי אייראפא ונסיכיה: יורשי העצר להממלכות האדירות אשכנז ובריטאניא, אחי הקיסר פראנץ יוסף מאוסטריא, גדולי שרי הצבא ממלאי מקום נשיא הרפובליק בצרפת, וציר ארצות הברית מאמעריקא, כל האורחים הנאורים האלה, חשו כעל כנפי נשר אל קרית מלך רוססיא לתת כבוד לשם הקיסר המנוח וללוותו אל בית מועד לכל חי (סדר הבאת ארונו של הקיסר אל מקום מנוחת עולמים ביום (27) 15 מארץ) ביום השבת בבקר השכם יצאו הרצים המבשרים בקול (העראלדע) ולפניהם הלכו גדודי השומרים לראש הקיסר עם נשר וכתר הממלכה בידם, כולם מלובשים בגדי אבל ויקראו כרוזא בחיל, כי ביום המחרת ישיבו את גוית הקיסר למקום מנוחת עולמים. עיר הבירה לבשה שנית מעטה אבל כולה. הארמונים כוסו במעטפה שחורה, ודגלים שחורים רחפו על כל מגדלי העיר. למחר ביום הראשון בבקר בשעה העשירית 30 מינוט רעמו כלי התותח רעם שלשה קולות, לאות כי החלון התפלה, ברגע הזה הופיעו אל מקדש המבצר פעטראפאוולאווסק חמשת הכהנים הגדולים בממלכה. חברי הסינאר הוד הקיסר והקיסרית בלוית בני בית המלוכה, השרים והשרות רואי פני המלך המנוח ואחריהם האורחים הנאורים נסיכי ממלכות אייראפא, עם כל רבי המדינה והסענאטארים וכו׳. הארון עמד באמצע ההיכל תחת חופת הכבוד מזהב טהור, ועל גביו היו מונחים שבעת הכתרים אשר לממלכת רוססיא: מגרוזיען, טאווריא סיביריא פולין, אסטראכאן וקאזאן, אותות יקר (רעגאליען) של הממלכה עם אותות הכבוד יותר מששים במספר אשר נחל הקיסר בחייו, עם כדור הממשלה ושרביט המלוכה, לימין הארון לקחו עמדתם בני המלכים יורשי העצר ויתר נסיכי אייראפא, עם רבי המלוכה וצירי כל הערים והחברות, עם כל הגובערנאטארים בממלכה. ולשמאל הארון נצבו הוד הקיסר והקיסרית עם הנסיכים הגדולים, כל בני בית המלוכה וכהני האמונה. בכלות התפלה נגש הקיסר הנאור אל מטת אביו המנוח, ויכרע על ברכיו וישק ידיו למו פיו, כמוהו עשו כל בני המלוכה והאורחים הנאורים צירי מלכ אייראפא. אחרי כן פרשו בגד ארגמן על הקיסר המנוח שמנה רואי פני המלך גענעראלים נשאו בידיהם מכסה הארון, אשר נשא ברגע הזה על כתפות הוד הקיסר, בני בית המלוכה ונסיכי אייראפא, כהני הדת שרו שירי אבל, ותפלה זכה בעד נשמת המנוח, ולפני הארון נשאו כל הכתרים ואותות היקר כתר מלכות פולין נשאו הגראפים פלאטער ונעמצעוויטץ, ותלך הכבודה עד המערה אשר משמאל לקבר הקיסרית הנפטרת לפני שמונה חדשים. הארון, נחפה בפרחים וזרי תהלה לאלפים הושם במערה, הפתח נסתם, והמיניסטער שעל חצר המלך נגש אל הקבר וינח על פיהו חותם ממלכת רוססיא, ברגע הזה התפללו הכהנים עוד תפלה קצרה, כל פעמוני בתי התפלה בעיר המלוכה צללו וכלי התותח רעמו רעם, להודיע גלוי לכל התושבים כי הקיסר המנוח שב אל מקום מנוחת עולמים, ברגע הזה הוסר גם הרגל השחור המרחף על ארמון החורף, ודגל הממלכה התמידי הושם תחתיו, ואותות היקר עם כתרי המלוכה הובלו ביום ההוא לשומם שנית במקדש מלך הקרעמעל אשר במאסקווא. ימי האבל ימשכו ששה חדשים, ובחדש סעפטעמבער ישים הוד אדוננו הקיסר אלכסנדר השלישי כתר מלכות על ראשו рав. Bѣст. ביום הזה בערב הופיע במכ״ע להממשלה ספר גלוי (מאניפעסט) מאת הוד הקיסר להודיע לכל בני הממלכה, כי הואיל לצוות, אשר אם פקודת כל האדם יפקד עליו חלילה, לפני הגיע הנסיך הגדול יורש העצר לשנות גבר אז יהיה כבוד רוממות מלכותו הנסיך הגדול וולאדימיר אלכסנדראוויטש למושל (רענענט) בשם יורש העצר, והוד הקיסרית תהיה המשגחת והאפוטרופסית על בנה הנאור, כתב הדת הזה נתן גם מאת הקיסרים ניקאלאי הראשון ואלכסנדר השני זכרם לברכה, בעלותם לשבת על כסא כבוד מלכותם. ווארשא. על פטירת אדונינו הקיסר מ״כ קראו לבבי ולמספר בכל קהלות ישראל בארצנו, ההספדים והתוכחות אשר דרשו הרבנים בעריהם רבו למאד א״א לפורטם, כולם יעידו על אמונת ישראל למלכם ולארצם, ובכל ערי ישראל התפללו בעד שלום הקיסר אלכסנדר השלשי יר״ה, כי יאריך ימים על כסא ממלכתו וכבוד ה׳ עליו יזרח. המשא אשר נשא מכ״ע „גאלאס"" לפני שלשה שבועות, כאשר שמנו אותו לפני קוראי הצפירה No. 8, בבואו בתוכחת מגולה אל טובי המשכילים באמת מאחב״י בארצנו, על כי לא ישימו את לבם על שני הדברים אשר כנגע נראו בבית יעקב אשר ברוססיא: והם חפץ רבים מאתנו להמלט מעבודת הצבא, ופרחי המשכילים תועי הרוח המהרסים והמחריבים אשר ממנו יצאו, לשית ידם את הניהיליסטים המבקשים לקעקע את כל בירה האנושית, הדבר הזה מצא לו מענה נמרץ ותשובה שלמה על עמודי המכ״ע הנכבד הזה בגליון 66. במאמר גדול הענין המכונה „קול איש עברי״. במאמר הזה יצא הכותב לדון על כלל מצב המדיני של היהודים בארצנו ומעמדם בתור אזרחי הממלכה, יראה לדעת את הסבות אשר יעשו את איש עברי אשר טעם מעט מעץ הדעת, לשה אובד ותועה בעולם התהו מבלי מצוא לו ענין נכבד במדינה לענות בו. ואנחנו לרגל מלאכתנו במכ״ע הדובר עברית לעברים, לא נוכל לשום לפני קוראינו רובי הדברים המשיבים נכוחה לאנשי ריבנו, להראותם דעת, כי לא בנו לבד האשם תלוי, וכי לא ככל הצעקתה הבאה עלינו עשינו; ורק על פרט אחד אשר בקצהו נגע הכותב, ואשר עליו נשא מדברותיו המו״ל בעצמו שתי פעמים  אותו נביא למשפט לפני קוראינו, הלא כה דברי ה  במאמרו הראשי: „לדעתנו צדק מאד כותב המאמר „קול איש עברי״, בהסירו חרפה מעל אחיו, אמנם בכ״ז הננו עומדים על דעתנו והמכ״ע ליהודים .Pycck. Enp גם הוא יסכים אתנו, כי שרש הדבר, אשר היהודים יתאמצו להפטר מעבודת הצבא, הם אמונתם וחוקי דתם. בהיהודי אשר עלה עליו הגורל לצאת בצבא, תתעורר מלחמת הנפש עצומה מאד. בין רגשות האמונה הנטועים בקרבו וחובתו לארצו ומלכו; רואה הוא את עצמו אנוס לרוש בעקביו עונות וחטאים אשר לא עשה אותם מעודו, לחלל פקודי דתו על כל פסיעה ופסיעה, לאכול טרפות ולחלל שבתות ומועדי קדש, וע״כ נחשב היהודי העובד בצבא בעיני בני בריתו, לאיש האנוס לצאת מכלל ישראל וכפורש מדרכי אבותיו, לו חכמו טובי היהודים ויבינו לאחריתם, כי אין להם דרך אחרת להחיש גאולתם ופדות נפשם כתור אזרחים גמורים בממלכה, רק בהסירם מקרבם את המכשול הזה והקטגוריא הרבה הבאה לרגלו, כי עתה נועדו נוסדו יחדו, להציק תחנותיהם לפני הדום רגלי הממשלה הרוממה, וביחוד אצל שלטן הנהגת הצבא. לתת להיהודים אנשי הצבא היכולת להיות נזונים ממאכלי כשר ומקלחת מיוחדת בעת שלום, ואז יש תקוה כי שלומי אמוני היהודים יחדלו לפרוק מעליהם עול מלכות וחובת הגוף, המוטלת על כל אזרחי הממלכה דל גאולתם ופדות נפשם, וישועתם היתה קרובה לבוא״. הנה כן תוכן הדברים אשר נאמרו מאת המו״ל מכ״ע הנכבד אשר לא מבני עמנו הוא, ואנן מה נעני אבתריה? מי האיש אשר זיק אהבת עמו לא נכבה עוד בקרבו, ואשר לבבו נשבר לראות ולשמוע את צוררי יהודה מונים אותנו בדבריהם, אשר העצה הזאת לא תמצא מסלות בלבבו? עליכם ראשי הקהלות בכל גבול ישראל אשר בארצנו, על כל איש ואיש בעל בעמו ונכבד בעדתו, על הרבנים די בכל אתר ואתר, אשר דבריהם נשמעים אל בני עם מרעיתם, להשמיע ברבים הדברים האלה לטכם עצה ותושיה בדבר הגדול הזה, ואין ספק, כי הממשלה הרוממה, אשר זה כל ישעה וחפצה בעת ובעונה הזאת, להשריש בלב האזרחים ובני הנעורים יסודות ועקרי המוסר והאמונה הצרופה, עמודי התוך אשר היכל החברה והאנושית נשען עליהם, לא תשיב ריקם את פני הבקשה הזאת, ובחפצה להועיל להטיב לכל בניה בלי הבדל ופרות בין לאום ודת, תמצא דרך איך להסיר המכשול הז מקרבנו. ועד העת ההיא החובה על כל קהלות ישראל מקום מושב היהודים בארץ רוססיא, להמציא לאחיהם העובדים בצבא מזון ומחיה ע״פ חוקי דתם, אם כה יעשו יש תקוה לבער הרעה הזאת מקרבנו. ואחינו לא יוסיפו עוד לפרוק מעל צואריהם עול מלכות, והחוב הקדוש להגן בעד ארץ מולדת וסרה מעלינו שטנת משטינינו, ושלום אמת יהיה לכל בני ישראל אזרחי ממלכת רוססיא מעיר דראזניע מודיע הסופר ה׳ זוסי׳ טעפעראווסקי את מעשה הצדקה אשר עשה הנדיב ה׳ מרדכי שור נ״י כי חוזיל מכספו על בנין בית המרחץ חדש אשר ההכנסה תעלה לערך חמש מאות רו״כ לשנה, ומזה יתפרנסו עניי העיר הזאת, ומעיר גאראשקי מודיעים, כי רוח נכון התעורר בלבב נכבדי העיר ליסד חברה „חונני דלים"" ויקומו על נדבות לאסוף מדי שבוע סך 60 רו״כ לתמוך ידי העניים בעת הרעב הזאת, המתעסקים במצוה הם ה׳ משה לאנדע והגביר ה׳ העלמאנט ובראשם הרב המו״ץ, ישלם להם ה׳ כפעלם. מעיר ראגאלע יודיע הסופר בגליון 42 משנה העברה, כי רוח חסד וחמלה התעוררה בלבב נדיבי העיר על עניי העיר ויסדו חברה „לחם עניים״, עד כי עלה בידם למכור כל ליטרא לחם בעד 14 קאפ׳. בעיר קורשאן יסדו חברה „הכנסת אורחים"" עם בית מיוחד מקום ללון לאורחים עניים לכלכלם ולתת להם צידה לדרך כ׳ קאפ׳ לכל אחד. בעיר פיאטרא ברומעניען, יסדו חברה „הכנסת אורחים״ וכמאתים חברים כתבו את ידם אליה לתת מעון וארוחה לכל עני עובר אורח, אבל מעניי עירם יעלימו עין לבל יחזרו על הפתחים, ועניי עירך קודמין לעניי עיר אחרת."
021-HZF-1881-03-29-001-080089_toc_6,"ול⸗
-
 ידיעות העולם והטבע."," ול⸗ -  ידיעות העולם והטבע. בני חסון (סוף מגליון 11) אחרי חזיונות ציד החיות, נשקפים מעל קירות החדרים ההם מחזות ציר עוף השמים, ושם תחזינה עינינו פרק אחד מתולדות העוף, פה נראה את היונה השוכנת במדבר את התור (טורטעלטויבע), צפרים קטנות ממערכות מנעימי זמירות, עופות היאור חופיים (שטראנדלייפער) בעלי מינים שונים ובתוכם הצפור המכונה בשם „מרגל״ (דער שפיאן) הנחפה בנוצות שחורות גם לבנות, וקולו צפצוף סורט בנפש השומע שרטת ומפחד אויב יצור חייו, גם נמצאו שם כל מיני השלך (רייהער), העגור (קראניך) החסידה (שטארך), השרוני (קיביץ) הדוכיפת (ווידעהאפף) ועוד צפרים רבות. מהצפרים אשר הקדישו המצרים לאלהיהם, לא נמצא שם רק החסידה משכנה בארץ נוביען ולא תראה ולא תמצא עוד באר״י מצרים. מהצפרים הדורסים כמו הנשר הפרס האיה והדיה, לא מצאנו בין כל המון הצפרים המחוקות שם על קירות החדרים, ורק בין כתבי החרטומים נמצאים פעמים רבות צלמי דמות הנץ והדיה, רוב הצפרים ההן עומדות על רגליהן וכנפיהן תרפינה, ורק מעטות תפרושנה כנף כמעופפות על פני רקיע השמים. כל חיתו שדי וצפור שמים ההן מעשה ידי חכמי צירים הן ומשוחות בששר כפי תולדותיהן ומראיהן, עד כי תדמינה כמו חיים כמו מתנועעות, וכמו יצאו לפני ימים מעטים מתחת חרט הצייר. גם חיות אשר לא היו ולא נבראו רק למשל היו מחוקות שם על הקירות, כמו החיה הנודעת בשם ספינקס, גרייפע ועוד רבות כמוהון. על הקירות ההם נראה גם צלמי דיינים אשר ידיגו על יאור המצרים, רבים יעמדו על החוף ומשם ישליכו ביאור חכה, רבים ישליכו מאניותיהם את החכה, רבים יפרשו רשת על פני המים, והדגים אשר יצודו שונים שונים הם כפי אשר ידגו לרוב ביאור מצרים. האניות אשר מחוקות על קירות החדרים ההם במקומות רבים, דומות הן כמעט אל האניות השוטטות על היאור גם בימים האלה. בכל אניה תורן ונס ומלחים רבים עם משוטות, ורק נס האניה שונה הוא עתה מאז, כי תחת אשר בימי עולם ההם היה הנס בתבנית מרובעת והתורן זקוף קוממיות. בימים האלה הנס בתבנית משולשת והתורן נוטה מעט למטה, בין האניות בעיני המצרים, אשר עליהן הובילו את החנוטים על פני היאור הקדוש גם הוא להמצרים הקדמונים, למען הביא אותם אל קבריהם. החנוטים ההם מונחים בארונות יפים ונחדרים בצבעים שונים וחתומים חותם צר מעשה ידי חרשים. בטרם ישא הרואה את עיניו על בעלי חרושת המעשה החרותים פה על הקירות, יפגוש לראשונה בצלם דמות איש מצרי העומד שחוה ובידו עט צייר, בו יצייר על פני תיבה גדולה תבנית חיה ובהמה, ועל ידו נצב עוד איש מצרי, אשר ימשח בששר את פסל אחד המלכים או האלילים, פה יושבים יוצרים על האבנים ויעשו קדרות בעלי תמונות שונות, ואחרי כן ישליכו את הקדרות לתוך תנור אש ליבשן ולעשותן מוצקות, ושם ישוחו שני אנשים אצל מדורת אש ויעשו כלי זכוכית בעלי תמונות רבות. הלאה משם צלמי צורפים העושים בזהב ובכסף, פה יושבות נשים אשר מראיהן כמראה הכרתי, (געלב) וידיהן תשלחנה בכישור וכפיהן תומכות פלך, ושם נשים ואנשים אורגים בגדי בד פה המון בחורים עושים חבלים עבים. ושם עושים אנשים רבים מלאכת חרש חושב פה עובדי פשתים שריקות, ושם יקלעו סלי חורי ועוד מעשים רבים כאלה. גם גלבים ורופאים חובשי פצעים ורופאי כל חלי וכל מדוה והונטים את המתים, נמצאים שם בכלי מלאכתם ויתר האותות המעידים על מלאכת ידיהם. שם יפילו השופטים את הרשע בן הכות ויכוהו בשוטים ובעקרבים המדבר וברקנים, לבעבור תהיה יראתם על פניהם ויעבדו עבודתם בשקידה וחריצות ידים. צבא המלחמה, על קירות חדרי הקברים ההם תראינד עינינו שורות אנשי חיל מתלכדים איש ברעהו, מתיצבים בכובעים, נושקי קשת, מחזיקים ברמחים, חמושים בחרבות וכידונים וכלי הקלע, כלם לובשים סריונות ואותות גבורה על פניהם. גם עיר נצורה, חזקה ובצורה, מחוקה שם על אחד הקירות הנצורים מורים חצים ומשליכים אבני שלכת על הצרים, והצרים מכינים הסוכך על סוללותיהם לבל ינחתו בהם החצים, ומשם יכוננו חציהם לירות על הנצורים אשר על החומה. אנשי החיל אשר בעיר הנצורה לובשים בגדים אחרים ושונים מבגדי אנשי חיל הצרים, וגם כלי נשק שונים הם מנשק אנשי מלחמתם, וכל רואיהם יכירום כי בני מעשה שעשועים ומשחקים. על הקירות ההם מחוקים גם מעשה השעשועים אשר השתעשעו המצרים בדורות עולמים. לשמח את לבות ההמונים הרואים בשחוק המשחקים מנגנות נערות ונשים בכנורות ובנבלים. נשים צעירות לבושות בגדי פאר ושערות ראשיהן קלועות כביום חג ומועד. משחקות בכדורים, גם במשחקים אחרים כמנהג הימים ההם אחדות מהן יושבות, ואחדות עומדות ואחדות רוקדות. אנשים בריאים ומהירים הולכים במחולת המחנים או מפזזים ומכרכרים על חבלים דקים התולים במרום ומתוחים מראש מגדל אחד, אל משנהו, האנשים ההם יפליאו לעשות, יתעותו ויתפתלו יתגוללו במעגלים שונים, ויעשו בלהטיהם מעשים רבים אשר המרקדים בחבלים בימים האלה גם היותר מהירים לא יוכלו עשות כמוהם. גם אנשים מתאבקים נמצאים שם, מתאבקים באגרוף או בכלי מלחמה, אך רק מלחמה בשלום היא לשמח את לבות הרואים. אולם לפעמים כי יחם לבב אחד המתאבקים ויתחר בכל עז להראות עוצם ידו וזרוע עוזו, יפיל את איש מלחמתו שדוד, גם מלחמת השורים (שטירקאמפף) תראה שם ופלא הוא כי גם המצרים הקדמונים התענגו לראות איך ילחמו בני אדם עם שור פר, ויזו לנצח נצחו, כאשר התענגו השפנים שפאניער) על מלחמה אכזריה כזאת, והשור היה קדוש בעיני המצרים כידוע, ובכל זאת התגרו בו מלחמה עד כי נפל חלל במקום רואים . חדרי הקברים ההם, עתיקים לימים הם, ואחרי דורות רבים מאד נקרא שם בני חסון עליהם, כי שמם הראשון נשכח עוד לפני שנות מאות רבות, לפי עדות הסופרים הקדמונים נעשו החדרים ההם משנת 3064 עד שנת 2851 לפני ספהנ״ו הם הבנינים הראשונים שרידי בניני המצרים בימי עולם אשר יפגשם הנוסע אחרי פארי העמודים המתנוססים בניצעה, בסאקארא, באבוזיר ודאזהור, בנסעו למחוז אסואן, הוא מחוז מונה (סיענע) העתיקה וכל חכמי לב אשר ידם רב להם במלאכת הבנין, יתפלאו על מפלאות הבנינים הישנים ההם מעשי ידי המצריים בשנות עולמים . בשעה הראשונה אחרי הצהרים בהחל השמש לקדוח כאש המסים על הררי מצרים, לא עצרנו כח לעמוד לפני אשו הלוהט, וירדנו ממורד ההר אל נאות שדי אשר על היאור ומשם רכבנו על המורינו עד רפות היום, ולעת ערב באנו אל מחוז גערף זארהאד, ושם ישבנו וננפש מעמל הדרך״ עד הנה דברי הנוסע אשר העתקנו בהוספת דברים אחדים כפי הדרוש לחפץ הקוראים. קלמן שולמאן"
021-HZF-1881-03-29-001-080089_toc_7,"פעולות החיים בצמחים בעה""ח"," פעולות החיים בצמחים בעה""ח (סוף מגליון 11) )Anthera( זכר הפרח במראהו חוט ארוך וכפתור קטן Pollen על ראשו מלמעלה. הכפתור הזה מלא בנבובו אבק דק והוא החומר המזריע, העומד נכון וקיים בהגיע לו עת דודים לשאת משך הזרע ולהבקיע אל תוך פי הבד הנקבה לגדל שם פרי. חלק הנקבי של הצמח יקרא בשם „בד נושא הפרי״ ובתבניתו הנהו קנה נבוב כמראה הבקבוק, רחב בתחתיתו וראשו הפתוח נעשה כפי תחרא סביב לו, ותעודתו לקבל את האבק הפרחי היוצא מן החוטים הזרעונים, ולהוליכו אל תוך חלקו התחתון הרחב. המלא עסיס מעשה מרחשת, העומ לעזרת הבדים לשאת ולפתח את הרצובות הפרי. חלק הבד הרחב הנקרא בשם שלית הבד (Orarium) יחלק על הרוב במחיצות לארכו ולרחבו לאולמים רבים, וכל אולם ואולם לבדו יכיל בקרבו את „ביצי הזרע"" (Doulum), המתהפכים באחרונה לפרי השולים, אחרי התאחדם עם אבק התנובה. חכמת הנתוח תורנו לדעת, כי ביצת הזרע של נקבת הצומה יתקרב בבנינו ובתכונתו לביצת נקבת החי, כי כזה גם זה בנינים מכלובים ותאים שונים ובמרכזם ינוח החומר הראשי והוא „נקודת העבור"" אלו ואלו יצטרכו לחומר הזכרי המזריע, וזולתו ישבקו חיים ויאבדו באפס תקוה, ובכלל קרובה מלאכת הזרעת הצמחים הגבוהים בפרטיה העצמים לדרכי התרבות בעה״ח בינותם ומשפט אחד לכלמו, בהגיע תור הצמחים להוליד ותבקעו כפתורי החוטים הזרעונים ע״י רעידה קלה, והאב הפרחי יתפרץ החוצה ויכסה את עין הכפתורים בענן אבקתו המלא גרגרים דקים מן הדקים, הבלתי נשקפים בעין פשוט ויכולים להראות רק ע""י המיקראסקאפ, גרגרי התנובה האלה יעלו ויובאו בעזרת הרוח או הרמשים בעלי הכנפים!) על פי *) הרוחות והרמשים בעלי הכנפים ירבו להטיב ולעשות חסד עם הצמחים חסרי התנועה, ולולא תשועתם, כי אז קמלו הפרחים ויאסף כל דשא ויגוע גם כל היקום, הרוח יפיח חרישית וירעיד ויניע את כפתורי החוטים הזרעונים, המתבקעים מחברת ידו ויבהלו להוציא את שאת האבק המזריע החוצה. הרוח גם הוא ציר נאמן לקרב רחוקים ולהשביע את צמחי הנקבות בברכות פרי בטן, כי מדי עברו על פני הארץ והימים, יצרור בכנפיו את אבקת צרורי הצמחים ויזרעם מלא הפנים על בדי הנקבות המיחלות לדודיהן בכליון עינים. גם היתושים יזבדו זבדים, וכרצים יצאו דחופים להביא בחבוק ידי הנקבה את בעל נעוריה, והמלאכה הזאת, העשויה בידיהם בלי משים, עוד יותר נפלאה ונשגבה ממעשי ידי הרוחות ומפעלותיהם, הדבורים, היתושים ורבים מהרמשים בעלי הכנפים, יהבו אהבה רבה למוץ את עסים ומיץ הפרחים, ומאהבתם זאת ישוטו בחשק נמרץ בעת האביב מפרח לפרח יכרעו ברך על עלי הנצנים, המושבים אותם בשלל צבעיהם הנעימים ויאכלו מנופת צופם מטעמים לשבעה. בעת הארוחה הזאת יתכסו כנפיהם, חוטמיהם ויתר אבריהם באבק הזכרי. הנופל עליהם בעת זחילתם בין חלקי הפרת, וכאשר יעופסו היתושים אל הפרחים האחרים לאכול מנופת פי בדיהם, יביאו בם בלי צדיה גם את האבק המזריע, הבא בתוכם ע""י התנערות היתושים מעפר הפרחי ותנועתם עליהם. ממלאכת הזרעת הנצנים יראה הקורא בעליל, מה גדלו מעשי הטבע, העושה מלאכיו רוחות, ובידי רמשים קטנים יפקוד רוח כל צומח להזריעו ולהחיותו, להוציא את החתן מחפתו, לשאת ממרחקים להשיב את נפש הכלה ולברכה בברכת שדים ורחם. הבר הנקבי, העומד באמצע הפרח, וידובקו בחזקה אל רירי הלה והמתוק, וע״י זה ינפח חומר הגרגרים ויתפוצצו קרומיהם אשר להם למכסה מלמעלה. בעת הזאת חליפות ( תהיינה בקרום השני (Intine) של הגרגיר הזרעוני, כי יתארך במראה נאד ארוך, המבקיע לאט לאט אל פנים הבר הנקב, ויפרוץ פרץ עד בואו אל תוך השליה — מקום מנוחת ביצת הזרע. כי הנאד המתארך הזה יתדבק ויתלכד היטב עם חומר ביצת הנקבה, ודרך נבובו יזל וירד נתיב לחות הגרגיר הזרעוני ויתבולל ויתאחד גם הוא עם תוכן הביצה — ובזאת כלתה מלאכת ההזרעה, והנה לולא אבק התנובה היה ביצת הנקבה מצטמק והולך ערירי באפס חיים באופן כאשר ביצי נקבות בעה״ח יגועו ויאבדו אם לא יפיח בם רוח חיים זרע הזכר ויעוררום מתרדמתם אחרית ההזרעה היא, כי כסותי הנצנים והחוטים הזרעונים יבולו ויגוזו, ופי הבר גם הוא יתמוטט לשלכת ורק השליה לבדה, אשר בה אוו הביצים למושב למו, תלך הלוך ועבה, כי בתוכה יתפתחו העוללות ויראו חיים והיא הקליפה, העתידה לכסות את הפירות בעת הבכורים ) הפרי יכיל בקרבו מיני עדשים וגרגרים, קטנים או גדולים, עגולים או ארוכים והמה הזרעים (Semen), אשר על ידם יזרעו הצמחים וינוטעו נטעיהם על פני הארץ, ולכן המה החלקים היותר נכבדים מחלקי הפרי, כי מיועדים המה להקים שם ושארית לאבותיו, ולהוליד צאצאים חדשים כדמותם וצלמם. הזרע מורכב משני חלקים כללים, ואלה המה: החרצן התיכוני והזג העב, אשר יכסהו מלמעלה, החרצן גם הוא בנוי משני חומרים: בקצו או לא בקצו ינוח גוף היונק (Embryo), הרובץ על הרוב בין שני עלים קטנים ועבים, הנקובים בשם „עלי הזרע"" (זאממענלאפפען), יש צמחים רבים, אשר אין לזרעיהם רק עלה אחד, ולזאת יחלקו הצמחים לשני מפלגות גדולות: לבעלי שני העלים ולבעלי עלה הזרע האחד תעודת העלים האלה להזין בלשדם את היונק הרך בבואו בחיק האדמה, לחסותו ולשמרו, לבל יקראנו אסון ופגע רע טרם יגדל ויצא לאור באור החיים להיות צומה עומד בפני עצמו, אם רזים ודלים העלים המזינים האלה, אזי יתפרנס היונק על חשבון החומר הקמחי הנמצא בתוך החרצן הנקרא: „לובן הזרע״ מיץ הלוכן הזה יבוא ראשונה בתוך עלי הזרע והאחרונים יעכלוהו ויביאוהו בבטן היונק, ההולך ומוציא לאט לאט את הגבעול ממעל, ויעמיק וישרש את השורש בחיק הארץ מתחת. (המשך יבוא)"
021-HZF-1881-03-29-001-080089_toc_8,היהודים ופעולתם על התפתחות השכלי באייראפא!)," היהודים ופעולתם על התפתחות השכלי באייראפא!) ימי חושך ואפלה היה ימי הבינים לכל שוכני ארץ, ימי צרה ומצוקה, עבדות ושפלות לכל אשר שם אדם עליו יקרא. האמונה והכהנים הרודים על ידה הם המה היה השליטים בכל מעשי ומחשבות האדם; החכמה וכל אלה אשר תמכו בימינה, ב) פה אתי המקום להעיר את אוזן הקורא היקר כי לא כל דבר הנאכל מיבול האדמה יקרא בשם „פרי״. המושג הזה יתכן רק לצאצא המיצים ולתוצאות מעשי ידי הזכרים והנקבות יחדיו, הבאות בגלל הזרעתם והאדם, השולח ידיו בכל, יצמיח צמחים רבים ויטע נטעיהם לא רק לאכול את פירותיהם, אך גם להשתמש בפרחיהם, עליהם, גבעוליהם ושרשיהם כן מודעת זאת, כי תפותי האדמה המה נבעולים קרקעיים, המתגדלים בחיק הארץ, והחזרת, הצנון, הלפת והבצלים, כלם שרשי הצמח המה, ויש להם פירות מיוחדים, המתגדלים בבען הפרחים כדרך כל הצמחים, אך האדם לא יתן עינו בם, כי לא ינעמו לחכו. *) את חלקי הזרע, הנקובים בשמותם פה, יוכל הקורא לראות בעין פשוט בחלקו לשני חצאים את נזיד עדשי הקטניות והפולים. לובן הזרעים האלה מצער הוא מאד, כי עלי זרעיהם עבים ושמנים וידם רב להם להזין ולגדל את היונק כדי צרכו. ) העתקה חפשית משפת רוססיא, מספריו של דרעפער: „תולדות התפתחות השכלית של אייראפא „חלק שני״. „התפתחות האזרחיות באמעריקא״ לא נועזו להוציא מפתחי פיהם הנה אף מלה ללמד לתועי רוח בינה ולהשכילם דעת, ומיראתם את חמת החשוכים כי עזה כמות, הליטו מחשבותיהם במסוה האמונה, ויכסו על חכמת לבבם לבל תראה החוצה פן יבולע להם על ידה, כי עין צופיה היתה עין הרואה כמו באספקלריא המאירה, כל אשר יעשה בחדרי משכיות לבב האדם, עין הכהנים והאינקוויזיטארים אשר ידם בכל משלה, בפרשם שחת רשתם על כל החי ללכדו ריבו קרבן עולה על מזבח האמונה, אשר בחרב במצודה, ולהק גבורים על שדה קטל, גזרה על ימין ועל שמאל. ותאכל נפשות נקיות הרבה, ותשם שמות בארץ בשם אלהי השמים. פעמיה, ותעולל עלילות נוראות ואכזריות, לא היתה אמונה נקיה וזכה, אמונה פילוסופית המיוסדה על אדני ההגיון הישר כי אם אמונה כוזבה אשר בימינה תמכו שדים ורוחות רעים, לילית וכל כת דלהון, ואלה האחרונים היה ע״פ דבריה המניעים אופני מכונת הטבע: אם דבר התהלך בארץ, או ברד נפל משמים ויכה שאיה כל תבואות השדה, ועוד כהנה וכהגה מקרים פתאומים אשר נקרו ויאתיו בפרקי העתים כל אלה מעשי השטן ומלאכיה עושי רצונו המה, וכל עם הארץ האמינו כי הוא לא יאות ולא ירצה להם בטרם יציקו לחש ויתחננו לפניו; אם נחלה איש במחלה ידועה, או רזון שולח בעצמותיו, אז בצר להם פנו אל המלאכים והקדושים הממונים על מחלות ידועות, ומהם צפו לישועה כי תבוא; גם הרוקהים בהכינם במכתשת את סמי הרפואה העתירו בעד החולה כי רחמו עליו מן השמים ומכתו תרפא, אך לא לאורך ימים משלה שטת האמונה בהתגלות בלתי טבעיית (סופערנאטורא- ליזמוס) בעולם, כי רוח חדש נשב ושמי אייראפא החלו להטהר; כל ההבלים ותעתועי הדמיון כקצף ע״פ המים חלפו ואינם; הרוחות הרעים ושדי הליל אשר מפניהם הלו ורגזו כל אשר נשמה באפם, ואשר שער אחזם לשמע שמעם, המקו עברו מן העולם, אך נשמע חד קול קריאת הגבר המבשר לכל שוכני ארץ מאפליה, כי חשכת הלילה הארוכה תעזוב מקומה לאור הבוקר אשר ימהר לבוא באייראפא, כי מבעד לענני הערפל אשר כסו פני תבל זרח שביב הדעת ויאר מחשכי נאות בני יעקב היהודים היו היחידים אשר סחרו אל ארץ רבה, וכמעט מסחר של כל העולם היה בידיהם; המה מסבת מסחרם התהלכו תמיד ממקום אל מקום ודרכי העולם היה פתוחים לפניהם. קלות התנודה הזאת, כדרכה וכמשפטה מעולם, הוא שעמדה להם להוציאם מיון הבערות ולהרימם על סלם הדעת, וממנה מוצא להתפתחותם השכליית הנמהרה, הרדיפות והעינוים אשר סבלו תמיד על נפשם, ואשר היה כל היום מטרה לחציהם, המה אגדו וקשרו ברתוקות ברזל חברות היהודים הרחוקות זו מזו מרחק רב, והיהודים הספרדים ידעו היטב מכל מה שיעשה אצל אחיהם בני אמונתם המתגוררים על חופי נהר פרת, על פי דברי החכם קאבאנים: „היהודים כהנו אצלנו במשמרת באנקירים, ואנשי הבינים בטרם למדנו לקרוא, המה היה רופאינו המיוחדים״. על הדברים האלה ראוי להוסיף כי במרוצת זרות רבים היה המה היחידים באייראפא, אשר הביטו על שטף מהלך הענינים של מין האנושי מנקודת המבט היותר נכונה."
021-HZF-1881-03-29-001-080089_toc_9,חדשות שונות," חדשות שונות ביום 1 מארץ העבר הקימו אבן מצבה לזכרון השר ר׳ יצחק קרעמיא על שדה הקברות מאנטאפארנאס אשר בפאריז סך הנדבות אשר קבצו להקמת אבן המצבה ועל התיסדות בית הס׳ בירושלים לזכרון שם השר הנ״ל, עולה לסך 38,308 פראנק. בהיות בשבוע העבר בעירנו הגביר ה׳ לעאן בראדסקי על התוגתו עם בת הגביר ה׳ איגנאץ בערנשטיין, הרימו שניהם נדבה למעשה הצדקות פה על בק״ח ת״ת וכו׳ סך אלף רו""כ."
021-HZF-1881-03-29-001-080089_toc_10,מענה לצופר הנעמתי (בגומר 10)," מענה לצופר הנעמתי (בגומר 10) אל תבהל על פיך, ולבך אל ימהר להוציא דבר לפני רבים כ רבים הם אתי אשר יהללו את ספרי, מלבד החכמים אשר הסכימו ונתנו ידם לכתוב על ספרי, כמו החכם המהולל מהרג״י ליכטענפעלד, והחכם אוצר התורה והמדעים מהרי""ל זאסניץ, הללו עוד את ספרי החכם המהולל  הנודע הדר' מהרי""ס ראבינאוויץ מפאריז, בצייטונג דעס יודענטהומס נו' 6 שנה זו, וכן בהמליץ שתי פעמים בנומר 25 שנה עברה מהחכם ארז ומהחכם מהרי״ל גארדאן, ובנומר 1 שנה זו מהחכם הדר׳ לעוויזאהן, גל בהזורנאל „וואסחאד"" מהחכם הנודע לאנדא, גם במכ""ע המגיד נומר 6 שנה זו, כן במכ״ע הפולאני יזראיליטע נומד 9 שנה זו, גם הפראפעסאר לאזארוס בבערלין שלח מכתב אלי בתודה והלל על ספרי, ועוד הרבה מכתבים מחכמים וידועים הגיעו לידי בתודות והלולים. הנמוכים הוא מחייב"" איננו דבר גדול לדעת כי הלא כמה פעמים בספרי זכר זאת צד 79-78. וכן צד 19 ועוד בהרבה מקומות, וגם לי נודע ואך דעתי (לפי אשר שם יבואר בענין ההוא צד 78), כי הנחשת ישורר ברב עלעקטרי המשולל מהברזל כאשר כל החוקרים יקראו את הדבר בשם משולל אשר ממנו יופיע יותר עלעקטרי משולל כמו הזפת תקרא, בשם משולל. גם אתפלא לדברי צופר הנעמתי שיאמר שהנחשת ביחס מתכות הנמוכים, הוא מחייב, והוא להפך כי הנחשת היא לעומת מתכות העליונות אשר בחרוזת העלעקטרי הוא מחייב. ומה שיש לי עוד לדבר ולבקר את דבריך אחכה על מאת מ׳ מייעראוויץ דבריך ומענתך בפעם השניה  המחבר הנ""ל בא להשיב על מה שהראה לנו הסופר הראשון בספרו, רק בכח עדים המעודים עליו, ומה יועילו לנו עדים נגד כל מה שאנו רואים בספרו?, ועדותם יענה בפניהם שלא קראו את ספרו כלל, רק כדרך כ הכותבים דברי תודה למחבר השולח ספרו אליהם, בראותם על פתח השער הסכמת הרב החכם התוכן ומהנדם וכו', והרב החכם המהנדס אוצר התורה והחכמה וכו׳, לא ישימו לב אל הספר עצמו, וענו ואמרו אמן, ואחריהם זולתם יענו ויאמרו אמן והלל, כולם סומכים זע""ז ועל המסכימים הראשונים ולבסוף לא קראו גם אפילו דברי ההסכמות עצמן, כי האחד הוא כמודה שלא קרא את ספרו רק סומך על המסכים השני, והשני אדרבה כמתפלא על המחבר, איך ממעוט ידיעותיו בחכמת הטבע העלה אבק הרבה בספרו ע״י פלפולים, נגד דעות החוקרים, וכמחלוצץ יקרא עליו „פלפלת בחכמה?"" ועם זה יכסה פניו להיות כנותן לו הסכמה, האין זה כתוכא ואיטלולא אם המחבר יתפאר עוד בהסכמות כאלה, והנה לא מצא המחבר להשיב על כל מה שהראה לנו הסופר הראשון, רק שידע ג״כ שהנחושת מחייב עלעקטרי ובערך העליונים דוקא (אע״פ שלעולם נקרא להיפך המשולל נמוך מן המחייב), ולכן היתה הנחושת אצלו בבחינת נקבה, ומשיכתו עם הברזל הוא בסוד זכר ונקבה וכו׳, אבל מה לדרשות של דופי בספרי הטבע? ובפרט בספר עברי תחת לבאר אל הקוראים ראשית למודי הטבע, ימלא ספרו בפלפולים והבלים המו״ל שחידש מדעתו אשר אין חפץ בם!! וואלאזין בפקודת מרן הגאון מוה׳ נפתלי צבי יהודא ברלין הר״מ דפה הננו מודיעים לכל התלמידים אשר מגמת פניהם ללמוד בקיץ הבע""ל בהישיבה דפה, אשר בלי כתבי מסע (פאספארטען) לא יזיזו ממקומותיהם, כי לא וקובלו פה, ואחריות הוצאותיהם עליהם יחול, דברי המודיע לרבים לטובתם שלמה דוד באאמו״ר יונה דינקין משגיח בישיבת וואלאזין פלאצק. ביום ג׳ אדר ב׳ נאסף אל עמיו הישיש הנכבד מוה׳ שמואל הכהן ז""ל בשנת התשעים ושבע לחייו, המנוח הניח אחריו משפחה גדולה אשר רוב נכבדי העיר ימנו אליה וזכה לראות דור שלשים ורבעים עם אשתו הראשונה אשר עודנה בחיים, מספר נכדיו כדי מאה וחמשים, בימיו היה סוחר גדול אהוב וחביב לכל יודעיו בגלל משאו ומתנו באמונה, ועד רגעיו האחרונים התנוססו בו חושיו ושכלו בעצם תומם, יהיה זכרו אחד מנכדיו נ״ס ברוך"
021-HZF-1881-03-29-001-080089_toc_11,," רליל אל המאספים והמחלקים ספרי הרמב״ם דפוס ארגעלבראנד וגאלדמאן בווארשא הנני להודיע להמאספים מן הרמב״ם הנדפס על ידי הח״מ, כי כעת יחולק גם הכרך השלישי כלול בהדרו, ואחריו גם הכרך הרביעי וכו׳ כפי המודעה שלי ע״כ מהרו ודרשו איש איש כמספר הכרכים הנצרכים לו, ואל תאחרו, כי עד מהרה יחולקו אי""ה. גם הנני להודיע להסוכנים המחלקים ש״ס החדש מדפוס ראם בווילנא, ולוקחים פעם בפעם הכרכים מש״ס מדפוס הנ״ל, ומעתה יוכלו להשיג שם גם הכרכים מהרמב״ם שלנו הנדפס מחדש ע״י הח״מ, וישיג שם הראבאט היאות, כי מלאתי את ידם בזה אדרעסע למכתבים לי השותף המנהל העסק הזה בסקלאד ספרים הגדול שלו М. Калинбергъ Варшава, Палевки № 23. מרדכי קאלינבערג M. Halinberg Warschau, Nalewki No 23. No. 23. ווארשא נאלעווקי"
021-HZF-1881-03-29-001-080089_toc_12,," מודעה לסוחרי יין בפולין ורוססלאנד בית מסחר היין שיש לי זה כמה שנים בפה ווארשא ברחוב נאליווקעס  בחצר הגביר ה׳ בארטמאן. (לענגסט ה׳ גלאס) הגדלתי מסחרי מכל מיני יין אונגער פראנץ, פאנטאק, דיין וויין פערשידענע רויט וויין, הן על פאס אנקער פלאשין, גם כל מיני יין כשר על חג הפסח, וגם ענגלישין פארטער אראק, קאניאק, שליוואווייטץ, אללעס ארגינאהל. וגם יי""ש שפריט על חג הפסח מפאבריק מנישעוו, וכל מיני סחורות הנ״ל נמכרים אצלי הן על הארט, וגם אין רעטייהל, הכל במקח השוה, ומוכן אני לשרתכם עצהי״ט, וכל הרוצה לעשות מסחר עמי יפנה אלי הח״מ No. 17 איטשע מרגליות מקראקא. בווארשא רחוב נאליווקעס"
021-HZF-1881-03-29-001-080089_toc_13,," מקום ממכר יי""ש של פסח מפאבריק מנישעוו יהיה גם בשנה זו. ברחוב גאליווקעס בחצר הג׳ ר׳ איטשע אשר קליינמאן (מלפנים ווישנעווסקי) נגד חצר פיינקינה  וכל החפץ במסחרי יפנה אלי, ולבו יהיה סמוך ובטוח כי אמלא חפצו עצהיו״ט, וגם להקונים לאחדים אמכור במקח זול עקיבא לאסקי (עבור קוויאטאווסקי)"
021-HZF-1881-03-29-001-080089_toc_14,," מאן ווינשט אגענטען אין דען האנדעלשטאדטען רוססלאנד אונד פאלען Salvatore de Salyo et Figlio RIPosTo (Sicilia, ftalia) נור אנגרא נור אנגרא עגאלאגישעס אינסטיטוט אונד גראססע ניעדערלאגע פאן זיציליאנישען וויינען, ראטהען אונד ווייסען, פערשידענער שטארקע, עמפפיהלט בעזאנדערס דען איינציגען וויין אין זיינער ארט, Marsala דיא ה׳ה׳ בעשטעללער קעננען רוססיש אדער דייטש שרייבען. דא עם אונ- מאגליך איסט פראבען דורך פאסט צו שיקען, ביטטען וויר מינימוס 50 ליטער צו בעשטעללען, וועלכע מאן 48 פראנק אין יעדען בעליעבינען ווערטהפאפיער, באיי- לענען, טראנספארט אויף רעכנונג דעס בעשטעללערס, פרייזקוראנט ווירד אויף פער- לאנגען צו געשיקט."
021-HZF-1881-03-29-001-080089_toc_15,," פאבריק חדש משמרים כבושים ויבשים (פרעסהייווען עט שפיריטוס פאבריק). הננו להודיע בשערי בת רבים, כי הקאנטאר למסחר השמרים היבשים הספיריטוס העתקנו היום אל הרחוב פזשעיאזר N. 9 השמרים הנעשים אצלנו הם המובחרים שבמינם, מזוקקים שבעתים ומראיהם זך ונקי והם נעלים בערכם על הבאים מוויען בטובם ויפים, מלבד זה, הפאבריק שלנו בהיותה נמצאת בהמגרש סעלצי על יד העיר ווארשא תוכל להמציא לקונינו שמרים חדשים דבר יום ביומו, אשר זה הוא העיקר בדבר הזה, כל איש החפץ לעשות אתנו מקנה וקנין יפנה אלינו ע״פ האדרעססע: Въ Контору фабрики дрошкскея и Синрта И. Eароса  I. Гольдшинда ва ул. Цркенздъ № З. въ Варшавъ. או Kantor Sprzedazy prassowanych DROZDZN. Eirossa et I. Goldschuida ul. Przejazd N. 9. WWarszawie."
021-HZF-1881-03-29-001-080089_toc_16,,"  הודעות הן בא הנה הרב הגדול החכם השלם כו׳ מוה׳ יצחק מרגליות נ״י. בעל המחבר ספר „ספורי ישורון"" „מעוז התלמוד״ „מעוז הים"" וכו׳, וברצונו להשתקע בעירנו זאת ללמד לבני ישראל תורה ומדעים, והרב הנכבד הנ״ל ידיו רב לו ללמד תלמוד ופוסקים, ידיעת שפת עבר ודקדוקה, ויש לו יריעה רחבה בשפת אשכנז ורוססיא הנהו שלם במדות וירא אלהים, ע״כ כל החפץ בו יוכל לפנות אלי הח״מ ויפיק רצונו הטוב. אברהם צוקקערמאנן סוחר ספרים בווארשא רחוב נאלעווקע חצר קערגער"
021-HZF-1881-03-29-001-080089_toc_17,," איש אחד מזקני המורים שפות עברית רוססית ואשכנזית עם ידיעות החשבון, אשר יותר מעשרים וחמש שנים מלא חובתו בתור מורה מובהק בבה״ס להממשלה ברוססיא, יבקש לחלק תורה בהשפות והידיעות הנזכרות לנערי ב״י בווארשא או בערי המדינה, בידו תעודות גלויות מהממשלה וגדולי עמנו על כשרונו בחנוך והוראה, שמו ומשכנו נודעים בהרעדאקציע"
021-HZF-1881-03-29-001-080089_toc_18,," זה לא כביר יסדתי פה לאדז מסחר מיין גפן רוססיא, היינו יי״ג באסראביע, קרימם, וקאווקאז, לבן ואדום, מן 1.60 רו״כ עד 8 רו״כ כל טאפ׳ (ארבעה לוגין) אשר יעלה בטובו מיי״ג אונגארין, ולהקונים אשר יקנו על מסחר אתן ראבאט ידוע, לזאת בקשתי מכל סוחרי יי״ג לפסח בפולין, כי ופנו אלי בדרישתם, ואנכי הנני נכון למלאות רצון כל אחד ואחד, ובטח יהיו שבעי רצון מטובת היי״ג וממקחו. אדרעסע אלי А. В. Парогродская въ г. Лода Петроковская ул. въ д. Х.Влаватъ,"
021-HZF-1881-03-29-001-080089_toc_19,," שאלות ותשובות לה׳ זלמן שלאס׳ לא יודפס, לאברהם יוסף לא יתכן להחליף, לה׳ ב״ר נק״י לא נדפים, להרב בסאק׳ ההודעות לא הגיעו לנו, לה׳... לא נזכור עוד מה היה תוכן המאמר. הנומער הבא יהיה האחרון לרבע השנה הנוכחי."
021-HZF-1881-03-29-001-080089_toc_20,, הדורשים באדרעססא שלנו יכתבו כזה. редактору газ. ГАПEOHра З. Слонинскому Варшава. או S. Sonimski in Warschau Dzika No 25a.
