article_id,headline,text
021-HZF-1882-03-14-001-09073_toc_1,, N ברוסיא ופולין. ל השולח במוקדם לשנה 5 רו״כ.   לחצי שנה 2.75 רו״כ. דל לרבע שנה 1.50 רו״כ ל ר ביתר הארצות 20 פראנק. ל  באמעריקא 5 דאללאר. E
021-HZF-1882-03-14-001-09073_toc_2,, K מחירו באשכנז: 14 רייכם מארק לשנה. שב בעסטרייך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳.   ומשורה רחבה 10 קאפ׳. א H
021-HZF-1882-03-14-001-09073_toc_3,מכתב עתי משמיע חדשות בכךב עם ישרון.מכל ה...," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-03-14-001-09073_toc_4,תוכן הענינים דברי הימים • ירושלים .אמערי...," תוכן הענינים דברי הימים ירושלים. אמעריקא היהודים בארץ החדשה מאת יהודה דוד אייזינשטיין. הצופה לבית ישראל. מאת נ׳ סאקאלאוו. מעשה צדקה להיוצאים, ווארשא. הודעות. שאלות ותשובות."
021-HZF-1882-03-14-001-09073_toc_5,דברי הימים," דברי הימים מן כל מקרי הימים האחרונים. העתידים להראות פעולה רבה על דברי ימי המדינות ויחס הממלכות האדירות באייראפא, הכי נכבד: התנשאות הנסיכות סערביא למעלת ממלכה מגליון העבר כבר יודעים קוראינו כי ביום 6 מארץ (22 פעברואר) התנשא הנסיך מילאן מסערביא למעלת מלך. ביום הזה התאספו כל קרואי העם לאספה רבה (גראססע סקופשצינא) ובהמון חוגג ונשיא הנבחרים בראשם באו עד ארמון הנסיך ויודיעוהו כי דבר יצא מאת העם הסערבי לתת לו ולבניו אחריו שם התואר „מלך״, והנם מחלים את פניו לעשות רצון עמו ולשית עטרת מלוכה בראשו, למען הגדולות אשר עשה בהסירו מעל שכם עמו את סבל עבדות תוגרמא, הנסיך קבל את קרואי העם בפנים מאירות, וקול קורא יצא ממנו לאמר: „עפ״י חפץ ובקשת עמי הנני משים כתרומלוכה על ראשי, ואושר עמי אשוה לנגד עיני כל הימים; סערביא נשענת על אהבת אייראפא תצפה לימים טובים וארוכים של שלום ותקופה חדשה של אושר ועושר המדינה, טוב כל אזרחיה, אהבת העבודה, הצדק והמישרים עם ממשלת הסדרים הישרים וחוקי החירות גם יחד, עה״ח , מילאן הראשון מבית אברענאוויץ מלך סערביא"", בו ביום יצאו הרצים אל כל חצרות המלכים להודיע דבר התמורה הזאת בהממלכה הסלאווית אשר בקצה מזרח אייראפא. הראשון אשר בא לברך את המלך החדש ולהודיעהו כי דבר מלכותו מאושר ומקוים מאת ממשלתו, היה ציר אוסטריא בבעלגראד; להציר הזה הראו קרואי העם אותותיהם אותות רצון ותודה לממשלתו אחריו בא ציר אשכנז ויתר צירי הממלכות האדירות, ולאחרונה גם ציר רוסיא, ביום הזה באה תשובת שתי הממלכות בעלות הברית אשכנז ואוסטריא, כי מכירות הן את תוקף המעשים בבעלגראד כאשר קיים וקבל עליו העם הסערביא, אשר מהיום תחד כבודה בקהל הממלכה השש עשרה מממלכות אייראפא גם בבריטאניא מצאו מכה״ע הדוברים בשם הממשלה קורת רוח מהשנוי הזה, מובן הדבר כי פנות העם בקרית מלך רוסיא הממלכה האדירה והסלאווית אשר היתה הראשונה להוציא את הסערבים מעבדות לחירות, מצאו ג״כ קורת רוח בהשנוי הזה, ורק הנאוואיע וורעמיא הוא האחד האומר, כי בכל המעשה הזה איננו רואה רק שנוי השם בלבד, ומזהיר ומעורר את סערביא לבל תלכד בשחיתות אוסטריא, אשר ערים תערים להתראות עתה כאוהב, ובקרבה תשים ארבה לפרוס עליה מצודתה לעת מצוא, ולעומת זה נראה את הממלכה החדשה מתנה אהבים עם אוסטריא שכנתה, ואחרי שלשת ימי חג ושמחה, כאשר נאספו שנית כל קרואי העם אל המלך החדש לברכו ביום 9 מארץ, היה דברו אליהם: הנני מאושר לבשרכם, כי עוד טרם עברו ארבע ועשרים שעות מיום אשר נקראתי בשם „מלך״, מהרו שתי הממלכות האדירות בעלות הברית אשכנז ואוסטריא להכירנו, אלה שני המושלים הנאורים אשר בכל עת הראו לי ולעמי אותות חבה יתירה; והנני ממלא היום חובתי וחובת העם הסערבי בהביעי את תודתי קבל עמי אל שני המלכים האדירים והנאורים הקיסרים פראנץ יוסף וווילהעלם. ביום הזה בקר המלך את נשיא המיניסטעריום „פיראטשאנאץ"" ויביע לו תודתו, על פעולתו במועצות ודעת, ובהשכילו לסדר פני המעשים ולהטותם לרוח החפץ הזה, אשר שת פאר ותהלה על עמו וארצו הדברים האחרונים האלה נותנים פתרון ותשובה מספקת על השאלה: מה ראתה סערביא להתנשא לממלכה ברגע הזה, ומדוע לא יביעו שמחתם על המעשה הזה אלה המתאמרים לאוהבי הסלאווים הדוברים בשמם. כהאיש אקסאקאוו ומרעיו בערי ממלכת פעט״ב ומאסקווא? תוכן הדבר הוא; כי זה ימים ושנה אשר המיניסטער המוסר מפקודתו „ריסטיץ"" והכהן שעבר מיכאל, שניהם בעלי ברית אקסאקאוו ומרעיו. מרבים להסית את העם בהממשלה, ולחתור חתירה תחת המיניסטעריום והנסיך בעצמו, בקראם בקול, כי עבדי אוסטריא המה ובכסף נמכרו אליה, סערת הרוחות גברה במדה הזאת אשר נמשכה המלחמה על שדה מערכת המרידה בהערצעגאווינא ודאלמאציא, ע״כ נועצה הממשלה לעשות מעשה למשוך אליו לבות העם, ולהתחזק על עמדתה מול הפאנסלאוויסטים עוכרי הארץ, והענין הזה מראה בעליל, כי קנאת הסלאווים בהאשכנזים והשנאה השוררת בין שתי משפחות לאומים אלה, במקומן עומדת, ומהעת שדברי אביר שרי צבאות רוסיא הגענעראל סקאבעלעוו הרגיזו את האשכנזים ויכעיסום תמרורים, לא שככה סערת הרוחות עד עתה, וכמעט אין לך יום שלא נראו בו אותות שנאה כבושות והתרגזות הרוחות, לפני ימים אחדים נתחדשה המחלוקת הזאת באשר באו לאזני האשכנזים דברי הגענעראל הנזכר בעברו דרך ווארשא לבוא לפ״ב, בברכו על הכוס לחיי הרוססים והפולאנים עם דברים אחרים שאינם נעימים לאזן האשכנזי, והדברים האלה הם שנתנו יד למה״ע כלי מבטאו של הנסיך ביסמארק „נארדדייטשע צייטונג"" לאמר, כי מעתה דעת הקהל באשכנז תשפוט בצדק, כי על הממשלה להיות מוכנת ומזומנת לקום פני המקרים המתרגשים לבוא באייראפא, ולהכין את עצמה לימי ריב ומלחמה מאחור וקדם. בעוד יום בא מאמר במה״ע הנזכר המערער על מעשי ממשלת רוסיא להגביה את המכס מסחורות שונות המובאות מאשכנז לרוסיא, לאמר, כי ע״י המעשה הזה ירד מסחר אשכנז עשר מעלות אחורנית, ונחוץ מאד למדוד לרוסיא כמדתה, ולהעלות המקח על דגן ועצים אשר תשלח היא על שוקי אשכנז, לפני ימים אחדים היה גם דבר אחד הגענע- ראלים בפרוססיא אל חברת חלוצי הצבא (לאנדוועהרסלייטען) ילידי הפולאנים בפאזען, ויביע מגגת לבו, כי ישנם אנשים הזורעים מדון ותגרה בין הפולאנים והאשכנזים, ויודיע, כי בקרב הימים תפקוד הממשלה את צבאותיה בקרבת המקומות האלה. למחרתו באה טע״ג להנאוו וורעמיא כי ממשלת פרוססיא שלחה דברה לפאזען, לבקש שם אפיצירים שיודעים ושומעים שפת רוסיא; והגאלאס הודיע, כי הפרוססים קונים סוסים במספר רב על גבולות הארץ. סוף דבר מה״ע מזה ומזה מלאים דברים בוטים הטלת חשד ודברי ריבות, אשר הרעישו היום לבות כל דורשי רשומות ונביאי הפאליטיק. הדברים האלה הכו מכות נוראות את בעלי המסחר, וירופפו עמודי הבטחון ושטרי המלכות ירדו פלאים בימי השבוע העבר, לאות נאמן כי מקרים גדולים ונכבדים מתרגשים לבוא. המה ההכנות הרבות אשר יעשו ממלכות ארצות המזרח; מההכנות ברומאניא כבר הודענו בגליון העבר ועתה נוסיף כי שרי הממשלה בקשו לקיים בידם סך כסף שלשת מילליאן לצרכי מלחמה; התכונה והעבודה בכל המבצרים ובתי הנשק בתוגרמה רבה מאד, ומאת הסולטאן היתה שומה על שר חיל הים ואניות מלחמה אשר לתוגרמה איש בריטאני האבארט פחה, לפקד את אניותיו ולהוכח אם נכונות הן לקרב ומלחמת הים. ביום 9 מארץ באה הידיעה מאדעססא, כי בני חברת אוהבי הסלאווים אשר שם בחרו את ראש המתקוממים בהערצע- גאווינא „סטאיאן קאוואצעוויץ"" לחבר להם, וגם הגענעראל סקא- באלעוו נבחר לחבר נכבד באגודתם על מערכת המרידה בהערצעגאווינא לא נעשו חדשות, התגרות הקטנות והגדולות נשבתות ונפסקות וחוזרות ומתחדשות, פה ייעפו המתקוממים, ובמקום אחר יחליפו כח. בכלל נראה כי יש להם על מי להשען. בכ״ז בימים האחרונים נראה כי המה הולכים ודלים, דבר קריאת סערביא לממלכה ע״י אוסטריא, הטילה עליה החובה להשגיח היטב על מעמד הבינים, וגם במאנטענעגרא נמצאו אחדים הדורשים בשבח השלום, ולא יארכו הימים ותשקוט הארץ. בעוד אשר קול ענות מלחמה נשמע בשערי אייראפא המזרחית והתיכונה, נשמעו דברי ריבות ע״ד עניני דעות ואמונות בשערי בתי המחוקקים אשר במערב אייראפא, כמעט ביום אחד פרצו הוויכוחים בהפארלאמענט הבריטאני ובית קרואי העם בצרפת בדברי אמונה. בגליון העבר הודענו, כי זה האיש ברעדלא אשר נגרש מהפארלאמענט בגלל הודאתו ברבים כי הנהו מהמכחישים במציאות השם. ועל כן לא נתנוהו להשבע השבועה הנהוגה, נבחר עתה מחדש, והנהו מכין את עצמו שנית לחדור אל הפארלאמענט, החותרים חתירה תחת מצב גלאדסטאן מצאו המעשה הזה נכון לפניהם להדית עי״ז את שרי הממשלה משאתם. ביום ד׳ העבר הציע ה׳ נארטקאט כי לא יתנו לברעדלא להשבע השבועה הנהוגה בבואו שנית לקחת מקומו בין מחוקקי בריטאניא; כנגד זה הציע אחד מבעלי ברית גלאדסטאן, אשר תהיה הרשות לכל חבר הפארלאמענט אם להשבע בנוסח השבועה הנהוגה. ואם לחדול, והדבר הזה לא יעכב את הנבחר משבת בבית המחוקקים גלאדסטאן גלה דעתו, כי הוא מסכים לההצעה הזאת, הנבחרים עמדו למנין, והצעת נארטקאטה נתקבלה, וכל היודעים את רוח הבריטאנים אשר כרובם המה שומרי אמונים ומחזיקים בנושנות בעניני הדת אומרים, כי יש בכח המעשה הזה להדיח את המיניסטעריום משאתו ולהביא בעקבותיו תמורה חדשה בחיק הממשלה בעצם היום הזה דנו גם בבית נבחרי העם בפרוססיא דין האמונה הקאטולית, בהגיע תור קיום בעד הממשלה הפרס הקצוב להציר המיוחד אשר תשלח הממשלה לעמוד בכל עת לפני האפיפיור, הפרס הזה נתקיים, אך בעלי המרכז לא יסתפקו בזה, והנם דורשים בחזקה לבטל לגמרי את חוקי חדש מאיי הנודעים, ואם לא, לא יחזיקו את ביסמארק בחפצו אשר הממשלה לבדה תעשה מסחר בעלי הטאבאק, דבר הנכון להעשיר את אוצר הממלכה עושר רב מדי שנה בשנה, באופן אשר הממשלה לא תהיה תלויה מעתה בדעת נבחרי העם לקיים או לבטל את ההוצאות אשר תשים לפניהם, כפי הנראה יהיה ביסמארק אנוס למלא משאלות בעלי המרכז ולמלא את כל חפצם כדברים האלה נשמעו גם בבית המחוקקים בצרפת, אחד הנבחרים הראדיקאלים מאהבתו להדרור עד קצה האחרון, הציע לבטל את החוזה והקשר אשר בין ממשלת צרפת וכסא האפיפיור משנת 1801 העומד עד היום, עפ״י החוזה הזה מקבלים משרתי האמונה פרס קצוב מאוצר המדינה; נגד ההצעה הזאת יצאו הנבחרים הכהנים ועוד אחדים, פרייסינע הגיד בשם הממשלה אשר לא תחפוץ בביטול החוזה לעת עתה, אך יבקש כי יבחרו המחוקקים מקרבם אנשים לשבת בועד מיוחד לצרף וללבן הענין. הצעת הממשלה נתקבלה וחפץ הראדיקאלים לא נמלא היום אך אין ספק כי לא יארכו הימים וחפצי האמונה יהיו נבדלים מחפצי הממשלה, והכהנים יחדלו לקבל פרס מאוצר המדינה"
021-HZF-1882-03-14-001-09073_toc_6,זכרון ליום מר!," זכרון ליום מר! היום הזה יום 1/13 מארץ הוא יום הזכרון ויום האחרון לשנת-האבל לאלפי רבבות בני העמים והלשונות שוכני ארץ רבה רוסיא. ביום הזה לפני שנה רעשה כל הארץ תחתיה, וכל ושבי תבל ובאי עולם רעמו וישערו שער לשמע מעשה הרצו הנורא, אשר כמוהו לא נמצא בספר דברי הימים. ביום הזה לפני שנה עלתה בידי בני חבר מרעים וילדי תופת, לשום קץ לחיי הקיסר האדיר אל כסנדר השני, המלך הגואל ומלך השלום, אשר בכל העשרים ושש שנה לשבתו על כסא מלכותו היה זורע צדקות ומצמיח ישועות לכל בני העמים שוכני ממלכתו האדירה, עתה ביום הזכרון הזה, החובה עלינו ארבע מאות רבוא היהודים גרי ממלכת רוסיא, להעלות על לבנו זכר המעשים הטובים והחסדים הגדולים אשר גמל עלינו מושל באדם צדיק זה, אשר נספה בלא עתו, בעוד היתה ידו נטויה להפרות ישע ולהצמיח גאולה וישועה לגוי ואדם יחד בשבת הקיסר המנוח על כסא מלכותו בחדש אדר שנת 1855, נגה קרן אורה על דרכי בני העם ההולכים בחשך היהודים אשר עד העת ההיא נבדלו לרעה מכל יתר התושבים, ידעו והכירו אז כי כוכב חדש דרך על שמי רוסיא, אשר קרנים מידו גם על עם ממושך וממורט, לא עברו ימים מועטים ועקבות רוחה נראו עלינו ב״י. המסים המיוחדים ליהודים לבדם נתבטלו, חובת הצבא חדלה להעיק תחתיהם במדה יתירה מאשר הוא על יתר תושבי הממלכה. בערים רבות נגדעו שערי הנהעטטא וליהודים היתה אורה ושמחה כאשר נתנה להם הרשות לשבת בכל חלקי העיר כאות נפשם, לא עברו שנתים ימים ובשנת 1857 כבר נשמע דבר מלך, כי מנויה וגמורה בסודו להסיר כל הדברים המבדילים בינינו ובין בני עם הארץ אשר בקרבם הננו יושבים, אז נחה רוח טהור על פני כל סופרי העתים ודוברי דבר דעת הקהל ברוסיא, מכה״ע „מאסקאווסקי וויעדאמאסטי״ הראש והראשון של בני הכת הפאנסלאוויסטים, השואפים לבלענו היום, היה אז ראש המדברים לספר צדקות עם ישורון ולספר בשבחנו. בעת ההיא הופיעו לראשונה עלי מכה״ע לישראל בשפת רוסיא, ויהיו בעיני טובי עמנו כעלים לתרופה וכברק השחר אשר לאורו נסע ונלך עד נכון היום, עשר שנים עברו מיום שבת הקיסר על כסא מלכותו, והנה הוסיף שנית ידו למשוך חסד לעם עני ודל, ויפתח שערי ארצו הרחבה, מחוזות הממלכה פנימה לסוחרי ארץ, בעלי מלאכות וחניכי המדעים, מדי יום יום הוספנו לראות חפץ הממשלה הרוממה לתת לנו יד ושם בארץ, לאכול מפריה ולשבוע מטובה, אשר על כן ראינו איך גבר האבל בכל מושבות בני ישראל בהשמע דבר הידיעה הנוראה לפני שנה ביום הזה. והיום הזה הוא האחרון לשנת האבל לכל יושבי רוסיא בכלל ולבני עמנו בפרט, כי מיום שכבה אור עולם אבינו מלכנו החסיד והמנוח אלכסנדר השני נ״ע, נחשבו המאורות גם לנו, ומיום שנסע למנוחת נצח מושל באדם צדיק זה, קרן עמנו ירדה עד עפר, רעי עין מצאו יד, סופרי שקר יתאמרו לעשות חיל, רבו הקמים עלינו, ארץ חנפה עלינו, והננו היום דלים נבזים ושפלים, ורק אל אבינו שבשמים ואל מלכנו באר־ כי לא יסיר חסדו ואמתו מאת העם הזוכר חסדי אבות, ויקוה לגאולה ע״י בנו הוד הקיסר יר״ה, אשר ישב על כסא אביו למשפט וצדקה, וביום מחר 214 מארץ נחוג את חנו למלאות לו שנה לשבתי על כסא מלכותו, אליו נשא עין כי כבוד הודו ישוב וינחמנו, ותקותנו תעודדנו, כי עוד יפוה היום ונסו הצללים ובאור פני מלך נושע תשועת עולמים, וישראל ישכון לבטח בארצו שקט ושאנן ואין מחריד, אמן בימי השבוע העבר עוד לא נעשו חדשות ונצורות, בדבר „שאלת היהודים"" העומדת על הפרק, וגורלנו בימים יבואו עודנו מוטל בספק, אך ימי הספק הסוד והחסתר לא ימשכו, אותות נאמנים יעידו ויגידו היום כי רגע הפתרון והיציאה ממצב הספק קרוב לבוא, הנה ימי האביב הגיעו, והממשלה בדעתה את הרוח המתהלך בקרב החברה ומפלגות העם בדבר היהודים מצאה לנחוץ להוציא חוקים שונים בתור הוראת שעה, אשר לפי השקפתה יש בכחם לקדם בעד הרעה, ולעצור בעד הפרעות לבל תפרוצנה חלילה בימים האלה כבשנה העברה, אחד החוקים ממין הזה כבר הזכרנו בגליון העבר בשם הנאוויני, והוא להוציא את היהודים מן הכפרים והישובים ולאסור עליהם הישיבה במקומות האלה, כי ישבו ביחד עם אחיהם בהערים ואז יהיו בטוחים מפחד רעה ושואת פתאום כי תבוא. כפי הנראה סובב הולך אל הכוונה והמטרה הזאת גם החוק אשר זכרו בא במכה״ע בגאווינא גליון 71 לאמר: לחפץ הסרת כל מכשול מעל דרך ההתבוללות והתאחדות היהודים עם בני העם ילידי הארץ אשר מעולם. נכונה הממשלה לסגור את שני בתי החנוך למורים יהודים אשר בווילנא וזיטאמיר עם כל בתי הספר לערים המיוחדים ליהודים לבדם, ותחת זה יהיה הרשות ליהודים לבקר את בתי החנוך והסעמינאריום אשר לנוצרים עד כה וכה ותנועת היציאה תלך ותתגבר בכל פנות עמנו, ואותותיה נראו גם בקרב עירנו הגדולה, זה כשבועים ימים הגיעה עדינו השמועה, כי עשרות אחדות מאנשים העומדים בשחרות ימיהם, בריאים וחזקים, בעלי השכלה, ומהם גם אשר גמרו חוק למודם בבתי הספר הגבוהים והאמצעים, נוסדו יחד להבורה קטנה הנכונים, לעזור איש את רעהו ולהשגב בישע ימין אחיהם לצאת מן הארץ, ולהקדיש את עצמם לעבודת האדמה על אדמת ארץ החדשה, ומהם אשר ערגה נפשם אל ארץ הצבי עפ״י כללים ותקנות הנאותים לחפץ התפתחות אושר הקולוניא שהם חפצים ליסד לטוב עמנו בימים יבואו למכה״ע „ראזסוויעט"" מודיעים מחארקאוו כי רבים מבני הנעורים מקשיבי לקח בהאוניווערזיטעט, גמרו בדעתם לעבוד אדמת הקודש, והנם מחכים רק ליום שיבת הציר ששלחו מקרבם ה׳ לעוואנטין, יהודי הקהלה עשירים ועניים התנדבו נדבות הגונות לפי שעה, ומעמד שנתי, להוציא לפעלו החפץ היקר והמטרה הנשגבה. בימים האלה באו לפני הממשלה בהשתדלות להרשות להם לכונן ועד היציאה בחארקאוו. התקנות כבר נכתבו על ספר ונשלחו למקום הנועד לאשרם ולקיימם, ועתה עלה בדעת בני הארקאוו לבוא במו״מ עם יתר הערים ששם רבו החפצים לצאת להיות בעצה אחת ולשלוח עשרה אנשים לתור את אה״ק, ולכונן שם מקום לשבת לאחיהם אשר יבואו אחריהם ירושלים ג׳ אדר, בלב שמח אבשר לחובבי ציון, כי השקיף ה׳ ממעון קדשו על יושבי ציון, ויפתח את ארובות השמים ויורד לנו גשם ושלג זה שבועות אחדים והארץ לא תצמא עוד למים, ובלב מלא תקוה נקוה כי גם אחרית השנה יבורך אורחים נכבדים הופיעו בירח העבר בשערי ירושלים האדון דר׳ שאפיר אשר הביא 25 נערים מפליטי רוסיא, וימצא למו מקום בנחלת חברת כי״ח הסמוך ליפו, ושמה ילמדו ידיהם לעבוד את האדמה, והחברה תדאוג למלא מחסורם, שנים אנשים מתושבי סוב אשר נשלחו הנה מהחברה שנוסדה שם לכונן מושבות בארץ הצבי, לתור את הארץ, ואיש אחד מיושבי גאלאטץ אשר גם הוא בא הנה לאסוף ידיעות ממצב הארץ לטובת החברה אשר נוסדה שמה לישוב הארץ. הראשונים עזבו שבוע זה את ירושלים על מנת לחזור כאשר בקרוני בפעם האחרון ונדברנו על אודות המקומות אשר בקרו, ספרו לי כי בבקרם את „מקוה ישראל"" נחלת חברת כי״ח, מצאו שמה את דר׳ שאפיר, והוא הניא את לבבם מלכונן מושבות בארץ הצבי, אמעריקא לכו ופה לא תבואו היה מדברו האחרון, ולפי דברתם מצב הנערים פליטי רוסיא כאשר הודעתי בשנה העברה במכה״ע „הצפירה"" גמרה אומר חברת כי״ח לכונן בציון בית ספר למען לא ישקדו ילד הענים על ביה״ס אשר להמיסיאן, והפעם נלוה עמם גם החברה אגודת אחים אשר בלאנדאן, ויוציאו הדבר לפעלו, וזה כשבועים בא הנה המורה הראשי האדון ניסים בכור, ויבקר את רבני האשכנזים והספרדים, והאחרונים קבלוהו בכבוד ויכתבו ידם אליו. המלאכה לסקל הדרך ההולך מפה חברונה נשבתה, מנסיבת רפיון רוח הפחה ופקידיו לפי דברת מכה״ע התוגרמים חושבה אחור הפקודה לקחת חיל הצבא מכל בני הדתות השונות אשר בתוגרמא, מנסיבת המעצורים המונחים על דרכה. גם החורף העז לא יעצור בעד יושבי רוסיא מבוא הנה ואין לך שבוע אשר לא יופיעו אורחים חדשים בשערי ירושלים, ולדאבון לבבנו מצבם פה ברע הוא ואין לאל יושבי ציון לעזרם. יעקב גאלדמאן"
021-HZF-1882-03-14-001-09073_toc_7,היהודים בארץ החדשה," היהודים בארץ החדשה רואה אנכי מהמכ״ע העבריים המגיעים לידי מאייראפא, שמדברים מועד נויארק לבדו כעומד בראש יתר הועדים וכוללם יחד וטעות היא בידם, כי באמת נמצאו בארצנו שלשה ועדים ראשיים (מלבד ועדים קטנים וסניפים להגדולים) עומדים בפני עצמם ואינם תלויים זה בזה, אף כי מטרה אחת להם לתמוך בידי הנמלטים מרוסיא, ומושבם בנויארק, נוארלעאנס, וסינ׳ סיננאטי בכלל אשמחה להשמיע כי פעולת כל הועדים הולכת הלוך וטוב, וכולם כאחד מתאמצים בכל כחם להטיב מצב הגרים ויודעים הם „שהיציאה"" אך החלה, ועוד המלאכה מרובה לפניהם והזמן קצר, יען בימי האביב הקרובים לבא יבואו וינהרו הנה אלפים, ורבבות החפצים לצאת לאמעריקא פליטי רוסיא ועל כן כל ועד וועד משתדל כפי כחו ולפי דרכו ולרגל המלאכה אשר לפניו, להיות מוכן ומזומן לקבל את הנמלטים ולתמכם ולסעדם כפי האפשר.. פעולת הועד הראשי מנויארק השקול באמת כנגד כל הועדים, כבר השמעתי באחד ממכתבי הקודמים, כי קבל את כל הגרים אשר נשלחו אליו מתחלה ע״י חברת כי״ח מפאריז, עתה כאשר חדלה לשלוח יבואו הנה ע״י האלליאנס מוויען, ורבים יבואו גם על הוצאותיהם ויפנו בפה אל הועד לתמכם בכספו ובעצתו, וכפי אשר הודיע לי אחד מהעוסקים בצרכי הועד, כבר באו עד עתה (ר״ח אדר) יותר משני אלפים וחמש מאות איש, מלבד כשלש מאות איש הנכונים לבוא בשבוע זה בהספינה „איללענוים"" לעיר פילאדעלפיא. (ואגב אורחא אודיע כי שר העיר ההיא עשה אספת עם ביום 15 פעברואר, ויקרא נדבות בעבורם, יותר מחמשת אלפים דאללאר לתמיכת הגרים ההם), וממספר 2500 גרים אשר קבל הועד בנויארק, שלח אלף ושמונה מאות ליתר הועדים בכל ערי המדינות, ובעד שלש מאות מצא עבודה ומלאכה בעירנו נויארק, ומאה אנשים מצאו חית נפשם בעצמם, וכשלש מאות עודם עצורים בהאי ווארד והועד יספיק להם כל צרכיהם, כי כבד מהועד להמציא להם עבודה, על כי הם מבני העליה, ביניהם כששים סטודענטים אשר לא יצלחו למלאכה, יען לא הסכינו בה מעודם. מלבד הוצאות המזונות והלבשה הוציא הועד כעשרת אלפים דאללאר הוצאות הנסיעה בעד הגרים להגיעם למחוז חפצם בערי המדינות גם שלח 2800 דאללאר להועד בנוארלינס בעד הקולוניא. אבל זאת היא רק ראשית פעולת הועד מנויארק אשר הוא עושה לפי שעה, ועיקר תכליתו ומטרתו היא גם כן ליסד קולוניות בעד איזה אלפים נמלטים, למען יעסקו בעבודת האדמה, אך עוד קצרה ידו להוציא את מחשבתו זאת לפעולתה, יען לפי החשבון יעלו ההוצאות להושיב איש וביתו על נחלת שדה ולהמציא לו כל תשמישי ביתו ועבודת האדמה ומקנהו, מחמש מאות עד שבע מאות דאללאר, ועתה צא וחשוב אם היו מתחילים ליסד קולוניות לא הספיק להם כל הכסף אשר אספו עד עתה העולה רק כארבעים אלף דאללאר לטעת רק כשבעים גרים על אדמתם, ולכן רק מסכלות יתמהו רבים על הועד וישאלו מדוע לא יקרב אל המלאכה ליסד קולוניות? כי תחת השבעים נפש שהיה בידו לחלק להם נהלות שדה, הטיב לשני אלפים וחמש מאות איש להמציא להם עבודה ומלאכה ופרנסה מיגיע כפם. אבל המטרה ותכלית הקולוניות לא תזוז מנגד עיני הועד, ובעבור זה ורק בעבור זה לבד שלחו את הנכבד מאריטץ עללינגער לאייראפא, לעורר את עשירי אחינו בלאנדאן, פאריז, בערלין, וויען וכו׳ לנדב מילליאנים, ויש תקוה כי נסיעתו לאייראפא תעש פרי, עללינגער עודנו עצור בלאנדאן, וגם הדרשן דאקטאר ליליענטהאל הנודע ברוסיא, אשר הוא כיום באייראפא, ילוה אליו בדבר השליחות הזו, ושניהם כאחד יעשו חוזה עם ראשי אגודות הקהלות באנגליא ובאשכנז ועם ראשי חברת כי״ה בפאריז, וויען וברלין, להעירם ולעוררם על דבר הקולוניות, וכאשר יסכימו גדולי ועשירי אייראפא לזה, אין כל ספק כי יוציאו מחשבתם לפעולת ידים, וברבות הימים יהיו הקולוניות ועבודת האדמה מקור נאמן למחיה ולפרנסה לעם רב מבני ישראל הנודדים מרוסיא. פעולת הועד מנוארלעאנס והקולוניא הראשונה אשר נוסדה על ידו כבר הודעתי ג״כ בהצפירה, אך חסרתי גם טעיתי אז באיזה פרטים אשר כתבתי מפי מכה״ע ומפי השמועה, ולכן אחשוב כי לא למותר יהיה להעתיק את פרטי דבר הקולוניא, מדברי המודעה (ראפארט) אשר הוציא ה׳ מענקען ראש להועד מנויארק אשר נסע שם לתכלית הזאת: הועד הנבחר לבחירת הקרקע לא מצא חפץ באדמת מחוז קאלקאויסי פאריש, אשר היה עם לבב הממשלה למכרה להגרים כמעט בלא מחיר, ובחר לקנות את אדמת האחים נומאן הנודעים בנדבת לבם ובאהבתם לבני עמם, אדמת האחים נומאן אשר נקנתה מאתם תכיל בשטחה שני אלפים ושמונה מאות מעניות') הקולוניא רחוקה 350 פרסה אמעריקאנית:) מנוארליאנס בדרך המים, ועשרים וחמש פרסה מהעיר נאשוטש עיר גדולה במדינת (הערת הכותב) !) שתי מענית ומחצה שוה לדעסאטין רוסיי, ולפי זה תהיינה 2800 מעניות או מארגען 1120 דעסאטין במדת רוסיא. 2) פרסה או מיל אמעריקאני הוא 1700 יארד, והיאניד שלש רגל, ואורך פרסא געאגראפית קרוב לאורך חמש פרסאות אמעריקאנית, ומרחק הקולוניא מנוארלינס הוא רק 76 פרסאות געאגראפיות ועוד. מיסיסיפי, והקולוניא מחוברת דרך הנהרים הגדולים מיסיסיפי ואוטשיטא עם הערים הנזכרות, אדמת הקולוניא פוריה ודשג מאד, מחציתה עובד בה ומחציתה קרקע בתולה, ומרומים תשכון ולכן איננה צפויה לשטף הנהרים עת יעלו וישטפו מעל לגדותם, וערים קטנות בנויות בנוה צומחות ופוריות מסביב לה בשכונתה, אל נוארליאנס הרחוקה ממנה רק כמהלך 48 שעות דרך אניה בלב הנהר מיסיסיפי, תביא את תבואת אדמתה ליום השוק. מחוז קאטאהולי אשר הקולוניא עליו תחשב נודע לתהלה עקב אוירו הבריא והנחמד הטעמפעראטור לא יעלה שם בימות החמה למעלה מתשעים מעלות?) ולא ירד בימות החורף למטה מן זערא (גול), מוכי חמה לא נודעו שם אף בימים שהחום כל יתר ימות השנה, התבואות שתשתבה בהן אדמת המחוז הן, צמר גפן, עלי טאבאק, קני צוקער, כל מיני דגן, ובפרט שבולת שועל ואורז ודוחן, וכל מיני פרי עץ וירקות וזרעונים מביאים מאה שערים; עשתרות בקר וצאן יגדלו ויפרו מאד על אדמתה ומעשרות את בעליהן, יען האדמה תדשא ירק דשא רטוב ושמן כל ימות השנה בקיץ ובחורף, גם נקל לגדל פה כל מיני עופות ביתיות. מספר יושבי המחוז עולה לשנים עשר אלף, בתוכם אשכנזים אירלאנדים ויהודים, והכרת פניהם תעיד בם כי כולם מתענגים על רב טוב ולא ידעו מחסור ואומרים לכל כי הם שמחים בחלקם. תנאי הממכר והמקנה: על הקונים לשלם להמוכר בעד 2800 אקערס שבעה דאללאר בעד כל אקער, וכל שבח הקרקעות הגדרים הבנינים והסוכות וגם בית משרפות הדזין *) הבנוים על האדמה, הכל כאשר לכל יזכו הקונים, ועל הקונים לשלם מכסף מקנתם שני אלפים דאללאר לשנה להמוכר עד תום התשלומין, וזמן התשלומין יתחיל מראשית שנת 1885 והלאה, ולפ״ז יחזיקו הקונים באדמת מקנתם שלש שנים מהיום עד ראשית שנת 1885 חנם בלי כל מחיר ותשלומין, וגם המסים והארנוניות יעלו המוכרים מכספם במשך שלש שנים האלה יען השנים האלה יחשבו רק לשנות מסה ובחינה, לדעת אם יצליחו הקונים או לא, ורשות יהיה להקונים לחזור מקניתם ולבטל את המקח וממכר במשך השנים האלה מבלי כל תרעומות מצד המוכרים, אבל במשך החמש שנים הבאות מן שנת 1885 עד 1890 יהיה על הקונים לשלם להמוכרים שני אלפים דאללאר מכסף המקנה מדי שנה בשנה קרן ולא רבית, ומן שנת 1890 והלאה יהיה על הקונים אשר לא תשיג ידם או ימאנו לסלק את כל התשלומין, לשלם גם רבית ששה למאה מהקרן אשר ישאר (המשך יבוא) בידם.  יהודה דור אייזענשטיין"
021-HZF-1882-03-14-001-09073_toc_8,הצופה לבית ישראל," הצופה לבית ישראל השאון הגדול אשר קם במחנה העמים הסלאווים, ופחד מלחמה אשר הניח לפתע פתאום מסתר מחבואו, לפרוש ענן צלמות על פני כל ארצות אייראפא, השקיטו עד ארגיעה את סערת דברי הריבות, עקשות פה דוברי כזב ולעג השאננים בשאלת היהודים. ביום אשר עשה הגענעראל סקאבאלעוו בפאריז אותות בדים ויפיח לקץ הפלאות, וכח מעשיו הגיד לפרחי התלמידים הסערבים ולסופרי מכה״ע, נדחתה שאלת היהודים מפני שאלת הסלאווים, וכל סופרי אליל הדוקרים אותנו בחרבות שבלשונם, כולם נסחפו בשטף הפאנסלאוויזמוס, ויכוננו מיתרי כנורותיהם לעלה ולקלס להגבור הנערץ המעוטר בזר ב) מעלות הקור והחום באמעריקא נחשבים לפי חשבון פאהרענהייט, המחלק את הבארמיטיר לשתי מאות ושתים עשרה מעלות, וכנון זה צריכים למודעי, שלא יתפלא הקורא שרגיל למנות קור וחום במעלות ראימור, ויאמר הלא בתשעים מעלות חום אין כל בריה ומלה לעמוד, וכן הזערא של פאהרענהייט איננה הזערא של ראימור, רק למעלה ממנה בשלשים ושש מעלות. *) דזין Gin היא משקה משכרת המתבשלת מן כרשיני פרי הבכאים (וואכהאלדער) והמשקה הזה ישתה באמעריקא כיי""ש ברוסיא. תהלה ותפארת בגלל נצחונותיו נגד התוגרים והטעקינצים המתעתד לנחול עטרת נצחון גם נגד האשכנזים, אך רגנת תאבי מרגוע ושואפי צל היתה מקרוב, כקיקיון יונה היה לנו מחסה השאלה הסלאווית, בין לילה ירדה השאלה הזאת לטמיון, סופרי מכה״ע נלאו להפך בדברי סקאבאלעוו, אחרי אשר כבר דרשו על קוץ וקוץ תלי תלין של הלכות, וישובו להתגדר במקצוע האהוב להם מאז, ולהריק רגשות שנאה שפלה ורבה נוראה על עם עברתם. סברות נאוואיע וורעמיא, רוסס ודומיהם, מתלבשות בלבוש פעולות ממשיות, וכל דעות האנטיסעמיטים הגרמנים והסלאווים, מתגשמות בתוך מקרים ופגעים כמראה מוראה ונגאלה אשר ראינו בשנה החולפת. עין הממשלה והשגחת הפקידים צופיה כעת ביתר שאת על משמר הסדרים והמנוחה אבל בכל זאת לא נתמוטטו עוד רגלי שונאינו, ואנחנו עוד לא שתינו ומצינו את קובעת כוס התרעלה. בערים הקטנות תתפרץ השנאה וירחב הפרץ בין יושביהם ודלדולים ופגעים קטנים קרו לפי הודעת מכה״ע גאז׳ פאלס׳ No. 63 בהערים גולי- פאלע, קארטוזא, בעריאזע פרוזאן, נאווא אלכסנדריא פליטאוויץ, ציגירין, והאחרון הכביר בעיר הקטנה קלימאווא אשר על דבר הפרעות והשערוריות שמה, יספר לנו מכה״ע „זאריא"" דברים איומים ומרגיזי נפש, שעירי הפרעות עושים במחשך מעשיהם, ומפיצים בין העם מגלות סתרים וכתבי פלסתר שדמיונן כאש המהבהבת בנעורת ודרכן לילך ולהזיק, והם רחבו ונסבו לפי הודעת „הרוסקי יעבריי"" בעיר נאווא- טשערקאסק, נאווא-מאסקאווסק ועוד. המכתב עתי גאזעטא פאלסקא שהוא דן דין אמת לאמתו בכל דבר הנוגע לישראל, הפיץ אור במאמרו האחרון על הדרך החדשה אשר בחרו בה עושי השערוריות, לבלי לצאת חוצץ נגד היהודים בזרוע חשופה, אך להגיח ולהתנפל עליהם ולשדד רבצם ע״י תגרות ופרעות קטנות המתחדשות לסירוגין, הדרך הזאת היא הרת שואה ועמל, והליכותיה כדבר באופל יהלוך, על כן אין לתמוה על סערת הרוחות והלבבות ההולכת הלוך וגדול בקרב משכנות בני ישראל, בארצנו. למראה הקטיגוריא הנוראה בדברים ובמעשה אשר לא מלאה עוד סאתה. התלהט בלב אחב״י רשפי אמונה טהורה הצומות וזעקתם ובצקון לחש משובב נפש לפי הודעת „ראזסוויעט"" בעיר אחת ענו את נפשיהם בצום גם ילדים בני שבע שנים, ובכל מקום אשר דבר הצומות והסליחות מגיע, יחבקו גם אחינו הנאורים את חיק הדת, ויינקו מלוא לוגמא מעסיס תנחומותיה. שפה אחת ודברים אחדים נשמע מפי כל השואלים ודורשים בהלכות שאלת היהודים, כולם יחושו עתידות ויעמיקו שאלה, לדעת מה נשמע בלשכת השאין, מקום שם חברי הועד התיכון ישבו כסאות למשפט על בני ישראל שוכני רוסיא. אך אין אף אחד מאתנו רואה את הנולד, ובנגוע למפעלות הועד הזה יתאמת משל הקדמוני: הננו שומעים רעש אופני הריחיים בטחנם ושאון האופנים דא לדא נקשן, אך הקמח עוד לא נראה לנו, הצעת גירוש היהודים מן הכפרים אל הערים, אשר בא זכרה בגליון הקודם, היא מן בכורי פרי הועד הזה, ולדברת מה״ע „נאוואסטי"" כבר נגמרו ונעשו החוקים והגדרים למניעת השערוריות נגד היהודים בעתיד, ובנוגע לסדר החוקים הכלליים נמסר הדבר לאחד מחברי הועד, איש חכם ומלומד, לכונן לחקר כל החוקים העתיקים והסדרים הנושנים, ולסול לו נתיב בנבכי מסלוליהם ותהלוכותיהם, הפאנסלאוויסט גאלאגאן אשר הרבה לקטרג נגד מוזגי הכוסות מבני ישראל, ולדבר תועה על היהדות, ולהוכיח כי יניקת ומציצת כל טוב הארץ, היא אחד מן עקרי התלמוד, הורם והונף בימים האלה לשבת בסוד חברי הועד. הצעת מאנדעלשטאם ע״ד ישוב היהודים במקומות המרווחים והשוממים, נתנה ענין רב להועד לענות בו, ולתוגת נפשנו היתה גם כן כאבן מסמא האוחז את העינים בחו״ל ומכה״ע האנגלים והצרפתים ראו את המציאה הזאת ונפלו עליה וגם מכ״ע האנגלי .Jew. World. אשר אין דבר נסתר ממנו, נלכד בפח השגיאה להגיד לקאטקאוו ישרו, ולחשוב את הפאנ- סלאוויסטים כבעלי תשובה. לפי דברי מה״ע „רוסס"" עתיד הועד הממתיק סוד על דבר מסעי האכרים וגדודיהם, לבקש מנוס ומפלט גם להיהודים אשר שכניהם הנוצרים מתקוממים נגדם, והידיעה הנכבדה באה במכ״ע „קורי׳ ווארש"" No 72 כי אצילי הפולאנים הגראף זאמויסקי וה׳ אסטראווסקי נקראו לעיר פ״ב, לקחת חלק במועצות הועד העוסק ע״ד עקירת היהודים ממקומות מושבם והשתקעותם בישובים חדשים אשר בהם לא יוכלו להתחבט ולהתנגח עם בני עם הארץ. הדבר הזה יעיד כמופת נאמן, כי המו״מ ע״ד מצב יהודי רוסיא ויהודי פולין נושא בד בבד, הכל מקיף וכוללם יחד, אך לנגד זה היה לנו למשיב נפש, חוות דעת מכה״ע „גאזעטא ווארשאווסקי"", אשר אם כי לא נזרקה בו אהבה יתירה לישראל. הפעם יצא מגדרו ויבאר ויסביר, כי נקודת ההשקפה שממנה הביטו נבחרי פולין זאמויסקי ואסטראווסקי, על שאלת איסור החזקת בתי משקה ליהודים, והוא, שאין להגביל וליטול מאת היהודים את הזכות בענף המסחר הזה, היא תהיה לקו גם בשאלת ישוב היהודים כל טובי הפולאנים, ואהבת יושר וצדקה נצנצה בהם. האהבה הזאת תזהיר ותתנוסס במאמר יקר אשר ערך המאור הגדול בספרות הפולאנים, זקן הסופרים ואיש התהלה קראשעווסקי. כמ״ע השבועי ""K1osy"", בו הוא לוחש על המכה והמהפכה מן חדש דעצעמבער, ומוכיח בעליל כי השנאה לישראל היא מולדת חוץ ומאשכנז נפתחה הרעה לכל יושבי תבל, והחובה מוטלת על כל נבוני העם וראשיו, לגדור בגזית בעד המגפה הזאת לבל תפרוץ עוד בהם, קול מליץ יושר אחד מאלף ישים לאל דברי המסטינים והמחפירים, וראוי להיות זכור לטוב בקורות בני ישראל בעת הזאת. בעוד מעבר מזה ירצע אזנינו קול מחצצים וזמיר עריצים, אשר ידיהם מלאות עבודה להשליך לפידי בוז לתוך עשתות שאנן, ומעבר מזה נראה את האומללים מבקשים מחסה מזרם בצל הדת, וקוראים לבכי ולמספר לקרחה ולחגור שק, ורוח הלאום היה עופל ובחן לנפוצות ישראל התועים בארצות מדחי אל דחי, נוה שאנן בל ימצאו, הנה לדאבון נפשנו נראה, כי בעלי הפרעות הגדילו מדורת השנאה גם בסוד הנבחרים אשר בחיקם הוטל גורל גוי ואדם. בהפארלאמענט הפינני נצחו שונאי ישראל והטו לכף חובה ברוב מנין של 26 נגד 6 ההצעה אשר דרשה בעד היהודים חוקה אחת ומשפט אחד עם כל יושבי הארץ, נדחתה ברוב דעות, ולנגדה ההצעה של גירוש נתקבלה לדון עליה, נפלאה ונשגבה היא השנאה עד כי לא נדע שחרה, אדמת פיננלאנד וסלעיה לא יטיפו עסיס לבני ישראל. בקור צפונית מערבית ההוא קטן יעקב ודל, אינם מצוינים לא בעושר לא בנכסים בכל זאת גם שם הרימו שונאי ישראל במרום קולם והשמיעו יללת תנים, כי לא יארכו הימים והגר אשר בקרבם יעלה מעלה מעלה והם ירדו מטה מטה, הנחה כעין זו אנו קוראים במ״ע אשר להממשלה ע״ד היהודים בפלך טשער ניגאוו, וההתרבות הנפרצה אשר תצלח ביניהם, שמעו זאת הפיננים וירגזון, חיל אחז יושבי הערים והכפרים מפני היהודים אשר רובם אנשי הצבא מקדם לוא התבוננו הפיננים למצב יושבי המחוז אפאטשעצק כי עתה למדו מוסר ויחכמו מן המחוז ההוא (מודיעים למכ״ע „וואסחאד השבועי״) שהוא נשען אל מחוז לוצינסק, זה האחרון משתרע בתוך התחום של ישוב היהודים, והראשון מחוץ לתחום, מזג האויר תכונת האדמה וכל תנאי החיים שוים הם בשני המחוזות האלה, בכל זאת האכרים במחוז לוצינסק היושבים יחד עם היהודים, הם מתפרנסים בריות וחיים חיי ענג ושלוה, בעוד אשר שכניהם במחוז אפאטשעצק הרובצים תחת משא הסוחרים ומלוי ברבית מאחיהם, הם מתמוגנים ברעב ולבושים בלואי סחבות ויחפים. גם בארץ אשכנז נראה כמראה הזה. בפאממערן שהיא רבתי ביהודים, עומדים האכרים במרום המדרגה, כי סחר תבואות פרץ בארץ, ובהמחוזות אשר בהם ישלטו האצילים הגאיונים, טבועים האכרים ראשם ורובם ביון העוני והמחסור, תנועת היציאה הולכת ומתגברת, ובכל יום ויום שיירות גדולות „אייראפא מיעדען"" עוזבים את הארץ ללכת לאמעריקא, בכל זאת אין פוצה פה ומצפצף נגד האצילים, והקטיגוריא האנטיסעמיטית עוד מבלבלת את הלבבות. מעיר ראהמע מודיע מכ״ע פאס- סישע צט״ג, כי בימים האלה בא שמה המטיף בחצר המלך שטעקקער להביע דרשתו בבית התפלה ובבית הועד. אולם השומעים לא יכלו נשוא את השטנות והרבה הנוראה אשר הביא על עם ישראל, ויחללו קדושת בית התפלה בהמון ושאון גדול אך גדולה מזו היתה המהומה והמבוכה בבית מרזה אחד אשר שם נקהלו לשמוע דברי שטעקקער, כמעט פתח את פיו בחרפות וגדופים נגד היהודים, התגעשו השומעים וירקעו ברגליהם וימלאו פניו קלון, לריק הזהירם היושב בראש ויצו עליהם במפגיע, גם תחנונים דבר אליהם, לתת להמטיף לכלות את דבריו, לשוא חנן שטעקקער את קולו להרגיע את סערת רוח העם, כל הקהל הגדול כמשק גבים שקקו וירעשו, ושטעקקער התגנב דרך מבואות האפלים, וינס מן העיר ועקבותיו לא נודעו, אך לא בכל הערים אשר סבב בהן היתה אחריתו להכרית, בערים רבות הצליח להבעיר זיקי שנאה ולהרחר מדנים בין היהודים והנוצרים. התנועה האנטיסעמיטית מצאה לה מסלות גם למחוזות סלאוועניען באוסטריא, לפי דברי „צייטונג ד׳ יודענטהומס"" כח מעשיו של שטעקקער נראה בכל תקפו בעיר זירמיען, אשר שם היתה ברית אחים כרותה בין היהודים והסלאוואנים הנוצרים, ועתה תקף עליהם יצרם ללכת שולל ברסן מתעה אשר בו ינהגם שטעקקער וציריו עושי דברו, והם מפלפלים וטוחנים הרים בסברא בשאלת היהודים, גם אוחזים במקל חובלים להתיר קשר של קיימא זה. גם באוסטריא מאז נסוגו הליבעראלים אחור מאחוז רסן הממשלה, הועם אור חופש היהודים, ומעט קט הוסג אחור משפטם לדברת מכ״ע „נייע פרייע פרעססע״ הורה השר שעל עניני החינוך פנים שלא כהלכה בעניני זכיות היהודים, והחליט שאין ליהודים הזכות לנהל בתי ספר אשר ילמדו בהם תלמידים נוצרים והיהודים, הדבר הזה פותח פתח כחודו של מחט גם לשאר הגבלות, ופניות לאחור ולא לפנים בבוקאווינא חותרים האנטיסעמיטים במחתרת ומכסים מעשיהם במשאון, ובמגלות סתרים ישאו גם אל ההמון לפרוע פרעות ולקצות ביהודים, ובאונגארן מרקדים ומכרכרים בכורי שטן אלה ברחבה. ויחרצו לשונם מבלי הפוגות. לאור מדורת השנאה נבקע שם שחר לא עבות להיהדות הדתית והלאומית, מזי זלעפות ולחומי רשף המשטמה, יבקשו נוחם וחוסן ישועות בחיק דת מורשה ורגש לאומי, ונשמת חיים נופחה בעצמותיהם היבשות. במ״ע „צד״י"" נדפס מכתב מאת אחד היהודים מארץ אונגארן, איש מורם מעם ונושא משרה כבודה במדינה, אשר בו הוא מעיד, כי הענריצי ושטעקקער, ניישטעטטין ושיעפעל- ביין, קיוב ויעליזאוועטגראד, ווארשא ואדעססא, הכניסוהו תחת כנפי השכינה, והשיבוהו לבצרון אל היהדות אשר כבר גלה ממנה. בשפה לנאמנים יתאר הסופר הזה את דעותיו הכוזבות וקרירות רוחו מאז. ביחוס כל ענין הנוגע לכלל ישראל בעבר או בהוה, וגועל נפשו לכל אלה אשר החזיקו במעוז לאומיות ישראל. ועתה החזירוהו הרדיפות למוטב, וזה שנתים ימים, אין דבר נוגע ללבו בלתי דברי התלאות והרדיפות, אשר מצאו את ישראל. התלאות האלה המריצוהו לכונן לחקר דת עמו ודברי ימיו ותולדותיו, ומאז נהפך לאיש אחר, ולבו רחב כפתחו של אולם, ודופק ומרגיש בחזקה ומיצר בצרת עמו ודואג לטובו, לרוחתו ולישועתו אורות מאופל אלה אך שביבי נגה קטנים המה, לעומת שמש צדקה ומרפא בכנפיה אשר יצאה בגבורתה בארץ אנגליא, לטובת העשוקים והנדחים. שאלת היהודים עלתה עוד הפעם על שפת נבחרי הפארלאמענט האנגלי, הבאראן ווארמס חשף את זרוע עוזו בחכמת נואמי נאום, והתעלה על במתי הומיות וגפי מרומי הויכוחים, ברוח כביר ואיתן בדרשתו האחרונה בבית הנבחרים, אשר לתוגת נפשנו לא נוכל להעתיק ממנה לא דבר ולא חצי דבר. כל מכה״ע האנגלים מודים בפה מלא, כי הדרשה הזאת היתה חץ שנון וחזיז רעם על ראש גלאדסטאן, כי בה סתר ווארמס את תשובתו האחרונה בדבר שאלת היהודים, ויוכיח בעליל כי לא נשגבה שאלת היהודים מאת הממשלה, ובפיה ובלבבה לעשותה ולהתערב בדבר הזה; גם שרים רבים ונכבדים, שלומי אמוני כת הליבעראלים והקאנסערוואטיווים מלאו אחרי דברי ווארמס, אך גלאדסטאן ונארסקוטה שנו וישלשו את דבריהם, ובאחרונה ראה ווארמס לנכון לפניו להשיב אחור את הצעתו, לדבר הזה גדולים חקרי לב, ולדברת מכ״ע  אשר הקדיש לענין זה מאמר גדול ורחב ידים, אך  לשוא ישמחו מכ״ע המסטינים ברוסיא, כי ווארמס בעצמו לא בקש כלל להמריץ את ממשלת אנגליא לדבר דברי קנתור ואיבה אל ממשלת רוסיא, אך בכוונה העלה את השאלה הזאת בתוך מועצות בית הנבחרים, להעיר ולעורר יותר את דעת הקהל אשר דבריה נשמעים, ופעולתה חזקה יותר מדברי אנשים אחדים תופשי רסן הממשלה, הועד הלאנדאני מסר לדפוס במכ״ע הנ״ל את תוכן כל המכתבים אשר קבל מערים שונות ברוסיא, מאת אנשים נאמנים וידועים, ע״ד מקרי השנה החולפת. תנועת המיטינגים תלך דרכה בסופה וסערה, תלמידי בית מדרש מדעים מאוקספורד ערכו ספר גלוי אל ראשי הועד הלאנדאני, אשר בו יתנו אותותיהם אותות ההשתתפות בצער האומללים, וקריאת תגר ומחאה נגד האנטיסעמיטים בכל מקום שהם. בבית הועד הלאומי בלאנדאן היה מיטונג גדול אשר בו לקחו חלק גדולי הלארדים, שרי הצבא, וכהני הדת, בישיבה ההיא נקראו דברי מכתב אשר שלח ה׳ קאזאלעט המשתדל בענין ישוב א״י, והמפליג לדבר בשבחה ובנחיצותה של ההצעה הזאת. העשיר הנכבד הזה נושא ונותן עם ממשלת הסולטאן בדבר בנין מסלת הברזל מטריפאלי לדמשק, ורוצה לתת שם עבודה לפליטי ישראל, ואחרי כן אחוזת אדמה להתישב עליה, במיטונג ההוא נתקבל ג״כ ה׳ ניסן ראפאפורט אשר הגיש מכתב בקשה בשם 25 פליטים החפצים ללכת לעבוד אדמת הקדש בגלעד בהערים קארדיפף, נארטהפיעלדס, האסטינגס, ועוד, היו גם כן מיטינגים גדולים ונאסף כסף הרבה. בהערים ניוקאסטל ליעדם סטרויד דאווער אוקספורד היו מיטינגים אשר לדברת מ״ע „דיילי ניוס"" נקבצו באו שמה „מן גדול שרי העיר עד בן האמה היושב אחר הריחיים״. בני החברה המחזקת בהרעה כי האנגלים הם מיוצאי ירך עשרת השבטים, כוננו מיטונג גדול בהאסטינגס, לדעת האנשים ההם מקרי השנה החולפת הם דברים הנוגעים בכבוד עם אנגליים. גם על הנשים עבר רוח קנאה לקנא בהגברים אשר התנועה הזאת נתנה להם ענין לענות בו. והן מכינות א״ע לעשות חדשות ונצורות, לערוך מכתבי בקשה אל הנסיכה אשת יורש העצר, ואל הנסיכה אף עדינבורגה אחות הקיר״ה, ובענין זה נדפס מכתב מלא דברי נגידים, וסובב הולך בחקר דברי ימי ישראל, והישועות אשר באו ע״י אשת לפידות וע״י הרסה זו אסתר ומעורר את הנשים לפעול ולעשות דבר לטובת היהודים, בעלת המכתב הזה במ״ע .Jew. World. היא גבירה אחת ממרום עם הארץ, והמו״ל ישית עליו נוספות, מאמר נחמד ונעים, אשר בל״ס יעשה רצון בעליו ולא יהיה קול קורא במדבר הציר אשר עליו יסובו כל דברי המיטינגים, המו״מ ומאמרי מכה״ע, היא ההתנדבות והתמיכה בידי היוצאים, עוד אשתוללו אבירי לב, ובעלי ההצעות עוד מתחבטים ומתלבטים ומחבלים זה לזה בהלכה, ע״ד הצעת ישוב א״י וישוב אמעריקא, השר לוירענס אליפהאנט שהוא בר סמכא בענין זה יותר מכל המתוכחים. החליט דבר לשלוח את הבינונים שיש בידם מעט כסף והם מוכשרים לעבודת האדמה. ויוכלו להתפרנס לע״ע טרם תתן להם אדמתם את יבולה, למחוזות ארץ הגלעד על גדות הירדן או בקרבת יפו, ואת העניים לאמעריקא או לקאנאדא המערבית ולקולוניות של אנגליא. ההחלטה הזאת היא מכוונת בכלליה ובפרטיה אל שיטה „הצפירה״ ודעתה ביחוס השאלה הזאת, הד״ר רילף הרב במעמעל העסקן הגדול והשתדלן הנמרץ לטובת יהודי רוסיא, נוטה לדעה הזאת בקונטרסו האחרון אשר כתב ע״ד שאלת היהודים, לנגד זה הד״ר גרעטץ, התייר הגדול בדברי ימי ישראל. לפי הודעת הסופר מברעסלויא אל היהודי הרוססי"" הוא מתנגד מכל וכל אל הצעת ישוב א״י החברה ציון ברומעניא עושה מעשיה בשקידה ובחריצות רבה. התנועה של חפץ ישוב א״י נגעה עד ארץ תימן, וכאשר התפשטה שם השמועה כי עשירי היהודים קנו את אה״ק ותקם להם לאחוזה, עשו להם כלי גולה וימהרו במספר רב ירושלימה, ועתה הם מתמוגגים בזלעפות רעב בחוצות ירושלים הסופר האנגלי הגדול טשארל ריעד כתב מאמר במ״ע „דיילי טעלעגראף״ שבו הוא מסביר את דעתו, שאין דרך אחרת לפני פליטי .Jew. Chr היהודים רק לא״י ובגליון האחרון של מכה״ע אנו קוראים מאמר מאת איש החותם א״ע „יהודי רוססי"" אשר בו הוא קורא אל הנדיבים האמעריקאנים את קול הקריאה „שקול טיבותך ושדי אחיזרי"" ומדבר בשם דעת הקהל של יהודי רוסיא, כי רק ישוב א״י יוכל להרימם מסתר המדריגה ולהיטיב את מצבם. הועד התיכון הוא נוטה לדעת אליפהאנט, וע״ד פעולותיו בכלל ובפרט הננו מודיעים במקום אחר נהום סאקאלאוו"
021-HZF-1882-03-14-001-09073_toc_9,מעשה הצדקה להיוצאים," מעשה הצדקה להיוצאים כעמוד האור יאיר הועד הכללי בלאנדאן לפני מחנה יוצא חפזון, רבים ישאלו יכספו לדעת אנה פני הועד מועדות, ואיה איפוא המסלה העולה אל המטרה אשר הציב לו, אך הוא לא בחפזו יוציא משפט, וכל מזמותיו ומערכי לבו יפלס בפלס התבונה. הן הקארדינאל מאננינג, האיש אשר רוחו נוסס לים בהועד ההוא לנס ולתפארה. לא בסתר הגיד כי רק ירושל קרית מעוז לישראל, רק ארץ הצבי תהיה למנוס ולמקלט לבני עם עולם אשר ארץ מולדתם מתקוממת נגדם, כי שם לא ידח מהם גדה ולא תתעורר נגדם קנאת עם. בכל זאת יעביר הועד לעת הזאת את פליטי רוסיא ארחות ימים באניות לאמעריקא ורק לימי האביב יצפו, כי אז חזון למועד אשר ילך אליפהאנט לבראדי, להפיץ את הנדחים בארצות תבל. ולחלקם באה״ק, אמעריקא, קאנאדא, ומוצאות האנגלים, כאשר הודענו „בהצופה״ .Jew. בהתאסף יחד ראשי הועד בפעם האחרונה לדברת מכ״ע נקראו דברי מכתב אשר ערכו בעלי חברת גומלי חסדים , בו יודיעו כי המונים המונים מפליטי רוסיא ינהרו בעת הזאת לונדונה, ויבקשו פרות ועזר מאת החברה, אך מעינות אוצרה וללו וחרבו, על כן החלו לעורר לנדבות, ויכוננו ועד משנה לתמוך את האומללים ולהיות להם עזר כנגדם הגרעפין די אביגדור הודיעה להועד, כי בימים האלה אגודת גבירות נדיבות נוסדה להלביש ערומים ויחפים מן האומללים היוצאים לאמעריקא, בענות חן ענה הקארדינאל מאנגינג על הדברים האלה, גם הפלה לו אחד מכהני צדק הנוצרים לחבר הועד. מעיר גלאזגאוו תרדמת העצלות בשאר הארצות התעוררו, בארץ צרפת נשמע סוד שיח גדולים אשר יתכוננו ויתעתדו להרגיז ולהרעיש ארץ, לצעוק חמס נגד שערוריות בני עולה, ולאחוז בצנתרות הזהב להריק מעליהם הזהב אל אוצר הועד הלונדיני, וגם בשאר הארצות נמס הקרה אשר התעלם על לבות נדיבי אחינו באונגארן החלו אחב״י להתנדב לטובת האומללים, ובברלין נשא הד״ר הילדעסהיימער גם למתנדבים. ה׳ אשכנזי קורא עוד הפעם את הקריאה אל נטילי הכסף בפאריז, ליסד קולוניא גדולה באמעריקא בעסק של שטרות, אך ההצעה הזאת תחוג ותנוע במרחבי עולם הדמיון עד אשר תפול לבלי הוסיף קום לדברת סופר מכ״ע „יוד׳ פרעססע"" מעיר מילוואקעע באמעריקא, לא נכון רוח היהודים היושבים שם עם משלחת הפליטים אשר נהרו שמה כזרם מים כבירים, האומללים האלה המורדפים במוץ הרים מסערת קדים, לא בחפצם הלכו שמה, אך הועד בנויארק הותיר פליטה לכל מחוז ממחוזות אמעריקא, ובין כה וכה יכעסו אנשי המקום ובלא חמדה יקדמו פניהם, מכ״ע צייט- גייסט מטשיקאגא יחוה את דעתו לאמר: רצונכם לעזור להאומללים, החישו להם עזר ופדות, אולם אם לבכם כשמיר חזק מצור רגזו בלבבכם קפצו את ידיכם ודומו ואל תעקשו את פיכם לדבר תועה, כי למה תניאו ותשיבו אחור את ידי המתנדבים. בשבוע הבא נכונים 150 איש מגולי מחוזות הדרום ללכת באניה מלאנדאן לנויארק, שבעים וחמשה איש נשלחו בהוצאות הועד הברליני לאנגליא, והדבר הזה הריק עד היסוד את אוצר הועד הזה, אשר אחרי כל העמל, המליצות והמאמרים, קבץ כמה אלפים מארק! חברת בעלי האניות כוננה להנוסעים האלה בית מבשלות לתבשילי כשר. בפילאדעלפיא קדמו אחב״י את פליטי אחינו אשר באו שמה במספר שלש מאות איש, ויתנו להם לע״ע מעונות מרווחים, ויקרבום כמו נגיד באהבה ובאחוה ראש חברת בעלי ישוב בכנסיה פלארידא אשר באמעריקא שלח דברו לפילאדעלפיא, כי נכון הוא לתת ארבעים אקקער (ערך מארגע בארצנו) לכל משפחה, ואזרח עשיר אחד מכנסית קאראלינא הצפונית הודיע נדבת לבו לתת לכל משפחה אחת אחוזה מחמש וארבעים אקקער אדמה פוריה ודשנה צומחת דגן וגלומי טאבאק ויבול למכביר, עשיר יהודי אחד הודיע כי נכון הוא לתת פרס 250 דאללאר להיהודי הראשון אשר יקצור ויכ שיעור ידוע צמר גפן הצומה לרוב בארץ ההיא. אולם מצב אחינו הנעים ונדים בבראדי ובשאר הערים, אשר מארץ מולדתם כבר נעתקה רגלם ואל מעונם החדש עוד לא באו. הוא מעציב ומרגיז לב. במכה״ע האנגלי „דייל טעלעגראף״ אנו קוראים כדברים האלה: ד״ר שאפפיער אשר נשלח כציר מיוחד מאת חברת כי״ח לבראדי, להחיש עזר להפליטים ולתמוך בימינם לשוב אחור לרוסיא, שב בידים ריקות ולא מלא את מלאכותו. למרות עמלו וניב שפתיו אשר דבר קשות ורכות. לא הצליח המריץ ולהגיע לב האנשים לשוב בדרך אשר באו, הנה על כן תשית החברה את לבה לחוש עתידות לאלף ושלש מאות הנודדים האלה, הצפוים לעת הזאת אלי עוני ומחסור, עוד אנחנו כותבים והנה השמועה עשתה לה כנפים במכה״ע, כי הועד הואיל לחלק לתמיכת האומללים האלה 10,000 פונט שטערלינג, ואת המפעל הגדול הזה תוציא למענהו החברה אשר בוויען. לע״ שלחו להם חליפות שמלות, וישכרו למענם מעון לחסות בצו קורתו עד ימי האביב. גם חלקו ביניהם כסף מעט לכלכל את מחסוריהם, ד״ר שאפיר בא כעת מעיר יפו אשר שמה הוביל את הילדים למסרם אל בית החינוך לכורמים ויוגבים, את מלאכת הרפואה אשר היא אומנתו השליך אחרי גוו, ואת כל עתו ועמלו הרים תרומה לטובת האומללים. לפי דברי מכ״ע הנ״ל. תנועת היציאה הולכת ומתגברת בדרומה של רוסיא, ואם יראו אותות פרעות ואי סדרים, מוכנות ועומדות חמשת אלף משפחות מאדעססא וארבעת אלפים משפחות מיעליזאוועטגראד לעזוב את הארץ ולנוע לאה״ק או לאמעריקא. במכ״ע „דיילי ניוס"" נכבדות ידובר ע״ד אחב״י הפלטים המתגוררים לע״ע בבראדי. בתחלה התמרמרו נגדם הפקידים והשוטרים, וייראו לבל תפרוץ מהלה או תקלה וקטטה בעיר לרגלי הזרים האלה, כנודע. אולם ביושר דרכם ובחין הליכותיהם וארחות חייהם, קנו להם האומללים האלה לבות פקידי העיר והם חביבים ואהובים מאד, ונחומי האזרחים ככרוב סוכך עליהם מסביב. וסופר מכ״ע הנ״ל שבע ענג מצחות שפתם, סבר פניהם היפות וכל שיחם ושיגם; ולפי דעתו אך למען כחש יתלוננו עליהם שונאיהם, כי מפני שהם נבדלים ומצוינים בלשונם ובבגדיהם, על כן הם לשמה ולשריקה לבני האספסוף, בעוד שבאמת מצב המוסרי של הפחות והגרוע מהם, הוא נעלה ונשא על מצב המוסרי של הגדול שבשונאיהם. ווארשא ביום ב׳ משבוע העבר הובל פה לקברות אחד מאפרתי ונכבדי עירנו, הגביר המפורסם מו״ה יעקב חיים בערינשטיין ז״ל, האיש המצויין הזה היה אהוב ורצוי לב יודעיו ומכיריו, אוהב תורה ורחים רבנן וגם חנך את בניו היקרים על דרכי התורה והחכמה, ביתו היה פתוח לצדקה חסד, והניח מעזבונו סך עשרת אלפים רו״כ לקרן קיימת אשר התרבית העולה מהם 500 לשנה ילבישו בהם תלמידי תלמוד תורה בכל שנה, בן חמשים ושש שנים היה במותו, וכבוד גדול עשו לו תושבי עירנו, ה׳ ישלם נחומים לאשתו הכבודה ובניו הנכבדים וכל המתאבלים עליו. ותנצב״ה."
021-HZF-1882-03-14-001-09073_toc_10,נדבות עבור השדודים בווארשא," נדבות עבור השדודים בווארשא מעיר פלונסק, ה׳ יצחק כהן 10 רו״כ, ה׳ קלמן שלמה וילבערשטיין 3 רו״כ, זאב וואלף בערנשטיין 2, ר׳ יהודה יהושע בוימאן, שמואל קריגער אברהם שיטקא, פישל מאשינסקי, גרשון דובנא, כ״א 1 רו״כ, ועוד נדבות קטנות ס״ה 21,25 רו״כ. נמסר להועד. מעיר זנוראווקע פלך פאלטאווע ע״י ר׳ צבי הענין ממתנדבים שונים 15 רו״כ."
021-HZF-1882-03-14-001-09073_toc_11,," יי""ש של פסח להתוודע ולהגלות להקונים המדקדקים לשתות רק י""ש פסח מפאבריקען מנישעוו וגאזלין אשר מכרנו אנחנו החתומים למטה את הי״ש הנ״ל לאיזה סוחרים דפה הנקובים בשמותם היינו להר״ג נחמן לאטטהע מחזיק דיסטילארנע ברחוב דזיקא נומ׳ 22. לה״ג ייענטע מושקאט ולה״ג שרה מאלינאק. ועמהם עשינו חוזה שבל יקנו ולא ימצא בסקלאדען שלהם שום יי""ש אחר מפאבריק אחרת זולת מפבריקען מנישעוו וגאזלין. ולזאת יוכלו הקונים להשיג מבוקשים אצל הסוחרים הנ״ל, כי אנחנו על חשבוננו לא עשינו שום סקלאד מיי""ש מנישעוו וגאזלין בווארשא, רק מכרנו את היי""ש אורטאווקע להסוחרים הנ״ל וגם ה׳ לאסקי קנה אצלינו איזה סכום, ולכן אין קדימה בזה לאחד על רעהו, וכל אחד מהם ימכור סחורתנו במקח השווה כחוק כל מסחר ולראיה בעה״ח יום ד׳ אדר תרמ״ב לפ""ק. מענדל בלאס אברהם רובינשטיין"
021-HZF-1882-03-14-001-09073_toc_12,," יי״ש של פסח מבתי המלאכה (פאבריקען) הנודעים מנישעוו וגאזלין, יהיה גם בשנה הזאת. כמו בשנים הקודמות. ברחוב נאלעווקי בחצר הגביר ר׳ No. 22485 )27( איטשע אשר קליינמאן (לפנים ווישניעווסקי) למול חצר פיינקינד וכל החפץ לעשות מסחר ביי״ש, יפנה אלי, ולבבו יהיה נכון ובטוח כי חפצו ימולא באופן היותר טוב, וגם להקונים לאחדים אתאמץ למכור במחיר זול. בבית מסחרי ימצא למכור. גם יי""ש ישן מובחר במינו שעברו עליו כמה שנים. יי""ש מתוק (ליקיער) ויי""ש שזיפים שליוואוויץ מן המינים המובחרים — בשם קוויאטקאווסקי. עקיבא לאסקע"
021-HZF-1882-03-14-001-09073_toc_13,," ויין ישמח לבב אנוש בבית מסחר היין הנודע לתהלה זה יותר מחמשים שנה פה ווארשא להמנוח No 1 ר׳ מאטיל ז״ל. התנוסס בשם „האננא"" נגד שער הברזל ברחוב פשעהאדניע והנהו על שמי ביילא זילבערשטיין, מכבר היה האננא, ובזאת אודיע הסוחרים מכירי ויודעי אשר רוצים לעשות אצלי בעשטעללונגען, הן ע״י הפאסט או ע״י הדע- פעשע יכתבו על שמי הנ״ל על רחוב פשעהארניע No 1 ויכול כל איש להשיג אצלי כל מיני יינות טובים, ומי דבש שליוואוויטץ, הכשרים על חג הפסח במקח השוה גם שכר ופארטער ממדינת בריטאניא, והמסחר של רחוב גענשע No. 3 איננו שייך לי N 1 כלל, רק ברחוב פשעהארניע א No. 1 אדרעססע שלי ביילא זילבערשטיין לפנים האנגא ברחוב פשעהאדניע הפרייז קראנט על כל הנ״ל ישיג כל אחד חפשי"
021-HZF-1882-03-14-001-09073_toc_14,,"  הודעה לסוחרי יין הן זה משנים רבות נודע למשגב לכל באי שער עיר ווארשא מסחר היין מאמי ת׳ מ׳ ביילה זילבערשטיין או האננא היא עוד משנת 1830 וזמן כביר יסדה ג״כ בית מסחר יין כזה, היא פיליא מחלקה ממסחר הנ״ל על רחוב גענשע No. 3 הנקרא זיידענ- פאבריק וכעת המסחור הוא תחת ידי והרחבתי ופשטתי את ענפי מסחרי הנ״ל עד כי אוכל להשביע לכל קונה רצון עם מיני יינות שונות הבאים ממקומות שונות, וגם מי דבש הן על הארט ועל דעטייל וכשרים הם על חג הפסח הבע""ל והכל במקח השוה, לזאת אתכבד להודיע להסוחרים אשר באו עמי בברית המסחר כי ישבעו רצון בכל עניני המסחר ולאלה הבאים בצל קורתי להתענג על ייני ודבשו אודיע כי הכינותי חדרים מרווחים מרהיבי עין ולב, והמשרתים תמיד עומדים על משמרתם לעשות כרצון איש ואיש. אדרעססע אלי ב׳ וואנחאצקער, גענשע No. 3 ווארשא בונם וואנחאצקער, בן שה״ג ביילה זילבערשטיין הנקרא „האננא״"
021-HZF-1882-03-14-001-09073_toc_15,," הודעה לסוחרי יין הנני להודיע בזה כי כל היינות כשרים הנמכרים מהמרתף של ה׳ געברידער קעמפנער מפה המה חתומים בחותם שלי הן על החביתים והן על הבוטעליען, וחותם הלז מונח ג״כ על כתב ההכשר עם ח״י על כל טראנספארט ומגוף הסחורה יוכלו לבטוח על נכון אשר רוחם יהי׳ נוחים על צד היותר טוב ובפרט מהמקחים. בעה״ח פה ווארשא בחודש אדר תרמ״ב. משה הלוי קויפמאן חתן הרב ז״ל מאזארקאוו Gebruder Kempner Warschau, Dluga No 5. אדרעססע M. Kaufmann Warschau, Muranow № 10. או 1"
021-HZF-1882-03-14-001-09073_toc_16,," ספר מבשרת ציון אסיפת כל מאמרי הש״ס ומדרשים ע״פ סדר א״ב, נגמר בשבוע זו כרך הו שון, ואי״ה מרו גם יתר הכרכים וא״ז בלי עכוב וכל הדורש ימצאנו אצלי חיים ליבערזאהן בברדיטשוב המלה״ד"
021-HZF-1882-03-14-001-09073_toc_17,," יי""ש של פסח מפאבריק מנישעוו, גאזלין, גם שליוואוויטץ וליקער על חג הפסח, הכל במקח השוה ימכרו במקצוע רחוב דזיקא ופאוויע, אצל ס׳ ניידינג."
021-HZF-1882-03-14-001-09073_toc_18,," קנקן חדש מלא יש הנני מודיע לרבים שיש בבית מסחר היין שלי כל מיני יין טוב על חג הפסח הבע""ל והמקח בזול מאד, היינו יין טוב מירושלים וגם יין ישן נושן, וגם אונגער ייי  כל מיני קרעמישען יין טוב והי  הרבנים המופלגים ומפורסמים ב  ליום אשר יכולים לסמוך עליהם אפילו מההרין הדרין. וז מן המו הקונים מהאפראווענץ מבטיח אני אותם מלבד אשר ישיגו ראבאט טוב יכולים להיות בטח שהיין לא יקלקל ולא ישונה ולא יהי׳ בו ח״ו שום הפסד ווארשא אצל ר׳ נחמן נתן קאָיאַלניק בחצר הגביר ר׳ משה אולריך ברחוב גויבאוו No. 1 באגנע"
021-HZF-1882-03-14-001-09073_toc_19,," אומן במלאכת הבורית אשר למדה תהעארית וגם פראקטיס, ויודע לעשות מאר- מארירטע בצבעים שונים גם נעלע, וגם שע, מבקש משרה. גרינע וו  סע דוד קאשעווניק קאוונא"
021-HZF-1882-03-14-001-09073_toc_20,," סדורים מחזורים והגדות עם העתקות פולאנית, צרפתית, אשכנזית ורוסית בכריכות נאות מאד נמצאו למכירה אצל L. J. Szapira, Nalewki No. 7."
021-HZF-1882-03-14-001-09073_toc_21,," הנני להודיע לכל יודעי ומכירי הקרובים והרחוקים כי מסחר היין שהחזקתי זה 14 שנים ברחוב נאלי פקעס בבית הנקרא הצר כהן״ס נומ׳ 13, העתקתי כעת לנוכח הבית הנ״ל בחצר הג׳ ר׳ לייזר ווייס נומ׳ 12 והנני בטוח שכל הקונה אצלי יין יפיק רצונו, ובפרט על פסח הבע""ל בדבר שרות, אנכי איש מוחזק לזה גם להיותר מדקדק מרדכי קראנענטהאל M. Kronenthal, Warschau Nalewki No. 12."
021-HZF-1882-03-14-001-09073_toc_22,," שאלות ותשובות לה׳ אלעזר באשטינאוו התחיל מן נו׳ 34, לה׳ גאלד׳ בפיר׳ מאמרו לא יודפס מהשנים שעברו אין לנו, לה׳ שמואל מאנדלבוים בווענגראווע ישלח לנו חזרה הנומערן מן 1 עד 6 אשר לא שילם בעדם לה׳ ברוך מפאפוליאת קבלנו ושלחנו, לה׳ זלמן שמואליע"" בקיש׳ מכתביו קבלנו ואנו שולחים כסדר ולא ידענו מאיזה סיבה לא ישיג."
021-HZF-1882-03-14-001-09073_toc_23,, אדרעססא שלנו З. Сонинскону Варшава. או S. Sionimski in Warschau Dzika No 253.
