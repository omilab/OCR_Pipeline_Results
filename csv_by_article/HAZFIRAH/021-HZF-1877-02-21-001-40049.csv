article_id,headline,text
021-HZF-1877-02-21-001-40049_toc_1,," E ברוסיא ופולין.  השולח במוקדם לשנה 5 רו״כ. לחצי שנה, 2,75 רו""כ. 2 לרבע שנה 1,50 רו״כ.  ביתר הארצות 20 פראנק.   באמעריקא 5 דאללאר.  "
021-HZF-1877-02-21-001-40049_toc_2,," E  מחירו באשכנז:  14 רייכם מארק לשנה.   בעסטרייך 8 פל׳ לשנה, 8 וכן לרבע שנה. שכר מודעות: מכל שורה קצרה 5 קאפ׳. E"
021-HZF-1877-02-21-001-40049_toc_3,"מכתב עתי משמיע חדשות, גקדב ע0 י?יערון.מכ..."," מכתב עתי משמיע חדשות ללא⸗ הללויר-    בקרב עם ישרון, מכל הדברים הנוגעים בעניני המדינות,   ""  ל דברי חכמה ומדע. ידיעות העולם והטבע יוצא לאור אחת בשבוע, מאת   ר חיים זעליג סלאנימסקי."
021-HZF-1877-02-21-001-40049_toc_4,תוכן הענינים.," תוכן הענינים. דברי הימים, ירושלים גראדנא. ידיעות העולם והטבע השינה מה היא מאת יוסף ליב זאסנין. המים ותנועותיהם מאת אברהם אבא ראקאווסקי. תבנית חיות היציקה מאת יעקב פרענקעל. ליקוי לבנה. חדשות שונות. הודעות. שאלות ותשובות."
021-HZF-1877-02-21-001-40049_toc_5,"דברי הימים,"," דברי הימים, הרושם הראשון עשתה השמועה ע״ד נפילת מידהאט- פחה בכל ארצות לאייראפא, עבר ואיננו, ומכ״ע שבו להפוך בדברי המכתב של הנסיך גארטשאקאוו ולנבא מה תענינה הממלכות השונות על המכתב הזה, אם תתננה גם הן ידן את רוסיא, או תעמודנה מרחוק לראות איך יפול דבר. הן נכון עתה הדבר כנכון היום, כי אין ממלכה באייראפא אשר תעמוד כעת בגלוי לימין תוגרמא, אם תצא רוסיא לריב אתה, ורק אחת היא אשר יסתפקו בה כעת כל יודעי העתים, אם תהיה רוסיא לבדה ביום שלפה חרבה מתערה לקראת תוגרמא, או יקום אחד מאדירי אייראפא להושיע לה. והנה לפי החלטת מכ״ע אחדים, כבר השיבה ממשלת אנגליא על המכתב ההוא. ידיעות אחרות מכחישות את ההחלטה הזאת, באמרן כי רק אחרי איזה ימים תשלח ממשלת אנגליא את המענה על מכתב הנסיך גארטשאקאוו, יהיה איך שיהיה, ברור הוא כי תוכן ומהות התשובה אשר תשיב אנגליא על המכתב ההוא יוכל להיות אחד, והוא כי רע המעשה על ממשלת אנגליא כי דחתה תוגרמא את עצת אדירי אייראפא בשתי ידים; כי חפצה ממשלת אנגליא בהטבת מצב הנוצרים בתוגרמא; כי דורשת היא בשלום בכל לבה, וכי מגמתה לעמוד מרחוק ולראות מה יביא העתיד בארץ תוגרמא, על כן לא תתן ידה את אחד מבעלי הריב, רק תשמור את מעמד הבינים כאשר שמרה אותו עד הנה. כדברים האלה בעצמם דברה גם המלכה ביום הפתח שערי הפארלאמענט ביום 8 פעברואר, ואלה דברי המלכה הנוגעים אל שאלת ארצות המזרח: „שמחה אני לראות עוד הפעם אדוני ולהטות אוזן לעצתכם הנאמנה. לפני ימים לא כבירים כאשר נפרדנו בקיץ העבר פרצה מריבה בין סערביען ומאנטענעגרא ובין ממשלת תוגרמא. הדבר הזה משך עליו את עיני וחכיתי למועד אשר אוכל, ביחד את הממשלות אשר ברית אהבה ביני וביניהן, לעשות דבר לתועלת השלום. המקרה הזה בא לידינו, כאשר בקשה סערביען מאתנו לפשר בינה ובין תוגרמא, ותוגרמא שמעה בקולנו ותודיע רצונה לכרות ברית שלום עם בעלי ריבה. במשך ימי המשא ומתן ע״ד השלום, גמרתי בנפשי לכונ יסודות נאמנים אשר על פיהם יקום השלום, ולהציע אותם, ביחד את יתר הממשלות בעלי בריתנו, לפני ממשלת תוגרמא, למען שים שלום לא לבד בין תוגרמא ובין שני הנסיכים הנזכרים, כי אם גם להביא שלום ומנוחה תמידית ביתר ארצות הנוצרים בתוגרמא, וביניהן גם בארץ בולגאריען, ובכלל להטיב מצב הנוצרים אשר תחת ממשלת הסולטאן. אחרי אשר הסכימו אדירי אייראפא להיסודות ההם בכלל. הנה נחוץ היה לברר וללבן את הפרטים, ועל כן מצאנו לנכון לקרוא אסיפה אשר תבאר את כל פרטי התנאים ותהפוך בהם, ולתכלית זאת קמה גם מנוחה על שדה המלחמה. ואם גם לא רצתה ממשלת הסולטאן לקבל את התנאים ההם, רק הציעה היא מצדה תנאים אחרים תחתם; אולם בכל זאת הנה הודיעה, כי נכונה לשמוע מה בפי אדירי הממלכות ע״ד תנאיה ולשנותם מעט כפי חפץ הממלכות. והנה לאשר גמרתי בנפשי להתערב בעניני ארצות המזרח, על כן ראיתי חובה עלי להודיע לממשלת תוגרמא, כי בחלה נפשי בכל המעשים המתועבים אשר נעשו בארץ בולגאריען, ולדרוש מאתה להביא במשפט קשה את כל עושי התועבות ההן. המנוחה התכוננה על שדה קטל הצירים התאספו לעיר קאנסטאנטינאפאל לצדד בתנאי השלום ולצרף את פרטיהם על היסודות הראשונים אשר זכרתי, אל האסיפה הזאת שלח את מלאכי בא כחי, מלבד צירי היושב תמיד בבירת תוגרמא. בעשותי את מעשי אלה היתה מגמתי לכונן את שלום אייראפא על יסודות חזקים, כן גם להטיב מצב מחוזות הנוצרים, מבלי אשר אגע בכבוד תוגרמא ולעשוק את נחלתה. ממשלת תוגרמא, לדאבון נפשי לא נרצתה לקבל את התנאים אשר הצעתי לפניה אני ובעלי בריתי; אולם האסיפה הראתה לדעת, כי שלום ואחדות גמורה שלטת בין כל ממלכות אייראפא האדירות, ולרגלי זה היתה לאל ידם לעשות הרבה לטובת הסדרים החדשים בתוגרמא. בין כה וכה האריכו את זמן המנוחה בין סערביען ותוגרמא; ימי המנוחה עוד לא תמו וכאשר אקוה תביא המנוחה הזאת לידי שלום נכון וקיים. בכל הדברים האלה אחדות גמורה שוררת ביני ובין המלכים בעלי בריתי; בכלל שלום לי עם הממלכות האלה וכן עם כל יתר הממשלות"" מכל הדברים האלה, כן מן הוכוחים ומשא ומתן אשר נשמעו פעמים רבות בשני בתי הפרלאמענט האנגלי מיום הפתח שעריו ועד עתה, נוכל להוציא משפט ברור, כי ממשלת אנגליא גמרה לעמוד מנגד עד עת מצוא, ואם לא תריק חרבה לצאת לעזרת תוגרמא, הנה גם לא תתן ידה את צורריה, ואת תוכן הדברים האלה תודיע גם לממשלת רוסיא בתור מענה על מכתב הנסיך גארטשאקאוו, הן אמנם עוד דבר אחד יכול לשנות את דעת ממשלת אנגליא בנוגע לשאלת ארצות המזרח, והוא מחאת הליבעראלים, או הווהיגים אשר בראשם יעמוד הלארד גלאדסטאן, הוא גלאדסטאן אשר בימי הקיץ העבר ובראשית ימי החורף הזה קרא אסיפות ויזעק חמס על מעשי הטורקים במחוזות הנוצרים וביותר בארץ בולגאריען, ויתלונן על מעש הממשלה על תמכה בסתר בידי תוגרמא; בהחליטו, כי חרפה היא לאיזה עם משכיל באייראפא להחזיק בברית אהבה עם עם פרא שואף לדם ומחזיק בהבלי שוא כהטורקים. גם כעת בלי ספק לא ישים גלאדסטאן וכל הנלוים עליו יד לפה, וכאשר תבא, בעוד איזה ימים שאלת ארצות המזרח לפני הנבחרים לצדד בה. בלי תפונה ישתדל גלאדסטאן למצוא מגרעות במעשי הממשלה ויוסיף לעמוד על דעתו, כי נחוץ לאנגליא להפר את בריתה עם תוגרמא מכל וכל; אבל ראשונה הן כל עוד אשר יעמדו רוב הנבחרים לימין הממשלה לא יועיל גלאד- סטאן במחאתו כלום; ואם יהיו רוב הנבחרים נוטים לדעת גלאדסטאן, אז יוכל לבא הקץ גם להממשלה הנוכחית, ואז גם דיזראעלי גם דערבי ירדו מעל הבמה ויניחו את מקומם לאחרים, וכל זה רחוק הוא לשמוע בימים האלה; שנית, הנה לו גם יעלה בידי גלאדסטאן להטות את הממשלה לדעתו. גם אז לא תצא עוד אנגליא לריב עם תוגרמא, אחרי כי גם גלאד- סטאן בעצמו איננו דורש עוד כזאת מאת הממשלה. אולם אם דעת אנגליא נכרת מתוך דבריה ומעשיה, הנה לדעת עסטרייך גדולים חקרי לב. בארץ עסטרייך רבו כעת המבוכות פנימה, ומן אחרית המבוכות האלה תלוי גם מצב הארץ הזאת ויחוסה אל שאלת ארצות המזרח. זה עשר שנים אשר כרתו ארצות עסטרייך ואונגארן ברית ביניהם בדבר עסקי הכסף והאוצרות של שתי הארצות האלה, אשר כל אחת מהן היא ממשלה בפני עצמה, ורק בראש שתיהן יעמוד הקיסר פראנץ-יוסף כמושל על שתי הארצות ביחד, וזה שמו אשר קראו לו: קיסר עסטרייך ומלך אונגארן. והנה בשנה הזאת, שנת 1877 כלה זמן עשרת השנים של הברית ההוא אשר בין שני הצאי ארץ עסטרייך, והאונגארים אשר תנאי הברית הזאת לא מצאו חן בעיניהם, חפצים לחדש את הברית על פי תנאים חדשים, אשר לא יעמיסו על אונגארן משא הוצאות תרות. פעמים רבות התאספו שרי עסטרייך עם שרי אונגארן בשנת 1876 לצדד ביניהם ע״ד הברית החדשה הזאת ותנאיה, בחדש מאי לשנה העברה כבר עלתה ביניהם לבא לכלל דעה אחת, אחרי אשר הרבה הגראף אנדראסי שר הענינים החיצונים לשתי הארצות ביחד, והוא אונגארי מלידה ומבטן, להשתדל למצוא הדרך הנכונה הרצויה בעיני שתי הממשלות. ובכן הסכימו ליסד באנק מיוחד בכל אחת הארצות האלה, וכל אחד הבאנקים האלה ינהל את כל עסקי האוצרות ההוצאות וההכנסות בארצו; הארץ שקטה כרגע והאונגארים נחו מזעפם; אולם רבים מנבחרי העם בעסטרייך לא נחה דעתם בזה, ויחליטו כי הרבתה הממשלה לבטל את רצונה מפני רצון האונגארים יתר על המדה הדרושה; נוסף על זה, הנה קם סכסוך לרגלי חוב הממשלה, העולה עד שמונים מילליאן זהובים אשר מאנו האונגארים להזדקק לזה, ובאופן כזה התחדשה המבוכה; שרי עסטרייך נאלצו לעבור על דעתם לבל יעלו עליהם קצף נבחרי העם, ושאלת הברית החדשה, אשר כמעט מצאו לה פתרון נכון, שבה להיות לשאלה אשר אין עליה תשובה. ואם אמנם גם אחרי זה התאספו שרי שתי הארצות פעמים רבות להתחקות על צפונותיהם, פעם בעיר וויען, ופעם בעיר פעסט בירת ממלכת אונגארן, אך בכל אלה נלאו למצוא הדרך הנכונה הטובה בעיני שני העמים יחד, עד אשר ראו המיניסטרים האונגארים וקא- לאמען טיססא בראשם, לבקש מאת המלך לתת להם חפשה ממשמרתם, והקיסר נרצה לבקשתם; אולם כאשר חפץ להפקיד את ממשלת הארץ בידי מיניסטרים אחרים לא מצא אנשים אשר יפיקו את רצון העם, כי כרוכים האונגארים אחרי טיססא וחפצים בממשלתו, על כן קרוב לשמוע כי ישוב טיססא לעמוד בראש הממשלה באונגארן. והנה הגראף אנדראסי כנודע, איננו חפץ לעשות מאומה לדעת תוגרמא, ובכל ימי המבוכות בארצות המזרח היה הגראף מתנגד להחפצים לשלוח צבאות עסטרייך להתאחז באיזה ממחוזות תוגרמא, כאשר הציעה רוסיא לפני עסטרייך; וגם לפי דברי הלארד סאליסבורי, אשר שלח לממשלתו, בעת נסיעתו בערי המלוכה באייראפא, הנה גם הגראף אנדראסי גם הקיסר בעצמו הגידו לו, כי אינם חפצים להרחיב גבול ארצם על חשבון תוגרמא, וגם אמר לו הקיסר כי טובת אנגליא וטובת עסטרייך היו תלויות אז זו בזו ומכוונות זו לזו, באופן אשר היה אך דרך אחת לפני עסטרייך, והוא ללכת שלובי יד את אנגליא, מלבד זאת, הנה האיש קאלאמאן טיססא העומד בראש ממשלת אונגארן גם הוא לבו טוב לתוגרמא כלב כל האונגארים. על כן כל עוד אשר יעמדו קאלאמאן טיססא ואנדראסי בראש הממשלה, מובן הדבר, כי לא תרים עסטרייך את ידה לעשות רעה עם תוגרמא; אכן אם לא יוכל טיססא עמוד לרגלי שאלת ברית המסחר ועניני האוצר אשר זכרנו והקיסר פראנץ-יוסף יבקש לו מיניסטרים אחרים לעמוד בראש אונגארן, אז בלי תפונה ירד גם הגראף אנדראסי מכהונתו, כאשר כבר הודיע פעמים רבות, כי אם יעזוב טיססא את משמרתו ילך גם הוא אחריו אז יוכל היות כי תשנה ממשלת עסטרייך את דעתה בנוגע לשאלת ארצות המזרח, אפס אם תשקוט אז הארץ ואם לא יקומו סכסוכים גדולים ומהומות רבות בארץ פנימה — קשה להגיד מראש. הן האונגארים לא בסתר יודיעו את אהבתם לארץ תוגרמא; ובימים האלה, כאשר הלכה חברת תלמידי האוניווערזיטעט מעיר פעסט לקאנסטאנטינאפאל להביא אשכר לשר הצבא עבדיל-קערים-פחה לברכו בשם עם אונגארן על נצחונותיו בארץ סערביען, קדמו האונגארים את פניהם בשובם לארצם בתרועת שמחה ובכבוד והדר, ויברכו את תוגרמא בקול גדול, ורבים מצאו את לבבם להגיד בקהל רב: תוגרמא הטיבה עמנו כל ימי היותנו תחת ממשלתה, (כי היו האונגארים תחת שלטון הטורקים האסמאנים לפני ימים רבים) לא גזלה את זכיותינו ולא אסרה עלינו לדבר בלשון עמנו, והאשכנזים לא כן עשו. גם הרהיבו אחדים בנפשם לקרוא בקול רם: יחי קאשוט, (ראש המורדים בארץ אונגארן בשנת 1848) יחי עם אונגארן. על כן, אם תטה ממשלת עסטרייך אחרי עצת אויבי תוגרמא ותשלח את צבאותיה לעבור את גבול תוגרמא, אז נכונו לה ימי רוגז ומהומה באונגארן, ואולי יצא שכרה בהפסדה. מכל זה נראה, כי עכ״פ לא תמהר עסטרייך להפר בריתה את תוגרמא ולצאת בחרב לקראתה ממשלת צרפת גם כן, לפי הנראה, לא תצא ממעמד הבינים אשר עמדה בו עד כה, להיות עניני ארצות תוגרמא בלתי נוגעים לה בכלל הן אמנם ההערצאג דעקאז, שר הענינים החיצונים שואף מאז לקנות לו אהבת רוסיא. בדעתו כי אם יעלה בידו לכרות ברית אהבה את ממשלת הצפון האדירה, אז לא יירא עוד את מורא אשכנז, פן תמצא תואנה להתנפל שנית על צרפת ולכלות חמתה בה; ומדברי הגראף שארארדי, ציר צרפת על האסיפה, אשר דבר בסוד האסיפה פעמים רבות, נראה, כי חפצה צרפת קרבת רוסיא בכל לב אך לא רבים הם בצרפת המוצאים קורת רוח בשיטת ההערצאג דעקאז, ורוב הרעפובליקנים, וביניהם גם ראש המיניסטעריום בעצמו ה׳ סימאן, מתלוננים עליו כי מתעבר הוא על ריב לא לו ומתערב בדברים שאינם נוגעים לצרפת כלל; ובימים האחרונים מצאו אויבי דעקאז מקום להתגולל עליו, כי הידיעה ע״ד נפילת מידהאט-פחה אחרה לבא לפאריז כמעט יום תמים. יושבי פאריז, השואפים לחדשות תמיד, חרה להם מאד, כי לא קבלו את החדשות הנכבדות ההן במועדן, ויטפלו את האשם בראש ההערצאג דעקאז, לאמר כי הוא עצר את הטעלגרמות, לבלי יודע דבר נפילת מידהאט ביום ההוא, לבל יסב בזה נזק לבאי הבירזא; ואחדים עוד הוסיפו לאמר, כי לא בחנם עשה רעקאז את הדבר הזה, כי נהגה גם הוא בעצמו מן התועלת אשר הביא לסוחרי הבירזא בעכבו את הדעפעשא עד יום המחרת. נבחרי העם שאלו את דעקאז בבית מועד הנבחרים ע״ד סבת עכוב הטעלגרמות, ודעקאז בא בין המצרים, כי לא האמינו לו כי רק מקרה היה בדבר, וכבר נשמע במכה״ע, כי נכון דעקאז לעזוב את פקודתו. אכן לפי הידיעות האחרונות, הנה נעשה שלום בין סימאן ובין דעקאז, דעקאז ישאר על משמרתו, אך לא ישוב עוד להתערב בענין ארצות המזרח יתר מכרי הדרוש לטובת ארץ צרפת. לפי דברי הסופר מכה״ע הנה שלח הלארד דערבי ע״י ציר אנגליא בצרפת ה׳ ליאן, לשאל את פי ההערצאג דעקאז, אם יש את לבבו לתת ידו עם ממשלת אנגליא; באמור ה׳ דערבי, כי מצא תחבולה להציל את אייראפא כעת ממהומת מלחמה, על כן חפץ הוא כי תהיה צרפת בעצה אחת עמו, אולם ה׳ דעקאז ענה לאמר כי כל עוד אשר לא ידע מה היא התחבולה אשר מצא דערבי לכונן את השלום על יסוד נאמן, לא יוכל להבטיח לו כי תעמוד ממשלת צרפת על ימינו לסעדו ולתמכו. זה כשבועים מעת אשר ירד מיטהאד-פחה מגדולתו, ומה״ע לא חדלו, עוד מהביא השערות מהשערות שונות ע״ד סבת נפילתו וע״ד הקורות אשר ימצאו את תוגרמא לרגלי התמורה הזאת מכה״ע הרוססים מחליטים, כי בשלוח הסולטאן את ראש שריו מעל פניו, הראה לדעת, כי לא יוכלו אדירי אייראפא לסמוך עליו, וכי כל הבטחותיו ועלילותיו מהבל הן גם יחד. אולם מכ״ע אחדים משתדלים גם כעת להצדיק את תוגרמא ולהחליט, כי גם אחרי נפילת מיטהאד לא נשתנה עוד דבר, ע״ד סבת נפילת מידהאט ופרטיה כותבים מכה״ע כדברים האלה: עשרה או שנים עשר ימים לפני יום המעשה, הודיע שר הפאליצייא להסולטאן כי נמצא קשר בעיר, והאיש שונא למידהאט מתמול שלשום, כי יודע הוא אשר חפץ מידהאט להורידו מכהונתו. על שאלת הסולטאן: מי המה העומדים בראש הקשר  נקב לו שר הפאליצייא אנשים אחדים ממיודעי מידהאט הקרובים אליו הסולטאן אשר העציבה השמועה את רוחו. מהר לכתוב למידהאט ולשאל אותו מה בפיו אודות הקשר הזה. כיום תמים חכה מידהאט, וממחרת היום ענה במכתב להסולטאן, כי אמנם לקחה גם אזנו שמץ מן הקשר הזה, אך הוא איננו מאמין באמתתו, ובכלל לא ישים לב לזה, המכתב הזה היה כעדות גמורה בעיני עברי חצר המלך ורואי פניו, כי גם מידהאט בקושרים. ראש הכהנים (שייך-איל-איסלאס) גם הוא ענה חלקו כי שמע מפי מידהאט לאמר: אם יוסיף הסולטאן להתנהג כאשר התנהג עד עתה, אז מוכרחים נהיה להוריד גם אותו מכסאו. מידהאט ידע כי רבים הם שונאיו המתנקשים אליו, אולם בגאון לבו וברוחו העז, בזה להם בלבו, ולא עשה מאומה להצדיק את נפשו בעיני הסולטאן; אולם המחליטים, כי היה מידהאד בקושרים על הסולטאן, או גם חפץ למגר את ארצו ביד אויב, שקר הם דוברים, כי כזאת לא נהיתה. עוד בערב לפני יום נפילתו, האמין שר הענינים החיצונים סאוופעט-פחה, כי יעלה בידו לשים שלום בין הסולטאן ובין מידהאט, וממחרת היום בבקר, כאשר בא מידהאט בפקודת הסולטאן לחצר המלך. לא נתנו לו עוד לראות פני הסולטאן ולדבר אתו. בעד חמש מאות הלירא אשר נתן לו הסולטאן, הודה מידהאט להסולטאן במכתב, אשר כתב לו מאת האניה, אף ברך מידהאט את הסולטאן במכתב ההוא וידרוש לשלומו; ולהעומדים סביביו על האניה אמר מידהאט כדברים האלה: „נכון לבי היום, כי אשוב לארץ מולדתי, אך אינני סמוך ובטוח כי אמצא עוד את עבדול האמיד על כסא מלכותו״. עוד ראיה נמרצה כי לא נאשם מידהאט כבוגד בארץ מולדתו נוכל לראות בזה, כי מבלעדו לא נגעו באיש ולא שמו איש בבית הסוחר, לוא באמת חרש מידהאט רעה על ארצו אז הלא היה נותן ידו את אחרים המקשיבים לקולו? ומי המה האחרים האלה? מדוע לא נשאו גם את עונם, בעוד אשר השר הגדול הנכבד בעיני כל העם שולח מארצו ביד פשעו? הרושם אשר עשתה השמועה ע״ד נפילת מידהאט בעיר הבירה, חזק הוא מאד לפי הנראה הפך לב כל העם לאהוב ולכבד את מידהאט, תחת אשר מקדם היו רבים עוינים אותו על הוציאו ישן מפני חדש. הממשלה ראתה, כי רבים הם מאד הנוהים אחרי מידהאט, ויוציאו קול, כי לא נשלח מידהאט בעונו, רק עובר הוא בערי איטאליא ברצונו הטוב; אחרים מודיעים, כי היה המשפט להסולטאן לגרשו מן הארץ, אחרי כי הסעיף 113 של הקאנסטיטוציא נותן כח ועוז ביד הסולטאן לעשות כזאת. ואלה דברי הסעיף ההוא: „הרשות ביד כבוד הוד הסולטאן, לגרש מן הארץ כל איש, אשר נודע כי משבית הוא את מנוחת הארץ ובטחונה"". אולם מביני דבר לאשורו מנענעים בראשם ואומרים: רק את הרע נקבל מידי הקאנסטי- טוציא ואת הטוב לא נקבל. אנשים הקרובים אל חצר המלך ויודעים את הנעשה בתוכו מחליטים, כי הפרץ אשר בין הסולטאן ובין מידהאט-פחה, קם לרגלי ההוצאות היתירות אשר החל הסולטאן להוציא על צרכי ביתו. מידהאט הוכיח את הסולטאן פעמים רבות, כי לפי מצב אוצרות הארץ בימים האלה, ההוצאות הגדולות ההן מכבידות עליה ביתר שאת ולא תוכל שאתן; נפש הסולטאן קצתה מפני התוכחות האלה אשר שמע מפי ראש שריו יום יום, על כן השתמש במקרה הראשון שבא לידו לשלח את מידהאט מעל פניו. גם מידהאט בעצמ הגיד כדברים האלה בארץ איטאליא. ואם כן נראה כי חפץ הסולטאן לשוב אל הימים הראשונים, ימי עבדול-עזיז עם כל פרטיהם, הוא היה מפזר כסף כאפר, והיה מתפלא כי הרבה מילליאנים עבדים לא יוכלו לכלכל אדון אחד כראוי. אם כן אפוא, הנה כל חטאת מידהאט היה כי לא חפץ לפזר את אוצר הארץ, הדל גם בלעדי זה. המשא ומתן בין סערביען ותוגרמא ישרך דרכו בעצלתים ממשלת סערביען נרצתה להתנאים אשר הציעה תוגרמא לפניה, רק אין חפצה להרים את דגל תוגרמא מעל לדגל סערביען על מבצר בעלגראד, ולא לתת להארמינים ויהודים זכות אזרחי הארץ בשוה עם כל תושביה. הסענאטאר קריסטיטש כבר בא לעיר קאנסטאנטינאפאל לצדד בתנאי השלום בשם נסיך סער- ביען. גם הנסיך ניקיטא מן מאנטענעגרא הודיע לממשלת הסולטאן כי חפץ הוא לצדד בדבר השלום אבל בעיר וויען ולא בקאנסטאנטינאפאל, ואחרי אשר הראתה לו ממשלת תוגרמא לדעת, כי אין חפצה בזה, נרצה להעביר את המשא ומתן לעיר קאטאררא; אולם ממשלת תוגרמא חפצה בעיר אחרת באחת מערי הערצעגאווינא אשר תחת ידה, ולא נודע עוד איך יפול דבר לפי הידיעות האחרונות, כבר בא הוויזיר החדש אדום פחה לפני הסולטאן בבקשתו לתת חפשה לו מכהונתו, ויש  ידים להאמין כי ירצה הסולטאן את בקשתו. ירושלים עיהקת״ו י""ב שבט מנהג מוזר שורר אצל אחינו הספרדים פה, כי אחת לשבעת שנים, יתאספו כל אנשי העיר חכמיה, ונכבדיה, ובהמון חוגג יובילו את הגניזה (המה יריעות ס״ת פסולות ושאר דברים קדושים הצריכים גניזה) לגנוז אותה באחת המערות אשר במורד הר ציון; אולם הפעם הקדימו לעשות את המנהג הזה — אם כי רק חמש שנים עברו מעת נעשה המנהג הזה — כי קבלה בידי זקני הספרדים וחכמיהם, כי המנהג הזה מסוגל לעצירת גשמים. ביום א׳ שבוע זה בבוקר סוגרו כל החנויות על מסגר וכל יושבי עי״ק נאספו „לביה״כ רבי יוחנן בן זכאי״, את בלויי הספרים צררו בשקים גדולים, וספר פסול גם הוא נועד לגניזה, ואחרי אשר נמכר נשיאת הס״ת החל המסע. בראשונה הלכו נושאי השקים - אשר מספרם הגיע לשלשים, וסביבם הלכו להקת אנשים משוררים ומריעים ושמחים שמחה רבה, אחריהם הלכו נערי בית הספר „דורש ציון"" בסדרים כונים וישירו שירים נעימים, באחרונה נשאו את הס״ת תחת חופת משי הטובת אטון דמשק, לפניה הלכו סריסי הרב החכם באשי הי״ו, ומטות עם כפתורי כסף בידם, ושר מאה אשר שלחה הממשלה הרוממה לכבוד הנאספים. הרבה אנשים נשאו עששיות ונרות שעוה גדולות דולקות, אשר עליהן היה כתוב „כי נר מצוה ותורה אור"", ואיש אחד זרק מי שושנים מתוך כלי כסף המיועד לזה להביא ריח טוב, וסביבה הלכו חכמי ונכבדי העדה, עד בואם אל המגרש הרחב אשר לפני שער ציון. המגרש הרחב הזה היה כולו מכוסה מאנשים, והמחנה התהלכה בכבדות גם על הגנות ועל חומת העיר עמדו אנשים, וביניהם גם הרבה ישמעאלים ונוצרים. והשמחה הגיעה עד מרום קצה. אולם, תחת אשר לפני חמש שנים, קול תרועת משחקים שמעה אזנינו במקום הזה, עתה קול השופר שמענו, כי טרם עברה המחנה את שער ציון, החל אחד מחכמי העדה לאמר את תפלת י""ג מדות ותקעו והריעו בשופר, ואח״כ אמרו כולם תפלת גשם אשר להספרדים. לשמע קול השופר, כל עינים ירדו מים. כה עברו דרך שער ציון, אלה רנו שירים ופיוטים, ואלה הורידו דמעות כנחל עד בואם אל מורד הר ציון, שמה אמרו נערי בית הספר תהלות בן ישי, ועוד הפעם אמרו תפלת י״ג מדות, ואח״כ גנזו את השקים ואת הספר בתוך המערה ויסתמוה בעפר יתן ה׳ כי באזנינו נשמע במהרה קול השופר הגדול עת ישובו בנים לגבולם, אמן אברהם משה לונץ בראדנא. כשם שאנחנו מברכין על הרעות הבאות במכה״ע כי אחריהן תבואנה בשורות טובות, שהוטב גורל הערים וחזקו בדקיהן להקימם על תלם, כן עלינו לברך על הטובות, בראותנו אם יש דבר אחד מני אלף להגיד לאדם ישרו, כי על דרכיו נגה אור-לצדקה, ושרשיו פתוח עלי מי הנדיבות והחמלה. — מעת אשר רבים הרבו חזון מבית-אוסף — העניים מפה, אשר בו ירוחם יתום, לא למכביר הפריזו על המדה, לדבר גדולות מסדרי הבית ומהבנים אשר ישגשגו ויעלו כפורחת. האמנם כן רבים בערים הגדולות כמו כן אזרו חיל לשכלל בתים ולחנך בנים עזובים, על ברכי הדת והמלאכה, אך לא האריכו ימים וסוגרו על מסגר. מפני יד המחסור אשר שלט עליהם ברוב עזו, ומפני אי-חריצת כפים להטיב ע״כ אזל תושיה מהם, ובנים אומללים נטשו ונעזבו. אשר לא כן עיר „גראדנא"" מעת אשר מיסדי הבית כללו אותו בפאר והדר, ויהי הבית הזה מאד נעלה בתכונת משטריו, וישישו מנהליו אלי גיל בהקריבם את נפשם על מזבח הבית הזה וימצאו את חפץ לבבם, ע״כ עומד הבית הזה בכבודו הראשון ודבר אחד לא נעדר ממנו, — בנים עזובים מאבותיהם נטושים בעמק הבכא, נאספו בו, ויהיו לזרע ברוכי עליון. הבנים האלה אשר שבעו די מרורות מחצי הזמן, ויהיו חייהם תלואים למו מנגד האיר, למו הבית הזה שמש צדקה ומרפא בכנפיו. רבים מהנערים האלה כאשר נתחנכו בדת אל ובכרו אשכלותיהם בעניני דרך ארץ להבין ולהשכיל מעט בשפת המדינה, בעצת מיסדי צדק נתנו לבעלי מלאכות, ועתה ת״ל היו לאנשים המשמחים אלהים ואנשים, ויתענגו מפרי כפיהם אשר ברכם ה׳ ופניהם לא יחורו, אך יש ענין גדול לענות בו, הכר פנים לא טוב, על שדה תרומות אשר יעמוד הבית מאת המתנדבים בעם. בתום השנה לא יבואו הנדבות לפי מספר הנדיבים, כי רבים יחבקו ידיהם בעצלתים, כפי החשבון אשר נדפסה במחברת משלש השנים שעברו שנת 74—71. אם ברב אונים ואומץ יחגור „הר״ר שלמה לאפין״, יחמוס עתותיו מעסקו ויקדישם לדבר הגדול הזה, ועמו כן רבים וכן שלמים; הוא האיש שלמה, ראשון הנהו הדואג עבור הבנים העזובים האלה אשר לא ישקוט ולא ירגיע עדי הקימו חפץ לבבו, הנהו כטל להבית הזה ויאמר; אך בזאת עשרתי מצאתי עונג לראות כבוד הבית הזה עליון, אך פעמים רבות התאנח מקירות לבו לפני, על רוב מחסור הכסף, וכי הגבירים בעמדם מנגד יעמודו, לו יעמדו כלם באחד גנון והציל להכרית את המחסור מן הבית הזה, אזי עוד יוסיפו להפליא את תפארת הבית, ויקימו מורים נעימים להוביל את הנערים על מי התושיה, לנחותם הדרך על במתי ישועה. — העקר הגדול אשר כל כבוד הבית עליו תלוי, אם אתם נדיבי לב החפצים באושר בנים העלובים אם אתם תהיו מגישי מנחה בצדקה לפנות מסלה מכל המכשולים, ואת מנחת נדבת לבבכם תביאו בעתו, אז תהיה לאנשי חפץ, והנערים האלה יהיו בני סגולה בחורי חמד ומטיבי לכת, המה — יתנוססו, כאבני כזר לשם ולתהלה, והצדקה אשר תציב גבולות ארץ, וימינה עוז לתופשיה ולמחזיקיה היא תעמוד לפניכם לעמוד אש להאיר לכם דרך האושר ותצמיח ישועה לבנים אשר נמוגו מעוצר רעב ויגון ואתה שלמה הדגול מרבבה! כהן לאל עליון, לך בכחך זה אשר החלות הטיבות עם לבבך הנדיבה להביט על צאן האובדות, ופרשת עליהם כנפי חסדיך למען ילכו ולא ייעפו ולא וכשלו בהליכתם, יהי אחריתך מבורך ולפני שמש יגון שמך, ברוך ה׳ אשר לא השבית לנו גואל. שלום לך ושלום לכל דורשי שלום עמם, המדבר בצדקה בן-אמיר מגליל ליטא"
021-HZF-1877-02-21-001-40049_toc_6,"-
ידיעות העולם והטבע","  ידיעות העולם והטבע השינה מה היא? והחלום ושברו (סוף מגליון 6). מבואר מזה, כי פעמים רבות תלוינה אל החלום איזה תנועות בגופו ואבריו הנערכות לפי הדמיונים אשר יצוירו לפניו; ואם דמיונו עז וגויתו מתרגשת (גערפעז), תצאנה פעולות שלמות הנערכות לתכלית, לפי ציוריו ממחשבות אלה בהקיץ. למפלגת מעשים כאלה אשר לא בדעת כ״א בטבע מערכת הגוף יסודם, נוכל למנות, מן פעולת ההתהפך על משכבו מצד אל צד, עד הפעולות היותר מרכבות, הנדגלות בשם „תנודת לילה"" (זאמ- נאבוליסמוס, נאכט וואנדעלן), תהלוכת פעולות אלה תשגב ע״י גרוי עודקים חיצוני, כמו אור הנר והירה, וע״כ יקראו אנשים אלה אשר להם ההכנה לתנודות אלה, בפי הסופרים הקדמונים, בשם „מוכי ירח"" (מאנד זיכטיגע). אין ספק, כי רבי הספורים מנודדי הלילה בתהלוכותם ועמדם בסכנה, אשר נתפלא עליהם איך ישמרו צעדיהם מהמיט יותר מבהקיץ, לא נבחנו כראוי בעין משכיל. לא הוצג עוד איש כזה ללכת הנה והנה על קדש צר הנשא מעל הארץ, אם לא יכול כזה בהקיץ, וכדומה מהנסיונות הראויות לפי הענין, ותמיד נשמר מהשביתו ממעשהו. לבל יפול וירוץ קדקדו, אמנם פשר דבר מחזות כאלה הוא, כי דעתו בסכנת מצבו, חרד להגיע עצביו למען החזק מרכז כובד גופו במצב הנכון, ולאשר לא יכיר היטב את התנועות הנכונות לזה, כאשר תדע הפעולה הטבעית החוזרת (אויטאמא- טיש) בלא רצונו, ע״כ תשבית הדעת את משקל חשווי ויפול יבושו הנמהרים לשפוט ממחזות כאלה על מצב הנפש היותר נשגב, יבושו מנפשם, כי הורידוה מטה מנפש החתול. הלא הוא ודלג שור, ויקפץ על פנות גג בלי שיפול, מאותה הסבה עצמה אשר נודד הלילה יעשה כן״) עוד מחזה אחת יותר מפליאה את האדם, תובא הנה אל המחלקה הזאת. והוא כי פעמים רבות יקרה, אשר בחלומו יעיר אזנו על המקום אשר בו ימצא החפץ אשר נעלם ממנו *) הרב החכם המו״ל, לא יאשימני במה ששיטתי פה הולכת מנגד למופתיו בספרו הנכבד „מציאות הנפש"", כי לא טוב הוא מכל אבותיו הקדושים אשר טרחו במופתיהם לאשר אמונתם, וברוב הימים אשר מדעים רבים צעדו קדימה, היו מופתיהם לאל, כי באו רעיהם וחקרום. ורק בכדי לישב דברי חכמים אומר, כי „קשור הנפש עם הגוף הרפוי"" אשר זכר הח׳ חז""ס, ר""ל הדעת, והמצב הנפשי הנשגב אשר אמר ר""ל הטבעו השוכן במערכת העורקים, כי הטבע נעלה ונשגב ומרום מכל פעולות הדעת הכותב באדם. אמר המו""ל. לא ידעתי, איה מצא הח׳ הנ""ל בספרי כי דברתי מן מופתים? והלא בפתח השער קראתי את ספרי „מציאות הנפש וקיומה, חוץ לגוף מבואר ע״פ ראיות נכוחות וכו׳"", ולא מופתים וכן אמרתי בהקדמתי כי כוונתי לאלה אשר לא נכנסו בפרדם החכמה בכדי להרגיע את לבבם וכו'. ובפירוש הוכחתי שם (פ״ו) כי אין אנחנו מוטבעים כלל מצד טבע שכלנו למצוא איזה מופת בענינים אלה, יעוי""ש. וגם כל החוקרים אשר העמיקו בעיוניהם עד היום, האם הביאו בידם מופתים? כל חכם מבין בידיעות הטבע יודה כי המאמין והחוקר, שניהם מאמינים ושניהם אינם יודעים, רק שזה מאמין לפי שאינו יודע, וזה לפי שהוא יודע שאינו יודע, זה ישיב על כל השאלות בהויות העולם וסבותיו תשובה אחת קצרה ופשוטה לומר, „כל אשר חפץ ה׳ עשה בשמים ובארץ, בלי שום הבנה וחקירה, וזה יאמר לא כן, ה׳ בחכמה יסד ארץ כונן שמים בתבונה״, והסתכל במעשיו שמתוך כך אתה מכיר את מי שאמר והיה העולם״, ואין בין דורות הראשונים לדורות האחרונים אלא שבדורות הראשונים היתה הויות העולם רק חידה סתומה ונעלמה, ואצל דורות האחרונים היא חכמה עליונה נשגבה מבינת אנוש. וכבר הבאתי בהפתיחה שכתבתי לחכמת הטבע (מכה""ע המליץ תרכ״ה) מאמר אחד מדברי חז""ל יקר ונפלא למאד, וזה לשונם (ירושלמי פ""ק דר״ה) אמר רבי סימון כתיב רבות עשית אתה ה׳ נפלאותיך ומחשבותיך אלינו, לשעבר רבות עשית אתה ה׳ מיכן והילך נפלאותיך ומחשבותיך אלינו. אמר רבי לוי למלך שהיה לו אורלוגין (נ""ל כלי מורה השעות) כיון שעמד בנו מסרה לו, והוא משל נעלה ונפלא למאד, דומה מכל צד אל הנמשל שאנו דנין בו, כי האיש אשר לא ראה מעודו את כלי מורה השעות, יתפלא וישתומם איך חומר אטום מניע את עצמו בלי מניע חוצה לו, ואולם היודע מה שבתוכו, מבין סיבות תנועות כל הגלגלים, ואיך הם קשורים ומשולבים זב״ז, ומקור הסיבה הראשונה הוא האופן הסתום אשר בקרבו טמון הטצה (שפיראללפעדער), אבל כאשר נשאל על הנוצה עצמה מדוע תתנועע אל הצד שכנגדה? הנה פה הגענו אל ענין אחד סתום ונעלם מאתנו, אשר קצרה יד החוקרים עד היום לעמוד על סודו, כי הכח הנמצא בין אטמי החומר להיות דוחים זא״ז רק עד גבול ומרחק ידוע, ומן המרחק הזה, והלאה הם חוזרים ומושכים זא״ז, הוא דבר נפלא ונעלם משכלנו. וע״כ גם אנחנו נוכל לומר כדברי חז״ל, לשעבר בדורות הראשונים, רבות עשית אתה ה׳ למלך שהיה לו אורלונין, אשר התפלאו עליו אז איך הוא מניע א״ע, כיון שעמד בנו ונתפתח שכלו, מסרה לו להתבונן מעצמו מה שבתוכו, ומיכן ואילך, בדורות האחרונים, נפלאותיך ומחשבותיך אלינו, אנו מתבוננים לחקור  חז״ס אחרי מחשבות העמוקות ונפלאות הנשגבות משכלנו. ומים רבים מקומו איה הניחהו. — האיש אשר לא ידע את משפט הזכרון (עראיננערונג). ההוא יתפלא על זאת. אנחנו נזכור על איזה דבר, אם יקרה מקרהו אשר יבא איזה ציור בנפשנו הסמוך לו, או לענינים המקושרים עמו ברגשי העורקים, אשר יעירו רגשות עורקיו איש את רעהו ויקרא אל הציור הנשכח ממצולת הנשיה לעלות ולהתיצב לפני הדעת, גם פה יפעל הרצון לגרוע ולא להועיל, כי רבים אנשים אשר לא ודעו בשלמות מקשורי רעיוניהם, כאשר כבר אמרנו, ע״כ יתעהו רצונו לחרוז ציורים הנטוים מאותה החרוזה הנעלמה ממנו כעת, ויזכור על ענינים אחרים, אבל לא על אותו אשר יבקש. אפס בהעדר הרצון, יתלכדו ויתקשרו הציורים בטבע, אשר יובילוהו בנקל יותר אל המבוקש. והלא דבר נודע הוא בנסיון, שאם נבקש איזה דבר זמן כביר, ולא מצאנוהו, אז נסיה דעתנו ממנו, למען אשר פתאום נזכור עליו, עד כמה מגיע התקשרות הציורים זב״ז, נתבונן מאשר יספר לנו ה׳ ריכערץ על עצמו, כי נשכח ממנו שם איש אחד אשר שמע עלילותיו אמנם לא טובות, ורק מדי בואו אל החדר אשר שם הקשיב שמו ומפעליו לראשונה, מבלי לחשוב אדותיו, רק אז נזכר מפאת התקשרות הרעיונים, אשר אם יגע הציור החדש באחד הציורים אשר גלוו אז יחד זב״ז, יבא גם הנשכח ביניהם אל הדעת. — אחרי באורנו זה במשפט הזכרון, לא נתפלא עוד על חזיונות רבים בתהלוכות החלומות; ולהפך נשאל. מדוע לא נזכר בכל פעם בחלום על הדבר הנשכח. אולם גם זה נקל לנבון דעת, יען כי לא קרה לפנינו הציור אשר אחוזת הציורים מרעיו, ישתתפו עם אחד הציורים, או נטוים הרבה באורחותם מאורחות הציורים ההם אשר גלוו והשתלשלו מן הענין הנשכח. ועתה ראו נא קוראינו והביטו, איך נתץ המגדל והעופל אשר בנו למו החוזים בחלומות באופל, וכל איש כפתרון חלומו יחלום, והחלום והפתרון אחד הוא — מהבל יחד על פי כל הדברים האלה אשר בארנו בהוראות החלומות, דרכם ויסודתם, יתבארו לנו עוד חדות סתומות במחזה הישן הזה, רק אם גבור מתחלה מבין הספורים המגיעים לאזננו את התבן מן הבר, את הכזבים הברואים מנוכלים ורמאים, או מן המתירים לעצמם לשקר למען הקם אמונה ישנה על תלה, מבין הספורים הנכונים המעטים מאד. בכלל לא עמדו הספורים האל המיופים, או המעורבים בשקרים מבעלי האמונות הכוזבות המתפשטות מלוא תבל. לא עמדו עוד למבחן לפני יודעי דת ודין העולם והטבע, ואשר עמדו לא יכלו הכיל את הנסיון הערוך עליהם, ותמיד נגלה זדון המספר וערות הספור, — שנים רבות הכריזה האקאדעמיע אשר בפאריז, במתנת שלשת אלפים פראנק, ועד לקצוי ארץ הגיעה, שאם יבא אחד מן הזאמנאמ- בולען, הנמצאים בכל מדינה במספר לא מעט, ויקרא מלה אחת מתוך מכתב סגור לפניהם, או בעינים קשורות באמת, כאשר יתהללו המתהללים באימים כאלה. ואם כי באו רבים לשמע הכסף, אך גם אחד מהם לא הכיל את הבחינה הערוכה עליו ולבשתם ולכלמת המאמינים במו שבו ריקם לכן לא יבוש החוקר הטבעי לאמר מפורש: החלום הוא אגודת רעיונים הבאים מפאת רגשות העורקים על דרכים שונים, בעת אשר הדעת-עצמו נסוגה אחור, אשר ידמה באופן מה גם אל מצבנו בהקיץ, יען גם בהקיצנו לא נדע מכל מכמני נפשנו, וציורים רבים באים לנו מבלי שנדעם; וכמה מסגולות נפשנו ומהתפעלותיה ורגשותיה, אשר לא ידע האיש מהם ולא יוכל לכנותם בשם עד אחר יגיעה רבה ולמוד בחכמת הטבע, יען דעתנו עוד מגבלת מאד. — ואנחנו תפלה לאל יוצר כל כי ירחיב את גבול דעתנו אשר אך בזה הצלחתנו וישענו ויגאלנו מן החזיות ואמונות המוטעות, ויטענו על אדמת הקדש ארץ החיים והאמת, והאלילים כליל יחלוף, ואז נחיה חיי אדם.  יוסף ליב זאסניץ"
021-HZF-1877-02-21-001-40049_toc_7,המים ותנועותיהים," המים ותנועותיהים דומיה שאננה שוררת על במתי ים, על פני תכלת מי תהום רבה השליך הם, וכראי מוצק אשר אין רוח החיה בקרבו, ישכב דומם בתוך גבולות עולם אשר שם לו יוצר הטבע בהגיחו מרחם תהום, ומיום שבר עליו חקו. אולם אם כן נחשב למשפט כאשר נראה לעינים, הנה אם בעין בוחנת נשקיפה על פני מי-מנוחות האלה, גם בעת אשר לא תבוא סופה מחדרים, אם אזנינו תקשבנה רב קשב להבין שמועה, הנה נראה נכוחות, ותהום יתן לנו קולו לאמר כי גם הוא ככל יצורי בראשית לא ידע מנוח, ותמיד כל היום כמו היה נשמה באפו לא ישבות מלעלות ולרדת בחליפות וצבא. לא בעת ירעם הסער בקולו נפלאות וישים את הים כמרקחה, לא בעת אשר יתחולל שאון הטיפאן הכינעזי או הטארנאדא ההודיי, אשר יכה בים גלים כהררי עד וישים חתיתו על כל יורדי הים באניות אשר יחוגו וינועו כשכור. לא כאשר מפני תנופת יד הרוח האדיר וחזק ירגע הים ויהמו גליו, אז יודע כח חקות הטבע ומשטריו, כי הטבע לא יאמר כח לכל אשר יאמר האדם אשר יראה לעינים כח, לא ברוח ולא ברעש יודיע רעם גבורותיו ונפלאותיו במצולה, אך בעת אשר ישקוט הים מזעפו, גם רוח חרישית, לא ירגיז רבצו, אז יגוע הים תנועה משולשת, תנועה אשר לא תשנה את תפקידה כל הימים וחקותיה לא ימושו כל ימי היות יומם ולילה בעתם, והתנועה הזאת אשר חקות השמש והירח יולידוה. התנועה הזאת, אם כי במחשך תעשה מעשיה, בלאט ובקול דממה דקה, הנה לה יתר שאת ויתר עוז על כל סופות בנגב וסערות תימן, אשר היו על פני האדמה מיום היותה. השמש, המאור הגדול אשר ישלח קוי אורו ויאיר פניו אל שרשי הים אשר מנגה נגדו יאיר באור יקרות, הוא בכחו כי עז יגדוף כהנדוף עשן, את חומר המים הרבים אשר בחומו יהפוך לאידים וקיטורים למעלה למעלה, והמים האלה אשר יעלו כאידים נעלמים אשר לא תשוזפם עין ראי, כעננים יעלו למעלה, ומשם ילפתו ארחות דרכם וישובו ירדו על ארץ תחתית, אחרי אשר שנו פניהם לגשם או שלג; גם דלף טורד ביום סגריר, גם גשם מטרות עוז אם יתך ארצה, לא יודע כחו והיה כלא היה, וגם כל מימי הגשם כאשר יפלו ארצה הנה כחם במה נחשב הוא; אולם אחרי כן ישובו המים האלה יתקבצו יחדיו והיו למעינות נכבדי מים לנהרים ונחל שוטף ישימו להם ראש, ינתסו נתיבה למו, ובמורד ירדו כל הנחלים האלה אל חיק הורתם, הים הגדול והנורא אשר מחיקו יצאו. אולם המים האלה בשובם אל מקבת בור נקרו בלכתם להשתפך אל חיק אמם. הנה אז יהיו לכלי חפץ לתת רוח החיה באופני בתי הרחיים, לרדוף בחמת כחם הציים האדירים וכל אניות איבה, או שאר מלאכת מחשבת אשר המציא האדם למלא שפקו, וכל המים האלה אשר ישטפו שטוף ועבור בתוך אדמת אייראפא, הרבה יגיעות ייגעו בעבור האדם אשר מלכותו בכל משלה; כי כחם ככח שלש מאות מיליאנען סוסים - קיטוריים לפי החשבון אשר יחשבו במכונות הקיטור; אמנם גדול יהיה בעינינו הכח האדיר והחזק הזה אשר יצא לפעלו ממימי הגשם והשלג, אך לעומתם נזכיר את זרמת המעינות, את המון משק הגבים, את שאון הנהרות ואת קול רעש אשרות המים (וואססער-פעללע) אשר יתנו קולם כקול הרעם בגלגל. והאדם כאשר אך תחרשנה אזניו מקול שאון שואן ברעש, ובמקום אשר אך ישמע קול המולה כקול מחנה, הלא לא ישוב יתפלא על מעשי המים כי גדולים הם ועל תקפם וגבורתם, כי הנאמין כי הנותן קול בכח ידיו לא ירבה עצמה? אולם נשוב נא נראה כח אחר אשר בדומיה יעשה מעשהו, ונראה כי זה אשר לא יצעק ולא ישמיע בחוץ קולו, לו פי שנים בכח ואון יתר שאת ויתר עוז הים הגדול, אם לבנו נשית לדעת חוקרי- התהום אשר מדדו בשעלם מים (אם התוכנים הצליחו לתכן בזרת נבלי שמים, מדוע לא יוכלו גם המה למדד בשעלם מים) ויבטיחו כי עומקו הממוצע הוא לערך 12 אלפים רגל יכול בקרבו ערך 21 מיליאנען פרסאות- מעוקבות מים, ולוא נהפך הים לחרבה, כי עתה ארבעים אלף שנות-עמל עמלו כל הנהרות וכל מוצאי מים אשר בכל אפסי תבל ויובילו שי את מימיהם למלאות את הבור הריק הזה להיות כמקדם; אולם כל הכחות הגדולים והעצומים האלה אשר לכל המימות אשר יזרמו בעולם בכל מלא רחבו. כל הכחות האלה אשר אלפי רבבות סוסים קיטוריים לא יערכו אליהם, כל הכחות האלה לא יגיעו אפילו לאחד משמונה מאות (000.) מהכח האדיר אשר הגביה את המימות האלה אל העננים בתמונת אידים וקיטורים. החום אשר היה נצרך להפך את כל המון המים האלה ממצבם הנוזלי למצב הקיטורי, מגיע עד כדי שליש מלא מכל החום אשר תשלח השמש על האדמה בכלל. ולמען צייר לנגד עינינו מה רב כח חום רב כזה, נאמר כי לוא היתה כל ארצנו מוקפת קליפת-קרח עבה שלשים ושנים רגל על כל סביבה, אז היה החום הזה די להמס את כל הקרח הזה במשך שנה אחת, בעוד אשר כל עצי השרפה, הגחלים ושאר דברים אשר יהיו לבער בארץ צרפת בשנה שלמה, לא יעצרו כח להמס קליפת- קרח אשר תכסה על אדמת צרפת לבדה אשר עביה יהיה רק ליגיע אחת! (הליגיע הוא חלק עשירי מאצבע! 1 צאלל), ועל פי החשבונות אשר יחשבו חכמי הטעכניק במלאכתם, הנה ישוה כח החום הרב הזה אשר יעלה את מימי הים כאידים אל העננים בשנה, אל הכח הרב אשר לא נוכל גם לדמות לנו, אל הכח מן 16 בילליאנען כח סוסים! ולפי זה נוכל לחשוב כי על כל כברת ארץ (מארג) יעמול כח החום במידת כח שבעים ותשעה כח סוסים בעוד אשר במחוז לאנקאסטער באנגליא במקום אשר שם הגיעה חרושת המעשה עד מרום קצה יתר הרבה מבכל ארצות תבל, וכל ידים מלאות שם רק עבודה ועמל כל היום, שם יגיע על כל כברת ארץ רק כח השוה לאחד מארבעים ותשע בכח-סוס או כח השוה לחלק 753 מכה החום אשר חשבנו על מארג כן יקיפו המים העולים למעלה אל מפלשי עב, על ידי כח רב ועצום אשר לא נוכל לערוך אליו דבר, ובתמונת גשם נדבות, מעין-גנים או נחל-אהבים, ירדו למטה לשוב אל הים חוק הורתם, את תקופתם ותנועתם הראשונה, בין מים עפר ורוח. הכח הגדול המושל במלוא רחבי תבל בשמים ובארץ, הכח אשר בתעצומות עזו יגיש את כל כוכבי רום צבא השמים וכסיליהם אחד אל אחד ובעוצם ידו יסובב את כל בני-אלהים האלה אשר ירוצון במעגלה כמחולת המחנים, הכח אשר יקשר מעדנות כוכבי השבת הרחוקים אלפי רבבות שנים ממרכז תקופתם, למען לא ינועו ממעלותם; הכח המושך הזה אשר הוא רוח החיה בכל צבא המרום במרום הוא יגיע גם את המים אל אשר יהיה רוחו ללכת ובכח השמש והירה יחדו, יחשוף זרוע עזו להטות את היסוד הקל הזה אל אשר יחפוץ. (המשך יבא)"
021-HZF-1877-02-21-001-40049_toc_8,תבנית חיות היציקה," תבנית חיות היציקה בשם „חיות היציקה"" או „אינפוארים"" יכונו היצורים הקטנים אין חקר לקטנם, אשר בל תשורם עין אנוש ערומה, מבלעדי עזרת קנה זכוכית המגדלת אל הראות את גדלם האמתי כמה פעמים. בצאתנו חלוצים עם הכלי הזה כיאות תחזינה עינינו עולם חדש, אשר אין משלו בהיכל הבריאה המקפת אותנו. בנטף אחד קטן מן מים המהולים ברקבון הצמחים, רק אם נתן חופשה לרוח האטמאספערע ולקרני אור, השמש, לגעת בו ולפעול עליו, יולדו ויפרו רבבות יצורים קטנים, אשר רוח חיים באפם, השולטים בברי גיום ואבריהם אם רב ואם מעט כח ואון בם, יתנועעו ויחוגו בלי חשך, יפרו ויולידו כדמותם בצלמם, וגם ימותו ויגועו בבוא יומם, עד כי עלילות תבל והמונו ושאונו נמצא גם בנטף אחד מים, וחכמי הטבע החמושים בכלי מחזיהם, כבר מנו ויספרו את היצורים בצבא מיניהם הרבים לאין ספורות, ויחקו בששר את תמונתם ודמותם, למען נדע ם את אשר מעל לגבול חוג ראותנו. ואנחנו רק אחדים מהם הקטנים והצעירים בגדודי חיות היציקה המה המאנאדים ומוצא השם הזה ממלה היונית monas — אחדות), אשר אם שפת אמונים נשמורה, עלינו לכנם „המאסף לצבאות החיים״ כי באמת הנמו הקצה האחרון, או הנקודה הקיצונה בעולם בעלי החיים, וגם בתוכם נכללים מינים אחדים, תמונתם ככדור קטן בהיר ושקוף בתוכו, ימים רבים עברו וחכמי הטבע חשבום ליצורים שפלים אשר חסר למו מערכת אברים פנימים וחיצונים (ארגאניזאציאן), ויתכלכלו עם הנוזלים אשר יחדרו דרך עוד גויתם סביב, אך השתלמות המיקראסקאפים וההשקפות הנעלות אשר עולל אודותם הח׳ ערענבערג בבערלין, הראו לדעת, כי כל אחת מן החיות הקטנות האלה, אשר גם כמה מיליאן מהן לא יחזיקו בכדי Jooo מעטר, יש לה לא מזער מארבע קיבות לעיכול המזון. ה׳ ערענבערג התחכם בתחבולותיו, ועפעפיו בחנו את תכונת המאנאדים באמצעי כזה, אשר אמנם על נקלה יעשה לכל מבקש, וכן תוכנו: כי יצבעו את המים, המלאים בחיות היציקה מפה אל פה, בצבע אינדיגא או קארמין, ונטף אחד מהם יזו על זכוכית טהורה, ולצלעו יטיפו גם טיפה אחת מים זכים, באופן אשר שתי הטיפות תהיינה קרובות אשה אל רעותה ומעט המקום ביניהן, ועתה יחברו את שני נטפי המים בתעלה צרה, אשר ימשיכו בראש מחט חד מן נטף מים הזכים אל הנטף השני, והיה בעבור חיות היציקה דרך התעלה, הנה שטוף ישטף עור בשרם מבחוץ מן הצבע הנדבק בם ואז יראו בתוך גויתן השקופה, את קיבתיהן וכל קרביהן אשר נצבעו ממי האינדיגא אשר בלעו וואלוואקס. המה עולים מעט על המאנאדים בגדלם יתרועעו לשכון יחד כמה מהם במעטפה אחת אשר תעטה עליהם, ויוציאו את הרטומם החוצה, דרך הנקבים אשר במעטפתם. תכונתם להתנועע בלי הרף ולהקיף על צירם, הוא מרכז מעונם. מהם אשר יתאספו במספר גדול במעטה אחת עד כי יראו לעין עדומה. הוויבריאנים. — כן נקראו על שם מהלכם ותנועתם אשר בגלי המים נדמתה. ישנו מין אחד מן הוויבריאנים אשר יתגודדו למחנות גדולות ואיש אל אחיו יצמדו במשטר ערוך, יתלכדו ולא יתפרדו הפראטעווים (Proteus) — יתהפך בתמונתו חליפות, וישנהו לרגעים עד להפליא; פה יראה ארוך ומשתרע, ופה עגול עקום ומעוה, או כדמות כוכב (שטערנפערמיג). — יש מן האינפוארים בעלי הזרוע אשר ידובקו אל חומרים קשים ולא יזועו מהם, ויביאו טרף לנפשם בזרועותיהם הארוכות, אשר כל גופם מכוסה מהן; ומקצתם אשר אהבו לחיות במרחב, וישוטו לנפשם בתוך המים . המסתובבים. החיה הזאת תראה מראות מוזרים ומפליאים, היא תתנועע באמצעות שני גלגלים, אשר יזכירו במתכונתם את אופני המים אשר באנית הקיטור, החזיון הזה הרבה עמל רב לחוזים במיקראסקאפ, אשר התחקו ימים רבים על שרשי החזיון הזה והתנועה המוזרה, ויחליטוהו לחזיון מרומה אשר יסודת בטבע וסגולת המחזה (אפטישע ערשיינונג), כי בעקב התנועה הנמהרה יתראו שני זרועות החיה, אשר תעזר בהם בהסתובבה, בגלגל שלם. המרובעים. הוא קבוצת חיות היציקה אשר יתחברו יחד בתמונת מרובע, האוצר בתוכו ארבעה טורים או שלשה. ובכל טור ארבע או שלש חיות היציקה, ותמיד תשכונה יחד ולא תתפרדנה. בתוך חומץ העומד ימים רבים, יבראו אינפווארים ארוכים בתולעים מחוברים ממספר פרקים רבים, תכונתם המיוחדת להם היא, כי בתוך גויתם אצורה נוצה מתגלגלת (שפיראל) העוברת מקצה הגוף ועד קצהו, ודמותה בכלי סוחב המגופה (קאר- קציעהער), אם נקח תולעת כזאת תחת המיקראסקאפ, נשכיבה בין שתי פיסות זכוכית, ונלחץ באצבעותינו על דף הזכוכית לחיצה קלה, אז תתפוצץ התולעת לחוליותיה, טבעות הקפי הנוצה המתגלגלת תתפשטנה בישרות, והנה לפנינו המון תולעים מתגלגלים  גם כן כהורתם. אל נא ישגה הקורא להאמין כי כל מיני חיות היציקה ומצאו בתוך כל טיפת מים, רבות מן החיות היציקה אשר תחיינה רק בזמן ידוע מעתות השנה, ויש מינים אשר יראו חיים רק במדינה אחת ובלעדה לא ימצאוה. ובעמדנו על קצה גבול עולם הבעלי חיים, הנוכל להביט בקר רוח על פלאות הטבע אלה? אמנם עשתונות מעוררי רגש רב יעברו על לבבנו אשר ירחש תהלה גדולה ותפארת לאבי היצורים על עוצם ידו וגבהות עלילותיו הנשגבים, ותועפות רום רעיונות— אל כאלה, אשר יראו על אברת הדמיון לכל קצוי מרחבי התולדה, תחסומנה שפתי מהביע אומר, ולזאת אשים הפעם קנצי למלין יעקב פרענקעל"
021-HZF-1877-02-21-001-40049_toc_9,לקוי לבנה," לקוי לבנה בליל פורים והוא ביום ג׳ בתחלת הלילה, יהיה לקוי לבנה כוללת, אשר אם פני השמים יהיו טהורים בלתי מעוננים, יתראה אז הלקוי הזה לעין כל בהיות הלבנה עומדת בגובה הרקיע, והמון העם הפנויים אז מכל מלאכה יוכלו להבחין מראשית הלקוי והוא מן הרגע אשר שפת הירה המזרחי מתחיל להקדיר ונכנס בעגולת הצל, עד שיקדר כולו, ואחרי כן כשהוא יוצא ומאיר בשפתו המזרחי, עד שיוצא כולו להאיר, משך זמן שעה אחת ל״ח מינוטען. — אצלנו באופק עיר ווארשא יתחיל מן שעה 7 ועוד 50 מינוטען בערב, ויגמר כולו בשעה 9 ועד 28 מינוטען בלילה, ורגע אמצע הליקוי יהיה בשעה 8 ועוד 40 מינוטען, ובשאר ארצות ישתנה לפי האורך ורוחב המדינה לצפון או לדרום כנודע, ובכדי למלא חפץ אלה מן הקוראים המבינים בחשבונות התכונה, הצבנו פה יסודי החשבון הזה ופנותיו לפי העפהעמערידען, למען יוכלו להעתיקם על מקומות אחרים. רגע הנגוד האמתי הוא — ""32.44 ש8 באופק עיר ווארשא אורך הירה על קו המשוה מנקודת הפגישה ""42. 55. 1600. 811.56 בטיית הירה מן המשוה לצפון   4 14 רוחב השמש מן המשוה לדרום תנועת הירח לפי אורך המשוה בשעה. 37. 33 17 .14 העתקתו לצד דרום בשעה 2 .20 תנועת השמש לאורך המשוה בשעה .56 תנועתה לרוחב המשוה לצפון 16 .35 חצי אלכסון הירה 16 10 חצי אלכסון השמש 60 .47 שנוי מראה הירה (פאראללאקסע) שנוי מראה של השמש .9 ע״פ יסודי החשבון הזה יוכל כל מבין לחשוב ולמצוא בנקל רגע התחלת הליקוי, אמצעו וסופו, בכל מקום לפי אורך ורוחב המדינה, או גם בלי חשבון יוכל לצייר לו כל תהלוכות הליקוי הזה על הנייר ע""י המחוגה והסרגל באופן כזה: נחוג עגול אשר מדת חצי אלכסונו הוא מדת שנוי מראה של הירח עם שנוי מראה של השמש, פחות חצי רוחב השמש. והוא במשלנו ""46. 41 ויהיה העגול הזה מדת עגולת האופל ועליו יוסיף עוד אחד מששים לשבירת האויר, על מרכז העגול הזה ימשוך קו ישר לארכו. ועל פי מדת הקו הזה ינתח כל פעם שעור תנועת הירח פחות תנועת השמש, לאורך ולרוחב.  (ועיין ספרי תולדות השמים מהדורא תנינא פ״ט)."
021-HZF-1877-02-21-001-40049_toc_10, חדשות שונות,"  חדשות שונות איך שגיאה אחת קטנה תוכל לסבב לפעמים שגוים גדולים בענינים מדיניים, יספר לנו מכ״ע אחד, כי בעת הלך הגענעראל איגנאטיעוו ציר רוסיא לקאנסטאנטינאפאל, עבר באניתו על הבאספארוס מנגד מצודת הטורקים אשר שם יעמדו כלי תותח הגדולים לשמור דרך הים. ראש השומרים בראותו אניה רוסית הולכת ומתקרבת, שלח תלגרמא אל שר החיל לשאול אם יתן רשות לאניה הזאת לעבור שם, והוא השיב בלשון טורקי „בכל אופן שיהיה״. אבל בלשון טורקי נקל מאד לטעות, בין, בכל אופן, ובין בשום אופן, וע״כ החלו המורים לערוך כלי התותח למול האניה, ולולא נודע להם שגיאתם כהרף עין, כי עתה קראו מלחמה בשלום נגד ממשלת רוסיא. באסיפת חברת עבודת האדמה ברוסיא, אשר היתה זה מקרוב בעיר הבירה פעטערסבורג, העריכו סטאטיסטיקא מן מספר תבואות ארץ רוסיא, בערך ארצות אחרות, ומצאו כי בארץ רוסיא בדרך הממוצע, תוציא האדמה תבואת קציר עד כדי 4 פעמים ממספר התבואה הנזרעת, בארצות הברית באמעריקא, תוציא הארץ 8% גרעיני קציר מן גרעין אחד הנזרע, באשכנז וצרפת 117 גרעינין, במדינת עסטרייך 91, ובארץ אנגליא יותר מכולם והיא 33 גרעינין! אשר מכל זה יתחייב, כי השנים הבינוניות בזרע וקציר בארץ רוסיא, הן שנות רזון בארצות אחרות, ושנות השבע אצלנו, הן עדיין שנים בינוניות בארצות אחרות. המכ״ע האמערקאני .Cour. des Ltats Un יספר כי זה מקרוב ירד גשם גדול על הארץ בסביבות העיר מעמפים, ויפלו עמו נחשים רבים לאלפים ולרבבות, אשר ביניהם היו נחשים אשר מדת אורכם היה עד כדי רגל וחצי! (עיין מה שכתבנו מזה בהצפירה ש״ג גומר 14) במ״ע הפאריזי la Stiense pour tout יבאר בין המעלות הטובות אשר לעשב הטהעע הנודעות מכבר. היותו שומר את האדם הרגיל בו גם ממחלות ידועות. אנשי חינא השותים טהעע הרבה יותר מכל משפחות האדמה, אינם יודעים כלל מן המחלה פאדאגרא ומחלת האבן בארצם; מובן הדבר כי רק הטהעע האמתי הוא הפועל טובה לאדם, ולא המזויף על שפת הנהר נילוס ההולך בארץ נוביען, נמצא שרידי היכל קדמון, אשר יעמדו קרוב לו ד׳ מצבות גדולות, פסלי תמונת מלך מצרים רעמסס השני, וזה מקרוב מצא נוסע אנגלי אחד מאקאלעס, בסלעי ההר פתח אשר עד כה לא ידעו ממנו מפני גבעות החול אשר כסהו, וכאשר פתחו אותו, מצאו אולם קטן בנקרת הצור, ועל הקיר כתובה ישנה, אשר לפי פתרונה שקרא אותה החוקר קדמוניות דר׳ בירק באנגליא, נראה ששם היה בית עקד הספרים למלך רעמסס השני (והוא פרעה מלך מצרים שהיה בימי משה). מן מגדל מצפה הכוכבים אשר בעיר וויען מודיעים, כי ביום עשירי לחודש הזה הגיע תלגרמים מן בתי המצפה בפאריז, מארסיליא וכו׳, כי יראו שמה בקנה המצפה כוכב קאמעט מאיר אחד, היורד מגבהי מרומים ופונה במהלכו במהירות גדולה לצד צפון. על השאלות מן נו׳ 37 הגיענו תשובות נכונות מאת הח׳ חיים יחיאל בערינשטיין, אחרי שנתעכב מכתבו בדרך ובא לידנו, בשכבר נדפס."
021-HZF-1877-02-21-001-40049_toc_11,"הודעות המו""ל .מפני שמחת הפורים אשר הפועל..."," הודעות המו״ל. מפני שמחת הפורים אשר הפועלים בטלים ממלאכתם, תתאחר הצפירה לצאת כדי יום אחד"
021-HZF-1877-02-21-001-40049_toc_12,,"  הודעות מודיעים אנחנו לכל איש מיטב נגן ומבין במלאכת השיר וסמניה (נאטען) ומוכשר להתפלל עם להקת משוררים ויש את נפשו לקחת על שכמו משמרת חזן בביה״כ שלנו יחיש נסיעתו לפה עוד טרם החג הבע""ל להשמיענו את קולו כי ערב ומדברותיו כי נאזה, ולהביא עדות נאמנה 1) על היותו שומר מצוה ודת באמונה, 2) על הנהגתו הטובה ורוח הבריות נוחה הימנו, ואז נעשה עמו קאנטראקט, משכורתו חמש מאות רו״כ לשנה, לבד הכנסת החזן למועדים ידועים ומקראי קודש, וגם מקרא קודש כמו שמחת נשואין, ברית מילה, וכדומה. ביאליסטאק בחודש אדר תרל״ז לפ""ק ס. קאמינקע הגבאים, ווילבושעווייץ אפאטהעקער"
021-HZF-1877-02-21-001-40049_toc_13,," אללגעמיינע גערווען-קראנקהייטען, גערוועזע געזיכטס שמערצען, גערוועזען שלוקקען, מאגענקראמפף, לעהמונגען, אללגעמיינע היסטערישע ליידען דער פרויען, אונד געשלעכטליכע שוועכען דער מעננער, בעהאנדעלט שפעציעלל Doctor der Medicin Heinrich Musbaum Warschau, Senatoren Strasse № 20."
021-HZF-1877-02-21-001-40049_toc_14,," שאלות ותשובות  אל דובער מה׳ באק׳ הצפירה משנת 76 רק מעט במספר נמצא בידנו, ולא נוכל לתת נומרין לכל הדורש מאתנו, רק מאלה הנמצאים שלא כסדרן. מחיר כל נו׳ 10 קאפ׳ Редакторъ-Издатель З. СосKin."
021-HZF-1877-02-21-001-40049_toc_15,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מעדים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו וכלשונו (ר״ל בלשון עבר, אשכנז או צרפת). אדרעססע: H. WVollner, Doctor der Medicin u. Chirurgie. Accoucheur in Wien. Wien, Stadt, Adler-gasse № 8."
021-HZF-1877-02-21-001-40049_toc_16,, הרוצה לכתוב אלי יכתוב ע״פ אדרעססע S. SIonimski in Warschau Muranowska № 24. S. Сонинскiй г. Варшава או Мурановская № 24.
