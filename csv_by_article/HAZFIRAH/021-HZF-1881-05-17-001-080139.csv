article_id,headline,text
021-HZF-1881-05-17-001-080139_toc_1,," K ברוסיא ופולין. על השולח במוקדם לשנה 5 רו""כ. ל לחצי שנה 2.75רו״  לרבע שנה, 1.50 רו״כ.  הל ביתר הארצות 20 פראנק.  באמעריקא 5 דאללאר אצ"
021-HZF-1881-05-17-001-080139_toc_2,, צא מחירו באשכנז: 14 רייכם מארק לשנה. דל בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. ב E
021-HZF-1881-05-17-001-080139_toc_3,"מכתב עתי משמיע חדשות ' קרב עם י ש רו ן ""..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1881-05-17-001-080139_toc_4,תוכן הענינים," תוכן הענינים דברי הימים. ווארשא. אראן הוראזדעוו פאריז משפט רוצחי מלך ידיעות העולם והטבע. פעולת החיים מאת פעלדשטיין, חדשות שונות. מענה מאת המו״ל ידיעות אחרונות. הודעות. שאלות ותשובות."
021-HZF-1881-05-17-001-080139_toc_5,דברי הימים," דברי הימים ביום הרביעי העבר 29 אפריל (11 מאי) יצא במכ״ע להממשלה .Hpan. Ber מכתב גלוי (מאניפעסט) אל כל עמי ולאומי ממלכת רוססיא, מאת כבוד הוד הקיסר יר״ה, כדברים האלה לאמר: „בחסד אלהים. אנחנו אלכסנדר השלישי קיסר ומושל לבדו בכל רוססיא מלך פולין, הנשיא הגדול בפינלאנד וכו׳ וכו׳ וכו'"" „הננו מודיעים את כל עבדינו הנאמנים״: „מאת השם אשר דרכיו ועלילותיו נסתרו מנגד עינינו היתה זאת לשום קץ אל מלוכת אבינו האהוב ע״י מותו מות ישרים וקדושים אשר בארץ, ולהטיל עלינו החוב הקדוש להיות המושל לבדו בארץ רוססיא. בקבלנו עלינו דין שמים ורצון ההשגחה העליונה ע״פ חוק ירושת הכסא, עמסנו עלינו את משא הממשלה ברגע עצב ואבל-עם, נוכח פני אל עליון המושיב מלכים לכסא, באמונתנו בו, כי במסרו בידינו את רסן הממשלה בעתות צר ומצוקה כאלה, לא מנע את חסדו ואמתו מאתנו לתמכנו בימין צדקו, הננו מאמינים כי תפלות בני העם כולו, אשר מאז ומקדם נודע לכל באי עולם לעם שומר אמונים אל מלכיו ומושליו, תעלינה ותבואנה אל כסא כבוד מלך מלכים, להריק על ממלכתנו שפע ברכות, ולחזק את ידינו לקראת עבודת הממשלה בימים יבואו״ „אבינו האהוב השוכן היום בצל שדי, בקבלו מידי האלהים את מלוכת רוססיא למשול בה לבדו לאושר והצלחת בני עמו היו לבו ונפשו אמונים אל גדרו הקדוש אשר נדר לחוש לטובת כל בני ממלכתו מיום שבתו על כסא מלכותו עד יומו האחרון. את עבודתו הקדושה זאת להיות הוא לבדו העוצר ומושל בעמו וממלכתו, הוציא אבינו המנוח לפעולת ידים לא לבד בדבר מושל נגיד ומצוה, כי אם עוד יותר ברוח חן ותחנונים ובחוט של חסד המשוך על פני כל ממשלתו הוא קרא דרור להאכרים המשועבדים אל האדמה אשר עבדו אותה, נתן יד בסעיפי ההנהגה אל השועים האצילים בעלי הנכסים, אשר רגשות הכבוד וחפץ טובת הכלל נוססה בם מאז ומעולם. ואל כל אזרחי הממלכה באין הבדל, אשר בדבר פיו היו לאנשים חפשים נתן יד ושם בהנהגת העדה בערי פלכי הממשלה בכל עניני כלכלת החברה. זכר שמו יהיה ברוך בפי בני עמו לעולמי עד״ „מעשה הרציחה האיומה והנתעבה אשר לרגלה נפל שדוד מושל רוססיא בתוך בני עמו ועבדיו הנאמנים, אשר היו נכונים להקריב את נפשם ומאודם להגן בעד חייו, ישאר חקוק לעד לעולם בספר תולדות ארצנו, כעלילה נתעבה ונאלחה אשר כמוה לא נשמעה ולא נראתה ברוססיא מיום היותה, עלילת רשע אשר העטתה על פני ארצנו מעטה אבל וצרה. בהיותנו עוד היום שרוים בצער ומגנת לב, הננו שומעים את קול שדי המצוה גלינו להגן בעד משפט המלוכה, להשען על ההשגחה העליונה, אשר אמצה ידינו ותתן לנו חוק ומשפט ממשלת מושלים לבדם, ועל כן גמרנו אומר להחזיק במעוז הממשלה הזאת ולהגן בעדה נגד כל הקמים עליה לרעה״ „יתאוששו ויחזקו את לבם היום כל עבדינו אוהבי ארץ ולדתם, אשר רוחם נאמנה אל הממשלה הקיסרית ובית מלכם משנות דור ודור. היא הממשלה אשר היתה לחוסן ישועות לארץ רוססיא, בה נושעה ונשגבה בשנות ראתה רעה, והיא שעמדה להעם הרוססי בבטחו באלהים התוכן עלילות לחלצו מצרותיו להשיב לו ששון ישעו ולהרכיבהו על במתי התהלה״. „בהקדישנו היום את עצמנו לעבודתנו הגדולה, הננו קוראים כל עבדינו הנאמנים, לעבוד אותנו וארץ מולדתנו באמת ותמים עם החפץ והמטרה לעקור מקרבם כל שרש פורה ראש המרידה והמהומה אשר שמה בוז וחרפת עולם על ארץ רוססיא. הננו קוראים אליהם לחזק את מוסדות האמונה ועקרי המוסר, לחנך את בניהם בארחות יושר, להוציא מקרבם חזיונות שוא ומדוחים, להחזיק במעוז המשטרים הישרים וחוקי הצדק בכל סדרי המדינה כאשר שם לפני בני עמו אבינו האהוב הטוב והמטיב״ „נתן בסט׳ פעטערסבורג 29 אפריל (11 מאי) שנת 1881 בשנה הראשונה למלכותנו"". על גוף הכתב חתום בעצם יד כבוד הודו „אלכסנדר״. הדברים הנכבדים והיקרים האלה אשר יצאו מפי אדונינו הקיסר יר״ה, אל כל העמים והלשונות אשר תחת כנפי ממשלתו, באו עלינו אחב״י כמים קרים על נפש עיפה. דברי הוד צדקו אשר יבטיח לנו, כי תאחז במשפט ידו להנהיג סדרי ומשטרי הממלכה על דרכי הצדק והיושר, פתחו לנו מעייני הישועה עם בני ישראל החוסים בצל ממשלתו, וביותר בימים האלה אשר עת צרה היא ליעקב אשר כמוה לא נהיתה עוד על אדמת רוססיא. כרעם בגלגל הלמו ומחצו את לבב רבבות אלפי ישראל. השמועות התכופות והרצופות אשר באו לנו חדשות לבקרים, ע״ד המאורעות והאסונות הנוראים, אשר מצאו את אחינו בקיעוו ויתר ערי רוססיא הדרומית, השוד והשבר העושק והמרוצה אשר כמוהם לא נראו ולא נשמעו בנוף הזה משנות ראינו רעה, לא עתה העת לשום עין בקרת על הסבה הראשונה להמעשים האיומים האלה, אך למלא חובת מכ״ע לב״י ולספר הדברים כהוויתן באזני, אחינו המחבבין את הצרות, באין תוספות וגרעון מהאמור בכתבי העת הרוססים והפולאניים. עוד ביום החמישי 23 אפריל (5 מאי) החלו ההמונים להתגרות בהיהודים יושבי קיעוו, רבים מהם התהלכו בחוצות וישתבחו בעיר כי קרוב איר היהודים לבוא, ביום הזה אחר חצות התנפל ההמון אצל מצבת וולאדימיר על אחד היהודים ותפרוץ מריבה והכאה, אשר עברה על פני רחובות אחרים וכשלשים יהודים נפצעו קשה. למחרתו בליל שבת התנפלו על היהודים המתהלכים על הרחוב „וואסילקאווסקאיא"" באבנים ומקלות עם כפתורי ברזל ויכום מכה רבה. כל המעשים האלה היו אותות הסערה הקרובה להתחולל על ראשי אחב״י יושבי קיעוו. ביום השבת בבקר בעת התפלה, הכריזו בכל בתי הכנסת מטעם ממשלת המקום, כי ביום הראשון והשני לא יצא איש יהודי מפתח ביתו, וחנויותיהם ישארו סגורות ולא יפתחו עד היום השלישי הדברים האלה הפילו אימה חשיכה על היהודים, ונפשם ירעה להם מפחד היום הבא. ביום הראשון בבקר לא נראה איש יהודי בכל רחובות קיעוו, רק אחד יצא ע״פ מקרה על הרחוב בהפרור „פאדאל״ עוד מעט והאומלל בא בכף שני פועלים, אשר משחו את פניו בצבע וזפת, האומלל שם פניו אל אחד השוטרים הקטנים, אך הוא ענהו: „הנך יהודי משוקץ, מדוע לא תשב בבית ולא תצא החוצה כמצווה עליך מפי הפאליצייא"" הדברים האלה באו כשמן בעצמות ההמונים החשוכים, אשר הוסיפו להכות את היהודי בלי חמלה. ברגע הזה פרצו כפרץ מים כבירים המון רבה מכל פנות העיר, וקול רעם ורעש זכוכית החלונות באחד הבתים היה להם לאות כי השערוריות החלו: את הרחוב אלכסנדראווסקאיא ראו השודדים ראשית למו לבלע ולהשחית, ואת חנות היהודי רפאל זאכס בחרו לראשונה לכלות בה חצי חמתם, בעת הזאת עוד לא נראו אנ״ח רגלים בחוץ, ורק עשרות אחדות קאזאקים על סוסים נסו לחסום את הדרך בפני ההמון, אך השודדים המטירו עליהם ברד אבנים ויגרשום. בעוד רגע היתה כל החנות למשיסה, בנסוע מחנה השודדים הלאה פגשו על דרכם פאלקאווניק זשאנדארמי נוהג בשלשים שוטרים מזוינים. ראש השוטרים נסה להשך כעס ההמונים ולפייסם בדברים, אך כמענה על דבריו זרקו אבנים גדולות עליו ועל אנשיו אשר נפוצו לכל עבר, וכה פר השודדים הלאה באין מעצור, ובקול המולה גדולה נגשו אל בית המסחר לבגדים תפורים, הדלתות והחלונות נשברו והשודדים התפרצו לקחת להם ממבחרי הבגדים לאיש חמש ועשר חליפות שמלות לכסות מערומיהם, למאות שודדים נכנסו אל החנות כמעט ערומים, ויצאו מלובשים בבגדי כבוד כאחד השרים. בעת הזאת נראה גדוד קטן מחיל רגלי אשר הקיפו מכל עבר החנות והשודדים אשר בה, וחרבותיהם שלופות בידיהם מול השובבים אך אלה חשובבים חגרו עז ויקפצו בעד החלונות על ראשי אנשי החיל, ומכל ההמון לא נתפש רק איש אחד, אשר גם הוא נמלט בחזקה מיד אנה״ח בעזרת חבריו אנשי הדמים. ההמון הלך הלוך ורב, ומשובת השודדים הלכה וגדלה, כל בתי המסחר מטאבאק צוקקער  אשר ברחוב הזה היו למשיסה, גדוד ושאנדארמים אחרים נסה לבצור רוח המשתובבים אך הם מצאו און בנפשם להתקומם כנגדם בחזקת היד, השליכו בפני הסוסים רקועי פחים מהשלטים (שילדע), והסוסים השתובבו במרוצתם וישליכו את רוכביהם מעליהם. הנה כן היתה גם הפעם יד אנה״ח על התר חתונה והשערוריות לא חדלו, סחורות רבות ושונות כסו את  רחובות הפרוור „פאדאל, נוצות הכרים והכסתות עפו במעוף פני חוצות העיר הגדולה, ביותר גדלה משובת ההמון בהגיע אל בית מסחר למורי שעות, תכשיטין וכלי יקר של הס חר בלאנקענשטיין, מורי שעות ושרשרות זהב ואבני חפץ, השלכו בעד החלונות, ובני האספסוף עמדו מטה על הרחוב וימהרו לאספם להביאם אל מקום סתר ולשוב מהר אל עבודתם, בכל אלה לא שב אף השודדים ועוד היתה נטויה לבלע ולהשחית את יתר הפליטה, בכל העת הזאת לא נראו יהודים בכל הכבר מסביב, כולם נסו על נפשם ויעזבו את בתיהם ורכושם כאשר הם, למען התמלט מעיר ההרס בעוד שניהם וללכת באשר ילכו בראות השודדים כי כבר בצעו מעלליהם בהרחוב אלכסנדראווסק היה דבר העומד בראשם לאמר, „לכו ונלכה אל הסוחר בראדסקי לשתות אצלו כוס חמים (a чaeкъ). פועלי האון התפרדו למפלגות ויעברו בסך ובהמון חוגג עד בואם אל בית בראדסקי, בדרך זרקו אבנים בחלונות בתי הנוצרים ע״פ טעות, אך עד מהרה בקשו סליחה מאת אדוני הבתים ויתנצלו באמרם כי חשבום לבתי היהודים, על פתח בית הגביר בראדסקי עמדו אנשי חיל למשמר, אך השודדים באו בעד החלונות, לא עברו 10 מינוטים והבית הגדול עם כל כלי יקר ושכיות חמדתו היו למשיסה ולבער עד תומו, גדוד קאזאקינ בא במרוצה, אך בני האספסוף כבר נסעו מזה וישימו פניהם אל הגביר בראדסקי השני אחי הראשון, אך שם לא הפיקו השודדים את זממם, אנ״ח קדמו פניהם ברמחים וחרבות וישימ שבעים איש במאסר ויתרם נפוצו אל כל רוח, והבית וכל אשר בו היה לפליטה. בהעת הזאת רבתה המהומה והמהפכה ביתר חלקי העיר אשר הותר להיהודים לשבת בם, בהפרוור דאמייעווקא וניקאלסקאיא סלאבאדא, בתים רבים נהרסו ולא נשאר מהם אבן על אבן. בהרחוב מאסטאוואיא הרבו השודדים לבלע ולהשחית את בית הכנסת וספרי התורה קרעו לגזרים וישליכום כדומן על פני חוצות. „נורא ואיום היה מראה המהפכה ומשובת ההמון השואף לדם״, יאמר סופר מכ״ע גאלאס, „בלכתי על דרכי בהפרוור פאראל, ואראה והנה יהודי רץ לקראתי נחל דם שוטף מראשו וחבר נערים שובבים רודפים אחריו, בראותו מרכבה עומדת רתוכה לסוסים חפץ לעלות עליה ולנוס על נפשו, אך העגלון קדם את פניו במכת אגרוף על חזהו, האומלל הוסיף לרוץ ויבוא בשער בית אחד, ומכות חדרי בטן הדביקוהו, אבן אחת פגעה שנית בגולגלתו ויפול לארץ בקול נאקת חלל.... זעקת שבר הקיפה את כל העיר מקצה, על שוק התבואות -)  היה נחל שוטף מכל מיני משקאות חריפים עם  נפט ושמן, החביות שטו על פני ים יין שרף, וההמון שתה שכור וישתובב משובה נצחת. בעת ההיא נראה ברחובות הגענעראל גובערנאטאר השר דרענטלן, הגובערנאטאר, ראש השוטרים ובעלי הפקודות, כדבר השר אל ההמונים דמו לא ענו דבר ובסור מעליהם הוסיפו להשתובב בקול המולה גדולה. בכל היום ההוא התחבאו היהודים במערות, עלו בעליות ויבקשו מחסה ומסתור גם בבתי טובי הנוצרים וחומות בתי התפלה ובתי המקלט״. סופר הנאלאס מודיע, כי גם בתי הנוצרים נהרסו, כאשר נודע להשודדים כי היהודים נהבאים שם לפנות ערב שככה כמעט חמת הפראים, החשן"" פרש כנפיו על העיר ההפוכה, אך התבערה אשר פרצה בבתי יהודי רבים האירה את חשכת הליל, רבים מהפאבריקים ובתי המלאכות ליהודים היו למאכולת אש הלילה ההוא היה ליל שמורים לתושבי קיעוו, וכל טובי האזרחים לבשו חרדות מפחד היום הבא. כל הלילה סבבו בשוקים ורחובות גדודי חיל וכלי תותח, ורבים מהשודדים הושמו במאסר, בבקר נראה על כל פנות הרחובות קול קורא מאת הגענעראל גובערנאטאר לאמר: 1) הננו דורשים מאת כל טובי האזרחים הנותנים עבודה אל הפועלים, לגלות למוסר אזנם ולבצור רוחם בדברי כבושים . 2) תושבי העיר לא יצאו ברחובות קריה לראות בהמהפכה כי בדבר הזה המה לשטן אל שוטרי הפאליצייא למלאות חובתם מבלתי יכולת להבחין בין צדיק לרשע. 3) הננו מזהירים את כל משביתי הסדרים, אשר אם יתפשו היום בכף ידונו אותם, .)Bocunnй полевon Cyъ( במשפט הקרב בעתותי מלחמה 4) הננו מזהירים מראש שלא להתגודד לאגודות ואסיפות ברחובות קריה, ואם ימרו ההמונים את פי השוטרים ולא ימושו ממקומם יותן צו לירות עליהם מכלי הנשק. על החתום: גענעראל-אדיו טאנט גענעראל גובערנאטאר „דרענטלן״ למרות כל השמירות והזהירות האלה פרצו המחומות ביום השני בחמת נקם וסערת חמה עוד יותר מיום אתמול, כעלות השחר בשעה השלישית כבר נשמע קול שאגת גדודי השודדים אשר שטו בחוצות חמושים בכלי מלאכה קרדומות פטישים ומקבות ויתר כלי ברזל שיש בהם כדי להמית, כי אלפים מהפועלים אשר יצאו לעבודתם נסחפו מזרם המהומה וישיתו דם את השודדים, בעוד שעות אחדות נשמע קול שאון ההמונים עולה מכל קצות העיר, כל יתר הפליטה אשר נשאר מיום הראשון היה למשיסה ביום השני, ביום הזה מצאו השודדים און בנפשם לפשוט על רבע העיר „קרעשצאטיק"" מקום מושב מרום עם הארץ, והרחוב מיכאלאווסקאיא הנשען על ידו, אך לא הפיקו את זממם להתנפל על בית אוסם המשקאות להגביר בראדסקי, כי אנשי החיל התיצבו למולם בחרבות שלופות ותפרוץ ביניהם מלחמת תנופה, בפעם הזאת נתפשו עוד רבים מבעלי הפרעות ויושמו במאסר. בין הנתפשים היו זקנים ונשים, וגם ביום הראשון נראו בדברות כבודות (פאיע- טאנע) עם נשים עדינות יושבות בתוכן, ובני האספסוף מביאים להן את השוד והחמס, הפרוור „דאמיעווקא"" נחרב כמעט כולו וארבע מאות בתי היהודים אשר בו היו לגלים נצים. בעת מלחמת אגרופים בין אנשי החיל ובעלי הפרעות לפני בית ברארסקי, נהרגה אשה אחת ותשעה אנשים נפצעו. מספר הנפצעים והנהרגים מהיהודים והשודדים עוד לא בא במכ״ע להממשלה. המהומה ארכה כל יום השני, משובת ההמון לא חדלה גם כאשר החלו אנשי הצבא לקצות בהם, ורבים מהם נפצעו. הקול יצא בכל העיר, כי אחת דברו השודדים להרוס את בית בראדסקי אשר על הפרוד קרעשצאטיק, וכי נכונים המה להפוך שנית בלהות על העיר ביום 1 או 9 מאי. מספר הנתפשים עולה לסך 1,600 איש היושבים עתה במשמר בהמבצר ודורש המשפט (פראקוראר) עם עוזריו יעשו בקורת נמרצה. על כל פנות הרחובות עמדו אנשי חיל עם כלי תותח להחזיק משמר. בשעה האחת עשרה בלילה ביום 27 אפריל רבתה המהומה על הצר מסלת הברזל, כי אלפים יהודים באו שמה להמלט ולגוס על נפשם מתוך ההפכה, ובהודע הדבר להשובבים מהרו שמה לעשות נקמות ביהודים טרם יצאו מאת פני העיר, ברגע הבהלה הראשונה נסו היהודים להערים הקרובות ברדיטשוב וביעלאיא צערקאוו, אחרי כן יצאו ונלפים מהמה לבוא לפעטערסבורג ומאסקווא, רבים באו גם הנה לווארשא, אך נורא עוד יותר ממצב הנסים ונמלטים, הוא מצב העניים והאביונים הנשארים בעיר ויושבים משמים על חרבות בתיהם, כנראה מדברי הטעלעגראממא של הנאלאס מיום 30 אפריל (12 מאי) מקיעוו, לאמר: המנוחה שבה על תלה, בעת המהפכה סבלו ביותר היהודים העניים. בעלי המלאכות הסוחרים הקטנים ואנשי הצבא אשר כלו שנות עבודתם. 1600 משפחות סובלות חרפת רעב, ולבל יהיו נטושים על פני השדה הובאו כולם אל מעונות אנשי הצבא (קאזארמען), אלפי אנשים ונשים וטף רעבים וצמאים, וזה שני ימים אשר לא בא אוכל אל פיהם, בגדיהם קרועים והנם כמעט ערומים, על פניהם אשר קבצו פארור נראו אותות היאוש ולקול בביתם ואנחותיהם השוברות מתנים ימס כל לב על פי התעוררות הגבירה אשת הגענעראל-גובערנאטאר דרענטלן, נוסד פה ועד לקרוא נדבות להמציא רוחה להאומללים, כל בתי היהודים בהכפרים מסביב נהרסו, עתה באה הידיעה, כי פרצ המהומות בהערים: פאסטאוו זשעמירענק, במקומות רבים בהגליל קאנעוו, והעיר הקטנה בראווארי נהרסה כלה. כעבור מסע מסלת הברזל, אשר בו נמצאו היהודים הנסים מקיעוו ע״ פאסטאוו, נזרקו אבנים בהמרכבות, בזשמערינקע לא אבו המאשאניסטים לנסוע הלאה, כי נודע אשר השודדים שמו מוקשים אל המסע למען הביא אסון נורא על כל היהודים הנסים, בהעיר בערזאווקא בגליל אנאניעוו נמשכה המהומה שני ימים רצופים, וכל התועבות והרציחות אשר נעשו ביעליסאוועטגראד נעשו גם שמה, שלשה בתי היהודים נשרפו, ויתרם נהרסו וכל רכושם היה לבז. בהכפר וויקטאראווקא הקרוב להעיר פרצה מריבה והכאה בין פקידי הממשלה אשר חפצו להשיב ליהודים את הנגזל, והאכרים אשר מאנו להוציא את הנמצא תחת ידם. כפי הידיעה האחרונה פרצו המהומות בגליל אנאניעוו באופן נורא מאד. בעלי הפרעות עשו שמות גם בבתי היהודים בהכפרים מסביב, והתנועה הקיפה את כל אוקראינא ורוססיא החדשה. מקרעמענטשוג בא טעלעגראממא להנאלאס כי פרצו שם מהומות, אך הגובערנאטאר מפאלטאווא יכחיש את השמועה, גם הידיעה כי פרצה תבערה בברדיטשוב לא נתקיימה עד היום פרטי המעשים ביעליסאוויעטגראד רבו מאד, ואך מחסרון מקום לא נוכל לשומם לפני קוראינו. לאות על הרוח השורר שם בין הנוצרים והיהודים, הוא הדבר, כי נוסדו ביעליסאוויעטגראד שני ועדים לקרוא נדבות, האחד מהיהודים לטובת השדודים האומללים, והאחד מהנוצרים לטובת הארבע מאות איש אשר הושמו במאסר, מהעיר באלטא מודיעים במכ״ע „פאריאדאק"" כי באו אל העיר נסים ופלטים מאנאניעוו, וכתבי פלסתר להעיר ביהודים, כי קרוב יום אידם לבוא, נמצאו גם פה אימה חשיכה (פאניק) נפלה על יושבי העיר, אשר אין בה אנשי צבא. בימים האלה נתפש בכף הפאליציא אחד מראשי המורדים אשר זה רבות בשנים התחקו השוטרים על שרשי רגליו הנתפש הוא אפיציער מחיל הים, וידו היתה במעל הרציחות הנוראות הרבים, כי המציא דינאמיט אל רעש ארמון החורף, וכלי המשחית ביום המקרה הנורא (1) 13 מארץ, עם המורד הזה נתפשה גם אחותו אשר עזרה אחריו לרעה. בקיעוו נתפש אחד הסטודענטים, אשר נמצאו בביתו כתבי עמל וספרים בכתבים אל חפץ הפצת דעות המרידה בין העם פאספארטים חתימות מזויפות. ביום 28 אפריל (9 מאי) באה הידיעה מבאקו אשר בקאווקאז, כי פרצה מהומה והבאה בין המחמודנים תושבי הארץ והפועלים. המהומה נמשכה שלשה ימים ומושלמני אחד נהרג ושלשה נפצעו מן המקרים ביתר עניני המדינות הכי נכבדות: הדבר אשר צרפת הכניעה תחתיה את טונים ותאלץ את הביי לכרות עמה ברית שלום ולהכיר אותה לאדון לה וחוסה בצלה. תקות הצרפתים להראות להערביים את נחת זרועם ולנקום נקמת דם אחיהם השפוך בקשת גבורים, לא עלתה בידם — כי הקרומידים ושארי שבטי הערביים למיניהם, לא נסו לצאת בקרב לקראתם, ובכן באו צבאות צרפת ביום 11 מאי בקרבת טונים בירת הארץ, הביי החיש לשלוח מלאך אל שר צבא צרפת, להודיע כי נכון הוא לקבל כל התנאים אשר ישימו לפניו, וביום 13 מאי כבר הודיע שר המלחמה פארר בהסענאט את פרטי דבר הברית. על פיהו, ישארו צבאות צרפת בטונים עד אשר יענשו הפושעים כפי חטאתם, צרפת תערוב לטובה את הביי, כי הוא וזרעו ישבו על כסא הנשיאות, בכל עניני חוצה לארץ וברית מסחר עם יתר הממשלות, תלוי הביי בדעת צרפת והסכמתה, סוף דבר הביי חדל להיות מושל בארצו, כי אם נציב הרפובליק הצרפתית. הדבר הזה הביא בעקבותיו סכסוכים בין תוגרמא וצרפת, כי תוגרמא באה בטענה, אשר שם מלכותה נקרא על טוניס והיא משועבדת לה. המעשה הזה רע גם בעיני ממשלות בריטאניא ואיטאליא, על תוצאות הדברים האלה נדבר בגליון הבא. אחרי דבר טונים הכי נכבדו המעשים בבולגאריא, הנסיך אלכסנדר בבולגאריא הודיע לפתע פתאום, כי אין בידו להשתמש בשרביט מלכותו, כל עוד אשר שרי הממשלה הנכוחים הנשענים על דעת רוב נבחרי העם דורשי החירות ישארו על מקומם, ועל כן הוציא קול קורא אל הבולגארים לבחור להם אנשים לאסיפה רבה, אל החפץ לעשות שנויים עקריים בתורת המדינה, לחזק את ממשלתו ולהצר צעדי זכותי העם, יען כי עוד לא נתבשלה הדעת המדינית בהעם הבולגארית כל צרכה, ואיננו ראוי עוד לברכת ההנהגה הקאנסטיטוצית, וע״כ יחפוץ להיות המושל לבדו במשך שבע שנים, ויודיע מראש, כי אם גם הנבחרים החדשים יתנגדו לחפצו זה, יסיר מעל ראשו את עטרת הנסיכות שאיננו הולמתו ע״פ מצב הענינים כאשר הוא היום, השמועה הזאת הרעישה את עולם המדיני, ויש לחוש, כי בגלל זה תתעורר שאלה המזרחית שנית בכל תוקף עוזה, אחרי אשר נמה שנתה, בבוא הקץ אל סכסוכי יון ותוגרמא. ווארשא י""ז אייר השמועות האיומות והנוראות מרדיפות אחב״י במחוזות נגב ארצנו הבאות אלינו חדשות לבקרים, עוררו פחד ודאגה בלב רבים מבני עמנו בעירנו ווארשא. להרגיע רוח אחינו הקרובים והרחוקים לעתות בצרה כאלה, ולהשקיט המית לבם הננו להעתיק דברי מה״ע Kur. Warszawski היותר נפרץ בעירנו ובערי המדינה בין כל מפלגות העם, הלא כה דבריו בגליון 108 מיום השבת העבר: „למען שום קץ אל השמועות המבהילות אשר נשמעו בעירנו, הננו להודיע בקהל רב הדברים הנודעים לנו ממקור נאמן: זה ימים אחדים אשר נראו על פני חוצות העיר פתקאות המכילות בקרבן דברי בלע ונאצה להטיל אימה על האזרחים בני דת משה. ממשלת המקום קרעה אותן, ותעשה את כל ההכנות הנחוצות והאמצעים הדרושים אל חפץ המנוחה והסדרים ברחובות קריה, אתמול (ביום הששי העבר לפנות ערב, התגודדו בני האספסוף על הכבר הקראסינסקי. בקול המולה נסו לתת חתיתם על היהודים העוברים דרך הכבר עד מהרה הופיעו שוטרי הפאליציא במספר רב, ויפיצו את האספסוף לכל רוח, ויותר מעשרה אנשים נאסרו, כפי הנראה היו המתגודדים האלה מן החשוכים בעם, אשר לקחה אזנם שמץ דבר מן המעשים בערי נגב רוססיא עוד הפעם הננו מבטיחים את כל שלומי אמוני התושבים, כי הממשלה עשתה את שלה, ותאחז בכל האמצעים הדרושים לשלום וטוב עירנו, וכי כל האזרחים בני כל המפלגות והאמונות אוהבי עמם וארצם יודעים ומכירים, כי מנוחה שלמה ושלוח השקט נחוצות לנו, לטובת המדינה ואשרה בימים יבואו, והאושר הכללי אשר אנחנו מצפים עליו, יבואו אלינו רק בעקבות הנהגה ישרה ומסודרת בכל ענפי העבודה והמלאכה״. אלה הם הדברים הנאמרים במה״ע המצוי ביד כל באי שער עירנו, מן אצילי ושועי המדינה עד עניי הפועלים, ואשר חשבנום לחובה לשומם לפני קוראינו הקרובים והרחוקים, למען הרגיע רוחם ולבם ההולך וסוער, בכלל היה לנו למשיב נפש וצרי נוחם בעתות תוגה ועצב כאלה לראות, כי נגע שנאת היהודים לא נראה בעירנו המרובה באוכלוסין מאחב״י. במדה הזאת כאשר נראד במקומות אחרים. מה״ע האחדים אשר נודעו לצוררי יהודה שמו עתה מחסום לפיהם, ולעומת זה מרבית כתבי העת המדברים בשם דעת הקהל במדינה הזאת, ישתתפו בצערנו, ובדברים יוצאים מן הלב ושפה לנאמנים, ירבו לספר את כל יד עם ותלאה והאסון הנורא אשר קרה את אחינו בערים רבות בנגב רוססיא במה״ע „קוריער ווארשאווסקי"" בא ביום החמישי העבר מאמר נכבד מאד מהסופר באלעסלאוו פרוסס. המביא במשפט את כל הפרעות הנוראות והתועבות האיומות, מעשה הודים אשר בשם נוצרים נשגבו, ויאמר, כי תועי רוח אלה יחללו קדושת הדת, ויקדירו את יפעת האמונה הטהורה אשר שמה נקרא עליהם, כדברים האלה נשמע גם מיתר מה״ע היומים, וביחוד משכו עליהם עיני כל טובי העם דברי מה״ע הנכבד „האמת"" במאמרו הראשי ששם משיב דבר אל מה״ע מחרפי מערכות ישראל. הדוברים בשם ההולכים לאחור ולא לפנים (רעאקציאנערע), אל מכתבי עמל ואון אשר הפיחו אש זרה בלב ההמון לעשות מעשהו זר מעשהו, אלה החותים על ראשינו נהלי אש קנאת עם ודת, אש לא נופח אשר עד אבדון תאכל ולא תדע שבעה. במאמר הזה יפיץ הסופר אור חדש על מצב בני עמנו בכלל. ויערה מקור הסבות האמתיות העומדות מחוצה לנו, אשר נתנו למשיסה את בית יעקב אשר באוקראינא ורוססיא החדשה, ירבה לדבר על תנאי החיים של אחינו, היושבים צפופים בגבול ישראל אשר בארצנו, והעניות המעברת אותם על דעתם ודעת קונם, הבאה לרגלי ההתחרות (קאנקורענציא) וירידת איש לאומנות חברו. מדי דברנו לא נוכל לחשות מבלי להביע את פליאתנו על ידידנו הח׳ המו״ל מה״ע 12raelita בעירנו, קוה קוינו כי המה״ע לאחב״י בה שפה המתהלכת במדינה הזאת, אשר דבריו נשמעים אל משכילי בג עמנו, בדברו היום ע״ד המאורעות הנוראות אשר עלו עתה ע שפת לשון כל באי עולם, יהיה הראשון לצאת בקול קורא אל אחיו ובני עמו בדברים היוצאים מן הלב, לעורר לבם לחומלה על אחיהם ובני אמונתם האומללים והנדכאים נפוחי רעב ומחב אשפתות, להושיט להם עזרה בצרות למען לא יתמו חלילה לגוע, כי יציין למופת את בני עמנו בשתי ערי הממלכה, אשר לא התרפו ביום צר, וברשיון השר הפנים הגראף לאריס מעלי. קאוו יסדו ועדים לקרוא נדבות, והעם מרבים להתנדב בנפש חפצה. תחת קול קורא זה ראינו את מה״ע הנכבד הזה מעמיק עתה שאלה, ומרבה לחקור הסבה הראשונה אל האסונות הנוראים האלה. העת עתה כאשר אחינו טובעים בים צרה להטיף לנו מוסר ע״ד השכלה ותורת חיים באזני עם הארץ השומעים חרפתנו? יודעים הננו כי כאדם נחטא כולנו, וכי לא נקינו מפשע רב כי יש ויש בקרבנו אנשים רבים שאינם מן הישוב המתעסקים בפרנסות ומלאכות שאינן נותנות יקר לבעליהן, כי ברבות הימים ובסגות הזמנים נדבקו בנו גם מדות רבות ורעות, אשר בעבורן נשא ונסבול, אך כל המגרעות האלה לא לנו לבד המה, ומרבית באו אלינו מן החוץ ואשר דבקו בנו ככל נגעי בני האדם לעם ועם, ולא לפני ההמונים החשוכים שכורי הקנאה והשנאה להביא היום אותנו במשפט. איך שיהיה, לדעתנו לא עתה היא העת להתגדר במלאכת שוטני ישראל כסובארין וכל כת דיליה עפ״י הדברים האלה הננו יוצאים הפעם מגדרנו עד היום ואחרי התודה הגדולה אשר נתן לאלופי עירנו על רוב השתדלותם אצל פקידי הממשלה לעמוד לעזרה לבל יפרצו ח״ו בקרבנו שערוריות כאלה. הננו לדבר דבר באזני גבירי עירנו והערים אשר מסביב לה, לעוררם ולהעירם על החובה הקדושה המוטלת עליהם, שלא להיות אחרונים להשיב לבות אחיהם האומללים אשר היתה בהם יד האסון הנורא. אליכם נדיבי עם אלהי אברהם המצירים בצרת אחיהם בני אמונתם והנחלים על שבר בית יעקב, אליכם נכונו דברינו היום: אנא הסירו נא אלהי הנכר מקרבכם: שנאת חנם דעות קדומות, וקרירות הרוח אל כל עניני כלל האומה, שוו נא לנגד עיניכם מראה הערים הנכחדות ששאו מאין יושב דמות אלפי אנשים אשר בין לילה נהפכו עליהם בלהות שאול וחבלי מות, ויצאו נקיים מנכסיהם, ויעזבו משכנות מבטחים לנוע בארץ וללכת הלוך ובכה על האסון הנורא ועל כבודם אשר גלה מהם, והנם היום עניים ודלים, מוכים ומעונים, מזי רעב ולחומי רשף, פניהם בצלמי בלהות שעלו מעמק רפאים ומתחתית תהום רבה, ולקול שאון בביתם תצלנה אזניכם ועיניכם יזלו דמעות מאין הפוגות, אם רך לבכם לא לב אבן ורגשותיכם טרם נקפאו, במה״ע „גאזעטא פאלסקא"" הננו קוראים כי אלף ושמונה מאות בתי אבות יחבקו היום אשפתות על שוק התבואות (Murnnd Casapъ) בקיעוו מספר נפשות המשפחות האלה עולה לכה״פ לעשרת אלפים איש, ואם בקיעוו מקום מושב שר המדינה ומצב אנ״ח הרבו. כה המרעים להשחית ולבלע, בשאר ערי אוקראינא מה עשו? עליכם עיני העדה ופרנסי הקהלות החובה מוטלת היום לצאת חלוצים לישע אחינו הנאבקים עם משברי המצוקות וגלי האסונות, ויהי ה׳ עמנו ולא נוסיף לדאבה עוד מעיר אראן מחוז ווילנא, מודיעים, כי ביום ד׳ אמור העבר פרצה אש מאחד הבתים ותאכל לערך שתי מאור בתים ומכל הונם ורכושם לא הצילו מאומה, ויותר משלש מאות משפחות, מהם בעלי עושר ונכסים, ירדו פלאים והנם נודדים ללחם איה, באין מחסה מחורב ביום וקרח בלילה. וע״כ יבקשו עזרה בצרה מאת נדיבי בני עמנו, הגביר הנכבד ה׳ ווילנאדצקי מווילנא הקדים לשלוח לחם 200 פוד, וכל אשר יכמרו רחמיו על האומללים האלה, ישלח נדבתו לכבוד הרב הגאון דשם ע״פ האדרעססע: Раввину Верману па съ. Oраны Вил. губ. בעיר הוראזדעוו (פלך מינסק), ביום השבת ח׳ אייר, פרצה אש מתלקחת ותאכל כל טובה ורכושה עדי היתה למעי מפלה, הבתי מדרשים עם כל הספרים יקרי ער מלבד ס״ת, היו למאכולת אש. כמעט כולם נשארו בעירום ובחוסר כל ואוכל נכרת מפיהם, ומי יתן ויתעוררו אחב״י הנדיבים לרחם על העיר הנהפכה הזאת, הכותב בלב נשבר אליהו יונה קיטאייעוויץ אדרעססע Въ I. Суцкъ, въ Грошкевское волостноe Правлешiе раввицу општениу. פאריז זה כמעט י״ג חדשים אשר הגאון המפורסם ר׳ ישראל סאלאנטער יושב פה, למען כלות מחשבתו הטובה לדת היהודית, ליסד קהלה קדושה על מנהג רו״פ אשר תוכל להתנהג כפי אשר הסכינו אחינו מרו״פ בכל מקום מושבותם, ועוד מעט ויקים את אשר החל לעשות, כי כל העקמימות על דרכו זה נתישרו, ואין פוצה פה עוד כמו שראינו בתחלה שקמו אנשים אזרחים פה להעבירו מדעתו, באמרו כי לא יבצע מזמתו באין מקום פה פאריז לדברים כאלה, עתה נודע כי כנים דבריו שדבר בתחלה, שהכל תלוי ברצון עז וחזק, וכל מתנגדיו נאלמו דום, כי יום ליום יחוה דעתו כי טוב הוא, וצדק בכנפיו להסיר מכשולים רבים ממבקשי דבר ה׳ ותורתו. גם בימים האחרונים הביא המקרה ראיה לדבריו, כי באין רב משגיח על העדה אין תורה ואין מצוה, כי מי יאמר על כל דבר שיבוא ושיקרה כי כדת וכדין הוא, ואיך להתנהג עמו, ומפני שהמקרה הזה לא נתברר עוד כל צרכו, על כן לא אוכל עתה רק לרמוז עליו זה לא כביר בא אלינו איש אופה מארץ אשכנז (המבורג) ונתיישב פה, וקבל עזרה רבה מעדת דו״פ וקציניו, גם יתר שאת עשו עמו והכריזו בבה״כ שיקנו אצלו כל הצורך, ולא עלה על דעת אחד מהם לשאול עליו מאין בא ומה טיבו בתוך כך נודע ממ״ע כי כבר עזב אמונתו, וגם שם בהמבורג לא נצולו ממכשול, רק בעזרת וזריזות הדב דשם. עתה יאמר רבים מי יתן גם לנו רב גדול, ונהיה גם אנחנו בטוחים בדרכנו ולא נכשל עוד ח״ו כאשר נכשלנו עתה בן צבי"
021-HZF-1881-05-17-001-080139_toc_6,משפט רוצחי מלך (המשך מגליון 17)," משפט רוצחי מלך (המשך מגליון 17) בבקר יום 29 מארץ (9 אפריל) כאשר ישבו חברי ועד הסענאט כסאות למשפט היה דבר ראש הועד אל דורש המשפט (פראקוראר) הקטיגור מצד הממשלה השר מוראוויעוו לנאום נאומו, להציע כל חלקי המחייב ולגלות על עון הנדונים ורוב פשעיהם, דורש המשפט יצא במדברו בארוכה ויבאר ברוב ענין ושפה לנאמנים את כל דברי המסבות האיומות ותוצאותיהן עם כל פרטי המעשים הנוראים הגלוים וידועים היום אל כל באי תבל שש שעות וחצי הרבה הפראקוראר לדבר ואנחנו לרגל מלאכתנו נשים פה רק תמצית מדבריו הנוגעים לגופו של מעשה הרצח מיום (13) 1 מארץ. פתח דבריו היו: „בגשתי היום לדבר דברי באזני שופטי בית הדין הגדול בממלכה, לדבר דבר בשם המשפט, הצדק והמישרים, ובשם ארץ רוססיא כולה אשר באו בה פריצים וחללוה, לשום אשם נפש החטאים עושי הרעה הגדולה, אשר אין בספר תולדות בני האדם משלה, לשלם לעושי רשעה כרשעתם. הנני יודע בנפשי, כי מאד יכבד עלי לכלכל דברי ברוח קרה ודעה מיושבת כיאות לפני כסא המשפט, אשר אין משוא פנים לפניו, הנני מרגיש בנפשי איך יכבד עלי להשביח שאון רגשותי בקרבי, בהעבירי לפניכם את כל פרטי המעשים האיומים, ואך בחפצי לצאת ידי חובתי הקדושה, הנני נאלץ לקרבה אל העבודה הגדולה הזאת״. אחרי אשר הרבה הפרא- קוראר לשום לפני השופטים את כל פרשת המעשים ודברי ימי העת האחרונה, למן היום אשר רוח המרידה התחולל בכל תוקף עוזו ויצרור בכנפיו, רבים מבני הנעורים להוליכם תהו לא דרך ולצודם למדהפות, עד יום המקרה הנורא אשר הרגיז ארץ רוססיא תחתיה, ובחתימו לדבר דבריו אלה, אמר: „בעבור רגעי הבהלה הראשונה וסערת לב העם הרוססי, היה דברו הראשון לשאול: מי המה המרצחים חדש אשר על ראשם יחולו דם משוח מלך וקללת אלפי רבבות בני עמם וארצם?"" ובהרימו ודו מול ששת הנדונים קרא הפראקוראר בקול: „אדוני השופטים הנה לפניכם רוצחי המלך! אלה הם החטאים אשר קללת כל העם הרוססי רובצת בם, בפעם הזאת הצליח חפץ המשפט בידו לתפוש בכף את מרצחים חרש ולהעמידם לפני כסא דין בית משפט העליון בממלכה״. אחרי כן החל הפראקוראר להציע ברהבה תכונת הנדונים. את פשעיהם לכל חטאתם איש איש ע״פ עבודתו ופעולתו במעשה הרציחה, ויאמר: „למראה עיני השופטים נמצאים היום כל מרצחי מלך וכלי זעמם האיומים, המה כדור המפץ לחבל חבל נמרץ. שברי הכדורים נמצאו על מקום המעשה, אך על פיהם היה קשה להוציא לאמת משפט את תורת עשייתם ופעולתם, אך גם זאת נודע היום משנ  כדורי המפץ אשר נמצאו במעון הנדונית העלפמאנן. לפניכם נצב היום חרש משחית וחכם להרע קיבאלטשיטש ממציא הבאמבען ויוצרם מרחוק. ע״פ הוראת פיו הננו יודעים כי הוא גם עושה הדינאמיט ומכלכל דברי החפירות הרבות לשום מוקשי מות לרגלי הקיסר המנוח, אך גם הוא איננו מכלכל דברי הרציחות ומוציאם לפעלם הרוצחים אשר שלחו ידם במשוח מלך הוא המומת על מקום המעשה יעלניקאוו (עתה נודע כי שמו הוא גרינעוויצקי) וריססאקאוו זה האחרון עודנו כמעט נער בן תשע עשרה שנה וטרם נמוטו פעמיו ללכת ארחות עקלקלות היה חרוץ בלמודו, ישר דרך ושומר אמונים, אך משנת 1879. כחות בינתו עוד טרם התפתחו והמקרה הביא אותו בחברת מורהו היום זשעלאבאוו, אשר נפתח לחלקת שפתיו וילכד ברשתו, זשעלאבאוו הוא חותם תכנית מורד ובעל פרעות (אנארביסט) בכל עצם תומו, כאלו נוצר להיות ממפירי שלום המדינה ומפיץ דעות המרידה בקרב העם (אגיטאטאר), עליו נוכל לאמר, כי מיום הולדו נועד להיות ראש בריוני (אטאמאן) בלהקת מתפרצים ומורדים וראוי להיות עומד על גביהם ומכלכל דברם. אך זשעלאבאוו בענותנותו היתירה לא יקח שררה לעצמו ויאמר, כי גם הוא אינו אלא כי אם אחד מהרבה שלוחים אשר לועד ההוצאה לפעולת ידים מחברת „חופש העם״, דעת הפראקוראר היא, כי הועד הזה אך בדמיון יסודתו ולא היה ולא נברא, כי אם לאיים על שרי הממשלה, ולתת חתיתו בארץ החיים על כל שלומי אמוני האזרחים, ושעלאבאוו הוא האחד בין הנדונים, אשר אהבת הכבוד לעשות לו שם עולם לדראון בין עדת המהרסים ומחריבים את בנין האנושית מצאה קן בלבבו במדה רבה. חפצו הנמרץ הוא להאדיר ולהגדיל את כל תוקף מעשי ועד המורדים ועוצם פעלו לתת אל המרידה סדר ותמונה מוחשת. הוא גם איש בריתה וגבר עמיתה להאשה פעראווסקאיא, אשר השליכה מעליה כל כבוד דרכי המוסר והצניעות, כל חוקי חיים וארחות יושר אשר היו לה למורשה כבת משפחה כבודה והגונה בקרב עמה, ותתמכר לעקר להיות כלי חפץ בידי תועי רוח וחרשי משחית החפצים לשנות פני תבל ולתקן עולם במלכות הפרעות (אנארכיא) ע״י מעשי הרצח הרבים והאיומים, קיבאלטשיץ הוא איש בעל כשרונות נעלים, ואותו חננה הטבע בכל מתנות הרוח לעבוד עבודת הדעת ומלאכות מחשבות הנותנות יקר לבעליהן, אך תעה מני אורח ותחת עשותו טוב בעמיו התמכר גם הוא לעקר להשתמש בתבונתו להמציא כלי זעם ומכונות חתופת לחבל חבל נמרץ ולשפוך דמי נקיים. בדברו אשר אמר, כי התאמץ לעשות מעשהו באופן כזה להמית רק את הקיסר לבדו מבלי לנגיע לרעה בהעם העומדים בצדי דרכים, הודה במו פיו, כי עשה כל מעשהו במתינות יתירה ברוח קרה ודעת נפש להכות נדיבים על יושר. האשה העלפמאנן והפועל מיכאילאוו הנם שניהם עניים בדעת וחסרי השכלה, עומדים בדיוטא התחתונה במעלות הרוח, ואין להתפלא כי נלכדו ברשת איש מזמות וחכם להרע כזשעלאבאוו ואנשי עצתו (סוף יבוא)"
021-HZF-1881-05-17-001-080139_toc_7,הצופה לבית ישראל," אך גם תקות עתידות ישראל היתה משוש לבו וחמדת תקותו חברת ישוב ארץ ישראל באנגליא ידעה כי בביקאנספיעלד לה מעוז ומחסה, וכהלומת רעם היתה בעזוב השר את ארצות החיים, אולם ראשיה ומנהליה, אשר ביניהם השר משה מאנטיפיורי ימנה, התאזרו חיל, ובימים האלה שלחו צירים, חכמים מפוארים ופקידי הממלכה אשר ידם רב להם בחכמת המדידה, ללכת ארצה תוגרמא האזיאטית, להטות קו על הגליל אשר שם יאמרו ליסד בתחלה ערים למושב. הדבר הזה עומד לתה על הפרק בין יהודי אנגליא, במכ״ע ובחברות, ורבים מהם העירו את השאלה, אם יוכלו הקולוניסטים העברים להחלץ גם לצבא ולעמוד על נפשם בעת צר, אם יקומו נגדם הפראים להדריכום מנוחה. הפלפול הזה, אשר לשמעו יתמלט על שפתי רבים מאתנו שחוק קל נכבד הוא בעיניהם (המשך יבוא)  מאד הצופה לבית ישראל (המשך מגליון 16) היהודים הפאללאשים היושבים באביססיניען הודיעו להועד, כי המלך החדש אשר עלה זה מקרוב על כסא המלוכה גזר אומר להביא את כל יושבי אביססיניען אל תחת כנפי האמונה הנוצרית הדבר הזה הפיל אימתה ופחד על הפאל- לאשים התמימים המחזיקים במעוז תורת משה ויגלו את עקת לבם ליהודי אנגליא, אשר יטו עליהם חסד זה כמה, ויתחננו מלפניהם לחלצם מן השואה הבאה לקראתם. רבים מחברי הועד אמרו לפנות בבקשותיהם אל הלארד שאפטסבורי ראש חברת המסיתים, אשר ממשלתם רחבה ונסבה באביססיניען, ואשר להם נתכנו עלילות כי באו הפראים ההם בברית האמונה הנוצרית להפריע את המלך החדש מבצע את מזמתו, ולהניח את הפאללאשים לעבוד את אלהיהם ולמצוא ששון ישעם ותוחלת אמונתם בדת מורשה להם, אך אחרים מהו בהם ויטילו ספק בהדבר, אם יתכן לשחר את פני האיש אשר ככרוב ממשח הוא סוכך על חברת המסיתים רבת הענפים השולחת נטישותיה אל כל חלקי התבל. להיות למעוז להפאל- לאשים היהודים. אולם הועד נמנה ברוב דעות לערוך דברים אל הלארד, ואם דבריהם ישובו ריקם, יבקשו דרכים אחרות לישע נדחי ישראל, נפש כל איש יהודי תכל לדעת אחרית דבר, אם יצלח בידי יוצאי ירך עם קשה עורף להתעורד במסה הקשה הזה, או כבר מלאה צבאם, מן האי כיאס הודיעו להועד, כי בעת רעידת הארץ האחרונה, אטרה שאול פיה גם על קהלה קטנה מבני ישראל אשר נעו הלכו שמה עוד בימי המאה הט״ו וישארו שם עד היום הזה. הועד החליט לחקור ולדרוש אם לא נותרה שם נפש מישראל בחיים ויהודי אנגליא אבדו אבדה כפולה ומכופלת; בהיותם אזרחים נאמנים אשר לבם יצר בצרת ארצם התאבלו למות השר ביקאנספיעלד, ובהיותם יהודים אשר כבוד לאומם יקר בעיניהם, ואשר עוד לא נכבה בלבם זיק התקוה כי העצמים הפזורות ילוקטו לאחד. השתפכה עליהם נפשם למות בנימין דיזראעלי היהודי ברוח ובנפש, רבים הם דברי הסופרים אשר יצינו לנו את ביקאנספיעלד בתפארת אדם, ואת רוחו המשוטט ברחבי עולם המדיני אך מקום רחב ידים הניחו לסופר איש בינות להציג לפנינו את ביקאנספיעלד היהודי, ולבחון את סתרי נפשו פנימה, אשר דבקה בעם מחצבתה. בדבר הזה נתן אמון לאחינו באנגליא, אשר ייטיבו לדעת אותו ואת דרכיו ממנו. לפי דבריהם היה השר הזה לא רק מלא מרוח ישראל"
021-HZF-1881-05-17-001-080139_toc_8, ידיעות העולם והטבע.,"  ידיעות העולם והטבע. פעולות החיים בצמחים בעה""ח (סוף מגליון 17) אמנם לא רק הצמחים פחותי הערך יראונו פלאות רבות בתנועותיהם והרגשותיהם החיוניות, אך ע״פ מחקרי חכמי הטבע האחרונים ישנם צמחים רבים גדולי הערך, אשר עוז וגבורה בימינם להרגיש פעולות חיצוניות, כחית הארץ, להבחין בין יום ובין לילה, להתנועע או להתגלגל ממקום למקום לבקש את להם חקם, כאשר ילך החי לבקש טרפו, ואחדים מהם יעפילו לעלות אל גבהי הארזים להדבק אל בדי עודם ולאכול מטובם ומשמנם, ואחרים ירצחו נפש את כל רמש הרומש על חלקי גופם, ובעליהם המלאים קוצים וחוחים קטנים יסגרום במסגר ויאכלו וישתו מדמם לשבעה. כן יש צמחים אחדים, אשר מתת כח מעכאני יש לזרעיהם (זאממען) לעבור בארצות יבות ולבחור להם מקומות ידועות וקרקעות מיוחדות להכות בם שרשמו, טשארלז דארווין היה הראשון, אשר גלה אזנינו על דבר זרעים כאלה, המריקים ריר לח בנגעם באדמה הטובה הזרעים האלה לא ינוטעו ולא יתפתחו בנפלם על עפרות חול או ארץ מלחה ויבשה, אך ישאו רגליהם למרחוק ונע וגד יהיו בארצות לא להם, עדי בואם על אדמה רטובה ושם יריקו את העסיס הטמון בחיקם, וידובקו על נקלה אל האדמה הפוריה (Stipa pennata( ויראו חיים, זרעי הצמח סטיפא פעננאטא מוכשרים לחפור בארץ ולטמון בעפר נפשם. העבודה הזאת תמלא ע״י פיפיות הגרגיר המחודד בראשו וצרור השערות המסובכות, הבוטים ומדקרים כפגימות החץ. החכם פריטץ מיללער יספר כי הזרעים האלה יעמיקו לרדת בצורי ברא- זיליע הקשים ועושים פרי למכביר!). מן הצמחים השונים המוכשרים להסגיר מאבר לאבד את כל העלילות והפעולות הבאות מחוצה להם, כאשר יתנו עצבי החי אותותיהם אותות אל מקומי ההרגשה, נכבדו ונפלאו מאד הצמחים „לוכרי הזבובים״. (e Tpong nenл, mi- ""אל תגע„ .)Myצoconka, dionaea( (Drosera rotundiiolin, והדראזערא"" או בעלת הטל  *) כשרון הזרעים האלה לנחות בלב הקשים והמוצקים, תביא לעומת זאת שואה ושיאה רבה על האדם והבהמה, אשר בתוכם המה יושבים. בארצות הודו ואיטאליע נקב ינקבו הזרעים האלה את בגדי האדם וירבו להרע לבהמת שדי, כי ינקרו את בדי עורם ויסבו להם עי""ז כאבים אנושים וחליים רעים ונאמנים, המושכים אחריהם לפעמים את מות הבהמה הנוקדם ורועי הצאן בבוענאס איירעס (בירת בראזיליען) ובאוסטראליען יאבדו מסבה זאת כסף תועפות, כי זרעי הסטיפא יבואו כארס בגופי צאנם וישלחו רזון בעצמותם, יסעו מן הלב ויתנו בכבד, ובאחרונה יגעו את הכליות ייכרתו מארץ תיתם. הקאנסול האנגלי לייארד מעיר נומעא בקאלעדאניע החדשה יתנה גם הוא את תוקף הזרעים האלה, המגדלים גבעולים קטנים ומחודדים בבשר הבקר והצאן אשר בבית הטבקים, יסובכו יחדיו כמעשה רשת ויכסו כלה את עין נבלתם eעלי הדראזערא עשוים כסלי נוצרים, שטח( הקיצוני מכוסה בצנינים חדים ודקים, המריקים תמיד נטפי ריו לבן, (כאגלי טל בבוקר לא עבות, ע״כ קראו שם הדראזערא בעלת הטל) הדומה בתכונתו לליחת קיבת החי, וכזה גם זה מוכן ומזומן לעכל את האכילה. נפילת היתוש במעמק העלה תודע קל מהרה כבקני הטעלעגראפים אל הצנינים הקיצונים, הממהרים להשתוחה ולהתנגש אל טרפם ולרצחהו נפש. באופן כזה יכנפו הצנינים וישאו את הרמש אל מרכז העלה, כאשר יהין לגשת אליהם ללחוך מליחותם ורטובם עוד תכונה נפלאה אחת תשלוט בהצמחים שלטת, אשר נלאו החכמים הראשונים למצוא לה פתרון מדעי, והחכמים עתה יחשבוה למפלגות תנועות האינסטיקטיות, הנשתלחות בכל יצור נוצר, והנצרכות להצלחת צעדיהם הראשונים בנתיבור החיים. מחזות כאלה נראה גם אצל בעה״ח. כן ביצי העופות יתבקעו מפאת תנודות האפרוחים בחיקם. המתנועעים רק ע״פ חוש האינסטיקטי שלהם, ואחר צאתם מקליפתם יש להם, לפי דברי החכם שפארלינג, כשרון טבעי ללקט אוכל מבלי משים ולהכיר את קול אמתם. חזיונות כאלה חזה החכם מארשאל נתחבולת התבקעות קורי הססי המתחלקים לשנים ע״י הסבת התולעת על צירו. תנועות טבעיות כאלה, המוליכות את היצורים למטרת אשרם והצלחתם עינינו רואות גם בין הצמחים, ולולא הכשרון הטבעי הזה, אז קמלו כל הצמחים נגדע כל דשא ויכרת כל אוכל. התכונה הנפלאה הזאת מונחת באשיות בנין הזרעים, ותעודתה לשרש „ולהוריד"" את השורש מלמטה במעמקי האדמה ולגדל „ולהעלות"" את הגבעול מלמעלה לעין השמש. השורש הרך — כאפרוח העוף — בלי עזרת שום מורה ומנהל יכיר את הרת אמתו — את הארץ מינילתו בכחו העצמי יעמיק יונקותיו בחיקה לאכול ממנה משמנים לרויה, והגבעול והקנה גם הם, כיודעים וכמרגישים מקור פרנסתם איו, יצאו כרצים דחופים ממעבי האדמה לשאוף רוח צח מאויר הארץ, לשתות לשבעה מגשם נדבות ולראות חיים לאור באור השמש, כשרון ירידת השורש יכונה בשם „געאטראפיזמוס"" וכשרון הוצאת הגבעול ממעל יכונה בשם „געליאטראפיזמוס"". למען יבין הקורא הנכבד עד כמה גדלו ונשגבו הכשרונות האלה, די לנו להזכיר את הצמחים הרבים, המשנים את מגמת פני גדולם הישר ויטו ימין ושמאל, יעלו ויטפסו על הכותל או עמודי עץ נשאים ויטלטלו טלטלה גבר, עד פגעם בקרני אור השמש — יסוד הנחוץ למחיתם וכלכלתם. שאלת ההשתוות בדרכי בעה״ח והצמחים בכלל ותנועת האחרונים וכשרוניהם הטבעיים בפרט, הסבו אליהם את עיני כל אנשי עולם המדעי בעת הזאת, וחדשים לבקרים ישמיעונו החכמים נצורות רבות והמצאות חדשות מענין הנכבד הזה החוקר דארווין הפיץ זה לא כביר אור חדש על השאלה הנשגבה הזאת בספרו האחרון: „תנועת הצמחים"" *) ובין יתר דבריו יחזיק לשטת אריסטאטעל בדבר השתוות עולמי החיים והצמחים, כן יוכיח דארווין בטוב טעם ודעת את מציאת תנועת ההיקפי והעלופסי בפנימיות הצמחים, ובאמונת חשבונו יחשוב ויבאר חזיונות רבות ונפלאות כתנועות המימאזא, חזות הגעליאטראפיזמוס. התגלגלות הצמחים וכו' וכו׳. אנחנו הצענו לפני הקורא הנעים רק את החזיונות היותר נפלאות ושכיחות בעולם הארגאני, ונגביל מאמרנו לפי מסגרת יריעות מכתבי העתים, ולהקוראים הנכבדים, שוחרי המדע ביתר שאת נזכיר את החבורים היותר נכבדים בשאלה הזאת, כספרי )Physiologische Un טשארלז ופרענסיס, דארווין, פפעפער אשכנזי (באטאנישע צייטונג 1877) וכו׳. לא נפונה בהסכמת הקורא המשכיל להחלטתנו, כי הבאטאניק, הדורש אל ארחות חית הצמחים (פהיזיאלאגיע דער פפלאנצען) יוכל לקנות דעת הרבה מתורת החיים של בעה״ח, וגם אנחנו ב) את תכונות לכדת הזבובים והמימאזא הבאתי בהצפירה ש""ע בגליון 23 הכותב ) The of mowemetiplant עיין שם ודעת פש הקורא ינעם. הכותב תורת חית הצמחים תאלפנו חכמה לא מעטה, ותוסיף דעת על ידיעתנו בתכונת מכונת רוח אפינו וחית נפשנו משה בן זלמן פעלדשטיין (משפט הרוץ) במכ״ע נאווי וורעמיא מיום 23 אפריל (1849, אנו קוראים דבר משפט אחד מאיש שהיה בעבודת הצבא „יעקב טרענטיעוו״, אשר בעודו יהודי היה נקרא בשם )ORpyw. Cy( ליב ליבער"". והועמד בבית משפט הגלילי„ יען נאשם כי הפר חוקי הדת והאמונה הפראוואסלאנית אשר נשבע לרגלה זה עשרות בשנים. וחזר לדת היהודית, נגד חוק המבואר בספר העונשין בדיני הממלכה סימן 185. — על שאלת השופט את פי הנדון ע״ז, ענה לאמר — „בברית הדת הנוצרית הכניסוני כאשר הגעתי לשנת השבע עשרה, בימי עבדי בעבודת הצבא, ומעולם לא הייתי נוצרי ברצוני החפשי ובכלותי שנות עבודתי שבתי אל האמונה אשר בחיקה נולדתי, והיום הנני חפץ להיות יהודי ולמות בהאמונה אשר בה נולדתי״. שני העדים, פאפער ובאייער העידו עליו, הראשון כי ידע אותו בשנת 1864 לשומר מצות הדת הנוצרית, ואך בשנת 1870 פגש אותו בבהכנ״ס היהודים, והשני העיד שהוא נודע לו זה ד׳ שנים בשם „ליב"" עברי שומר דת ישראל, ומתפלל בבהכ״נ ליהודים, מתהלוכות המשפט נראה כי „ליב ליבער״. בא במסורת הברית הנוצרית בשנת 1847, ובשנת 1862 נשא אשה נוצרית. הנדון הודה על פשעו כי בגד באמונת הנוצרים, אך התנצל, כי לוקח לעבודת הצבא בעודנו ילד, וככל נערי הצבא שבגילו נשלח אז אל המחוזות הפנימים ברוססיא, להתחנך בבתי הספר אשר לנערי הצבא (קאנטאניסטים) בגדוד קאזאנסקי, וראש הגדוד התאמץ להביא את נערי ב״י בברית אמונתו, עד כי לא יכול לעמוד בנסיון, וכל עוד היותו בצבא מלא חובות אמונה הנוצרית, וכאשר לא היה איש רועה זונות ובעל מדות נשחתות, נשא אשה מבנות הרוססים, אך היא בגדה בו מאז גמר בדעתו לשוב לאמונת אבותיו אשר היה לבבו שלם עמה כל הימים. — השופטים חרצו משפטו לזכות, ע״פ סעיף א׳ סמן 771 מספר החוקים לעונשי הפשעים בדיני נפשות ופטרוהו."
021-HZF-1881-05-17-001-080139_toc_9,מענה," מענה להרב המופלג ושנון מוה׳ מרדכי ראבינאוויץ נ״י בעיר סקידל בדבר הערתך על פירושי במשנה (ערכין ח׳ ע״ב), הנה גם אנכי ראיתי התוספתא במקומו שם. אבל לדעתי יותר נכון ליישב לשון המשנה הראשונה מלתקן לפי התוספתא, והעיקר אשר העירני לפירוש החדש הזה, הוא, כי בכל הדינין וההלכות שבמשניות ההן דקא חשיב ואזיל עוד להלן „אין פוחתין מעשרים ואחת תקיעות במקדש ואין מוסיפין על מ""ח, אין פוחתין משני נבלים ואין מוסיפין על ששה"" וכו׳, כולן הולכין על סגנון אחד, אין פוחתין ואין מוסיפין, ורק במשנה זו לבדה שינה רבי את לשונו לומר. „אין פוחתין מארבעה חדשים המעוברים בשנה ולא נראה יתר על שמונה״, ועי""ז סתם לנו רבי עיקר הדין, דפליני ביה אמוראי בגמרא, מאי לא נראה? לרב הונא לא נראה לחכמים לעבר יתר על שמונה, קולמה לא אמר ואין מוסיפין יתר על שמונה), ולעולא לא נראה לחכמים לחסר יתר על שמונה, ומה טעם קאמר מה טעם אין פוחתין מארבעה חדשים המעוברים בשנה משום שלא נראה לחכמים לחסר יתר על שמונה יעויי״ש בגמ׳, ועכ״פ בין לרב הונא ובין לעולא דלא נראה לחכמים, למה לא פירש במתניתין עיקר הדין לעבר או לחסר? ומאיזה טעם לא נראה לחכמים? — וע״כ אמרתי לפי דעתי שהלשון „לא נראה״ שבמשנה זו, הוא כמו במשנה (ר״ה כ״ד) ובנמרא בכמה מקומות, על נראה החדש בזמנו או לא נראה, שכשנראה בזמנו עושין חודש חסר, ואם לא נראה עושין אותו מעובר, אבל כמה חדשים בשנה נוכל לעשותם מעוברים ולא נראה?, ע""ז באה משנתנו לומר, ולא נראה יתר על שמונה, וכדמוקי לה בגמרא בשנה שלפניה מעוברת, דלא קדים ואתי סיהרא אלא חד יומא וכו׳, ומייתי ראיה מעובדא דרבי שעשה מ' חסרים ונראה החדש בזמנו (שם ט' ע״א), הרי מוכח בהדיא דבנראה בזמנו או לא נראה קא משתעי במתניסין, ידידך חז״ס."
021-HZF-1881-05-17-001-080139_toc_10, ידיעות אחרונות,"  ידיעות אחרונות המכה״ע „פאריאדאק"" מודיע כי ביום השבת לפני המהומה בקיעוו, באו על מסילת הברזל כדי אלף איש פועלים ממסיבי מאסקוא, אשר השתבחו בעיר, כי באו הנה לעשות שפטים ביהודים. גם יודיעו כי בין המפקדים האלה היו אנשים אשר חזותם מוכחת שאינם מההדיוטים, אחד מראשי בריוני האלה בבואי בבית איש יהודי פרט על פי הנבל פרק בשיר ממחזה „פויסט״. ואחר כן נתן אות לשלוח בביזה את ידם לבלע ולהשחית, מספר ההרוגים בפריצים האלה בניקאלאייעוו לאזאווא ויעליסאוויעטגראד, הם 20 איש, ושבע מאות הושמו במאסר, מכ״ע „גאלאס"" מיום א׳ מודיע, כי בפאלטאווע נמצאו ברחובות קריה פראקלאמאציות נגד היהודים, אך הנובערנאטאר הרגיע את רוחם, והמנוחה לא נשבתה אל מכ״ע הזה מודיעים מעיר מצער „זשדאנאוו"" פלך קיעוו כי שם היתה מכת ההמון ביהודים נורא מאד. בתוך המהפכה נראה שוטר (אוראדניק) אחד מהפאליצייא מחלק גליונות אל העם לעוררם אל המהומה, ואח״כ מצאו כי היתה אשה מלובשת בבגדי שוטר אשר חלקה כתבי עמל להכות את היהודים בלי חמלה. סך החזיקות בקיעוו עולה לערך שלשים מיליאן! במכה״ע „גאזעטא האנדליאווא"" הננו קוראים היום את הדברים האלה: למלא חובת מכ״ע הננו מודיעים, כי נכון הדבר אשר נמצאו חרשי משחית בקרבנו המנסים לסכסך שלום האזרחים הפתקאות הנמצאות בכמה מקומות העירו להפאליצייא את מקור הרעה, ובין הנאסרים הרבים נמצא אחד אשכנזי מפרוססיא, אשר מצאו אצלו מכתבים המוכיחים כי שיח ושיג לו עם צוררי יהודה ויחפוץ להצר את היהודים בעירנו, הוא האיש אשר לפני ירחים הביא הנה תלמידי שטעקקער, ויחפוץ ליסד פה סעיף האגודה האנטיסעמיטית, אך ממשלת המקום לא נתנוהו לבצע מזימתו. בני עדת ישראל באדעסא אספו במשך ימים אחדים 50,000 רובל לטובת האומללים ."
021-HZF-1881-05-17-001-080139_toc_11,," אל המאספים והמחלקים ספרי הרמב״ם דפוס ארגעלבראנד וגאלדמאן בווארשא הנני להודיע להמאספים מן הרמב״ם הנדפס על ידי הח״מ, כי כעת יחולק גם הכרך הרביעי כלול בהדרו, ואחריו גם הכרך החמישי וכו׳ כפי המודעה שלי ע״כ מהרו ודרשו איש איש כמספר הכרכים הנצרכים לו, ואל תאחרו, כי עד מהרה יחולקו אי""ה. גם הנני להודיע להסוכנים המחלקים ש״ס החדש מדפוס ראם בווילנא, ולוקחים פעם בפעם הכרכים מש״ס מדפוס הנ״ל, ומעתה יוכלו להשיג שם גם הכרכים מהרמב״ם שלנו הנדפס מחדש ע״י הח״מ, וישיג שם הראבאט היאות, כי מלאתי את ידם בזה אדרעסע למכתבים לי השותף המנהל העסק הזה בסקלאד ספרים הגדול שלו מרדכי קאלינבע М. Канинбергъ Варшава, Палевки № 23. רג M. Halinberg Warschau, Nalewki No 23. No. 23. וארשא נאלעווקי"
021-HZF-1881-05-17-001-080139_toc_12,," עגערס האטעל אין בערלין מיין אין דער אלעקסאנדער שטראססע 51 אם אלעקסאנדערפלאטץ בעלענע- נעם האטעל, פערזעהען מיט אללען בעקוועמליכקייטען דער נייאצייט, עמפפֿעהלע איך דען געעהרטען קויפלייטען אונד, באדערייזענדען צור געפאלליגען בענוטצונג. ביטטע אויף מיינע אדרעססע גענויא צו אבטען אהנע זיך בייא אנקונפט אן דער באהן היער פאן אירגענד יעמאנדעס אנדערס בעשטיממען צו לאססען."
021-HZF-1881-05-17-001-080139_toc_13,," דיא פארשטעהער דער היזינען מינעראל וואסער אינסטיטוט אים קאראשינ- סקישען גארטען, ה׳ דאקטאר לאנגאווסקי אונד ה׳ סמאצינסקי, בעעהרען זיך היערמיט דען געעהרטען פובליקום אונד העררען דאקטארען אנצוצייגען, דאס דיא סעזאן ווירד אם מיטוואך דען 17 מאי אנפאנגען. אויסער קינסטליכע אונד נאטירליכע מינעראל- וואסער וועלכע טאגליך אין אינסטיטוט פאן 6 אוהר מארגענס אן, אויס געגעבען ווירד, ווערדע אוך אין איזיאזר אין דיא לאזיענקעס, קינסטליכע מינעראלל בעדער געגעבען, צו וועלכעם צוועקע בעזאנדערע פארצעללאן וואננעס איין געריכטעט זינד דער איינגאנג צום אינסטיטוט איסט אין דער לאנגע גאססע דורך דיקקערטס פאלאטץ 556, אדער דורך דעם קאריסינסקישען גארטען ."
021-HZF-1881-05-17-001-080139_toc_14,," הנני מוציא לאור את ספרי ידיעות הטבע להחכם המפורסם דר׳ אהרן בערנשטיין מבערלין, נעתק לשפת עבר צחה וקלה, בכ״א חלקים, וכבר יצא לאור החלק הראשון, ובקרוב יצא לאור גם החלק השני, ואקוה כי בכל ששה שבועות יצא חלק אחד עד תמם. נמצא להמכר בכל הסקלאדין. מחיר כל חלק 30 קאפ׳ N. G. Sachs, Warschau. למו״ס ראבאט כנהוג."
021-HZF-1881-05-17-001-080139_toc_15,," הודעה אודיע אשר הרפתקאות דעדו ועברו עלי לא יתנני לקיים לכל החתום בהפרענומע- ראנטין על ספרי תיו יהושע כפי תנאו. מהם אבקש שישמרו לי עד ר״ה הבע""ל ויהיו כולם שבעי רצון וכל אחד יקבל מנת חלקו המעתיר יהושע בריסקין בעל המחבר ספר תיו יהושע."
021-HZF-1881-05-17-001-080139_toc_16,," הצפירה מראשית צאתה בשנת 1874 עד סוף 1875 בלתי נמצא עוד בהרע- דאקציא, רק איזה עקסעמפלארין והם שלמים בלתי חסרים, ומקחם 3 רובל עם פורטא, והצפירה משנת 1875 לבדה נמצאה למדי ומקחה 1 רו""כ 20 ק'."
021-HZF-1881-05-17-001-080139_toc_17,," דאקטאר סלאנימסקי וואהנט יעצט אין לאדז, פיעטרקאווער שטראססע, אים הויזע „פישער״"
021-HZF-1881-05-17-001-080139_toc_18,," שאלות ותשובות לה׳ מרדכי זינגער, אנחנו שולחים כסדר ע""פ האדרעססע שנתן בקיליע, וידרוש מן המקבל שמה, לה׳ וויישנט' לא נוכל להדפיס, להאין ק""ץ לא וכל להדפיס, לה׳ פוריע לא נוכל להאשה העגונה, דאבע מקרינעק (הצפירה 16) כפי הידיעה הבאה אלינו נמצא בעלה בדרוזגעניק, ע״כ תפנה אל הרב דשם, לאלישיב בדינאב׳ יודעע האדרעסע שלו ונודיע אותו דבר. ה"
021-HZF-1881-05-17-001-080139_toc_19,, הדורשים באדרעססא שלנו יכתבו כזה Редактору газ. ГАEопрA 3. Слонинскону Варшава. או S. Sonimski in Warscnau Dzika No 254.
