article_id,headline,text
021-HZF-1882-01-31-001-09025_toc_1,," K ברוסיא ופולין.  השולח במוקדם לשנה 5 רו""כ. לחצי שנה 2.75 רו״כ. א לרבע שנה 1.50 רו""כ.  ״ל ביתר הארצות 20 פראנק.  באמעריקא 5 דאללאר G"
021-HZF-1882-01-31-001-09025_toc_2,, CK מחירו באשכנז: 14 רייכם מארק לשנה. בעסטרייך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳.  ימשורה רחבה 10 קאפ׳. נ
021-HZF-1882-01-31-001-09025_toc_3,"מכתב עתי משמיע חדשות בקרב עם ישמן,מכל הד..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע יוצא לאור אחת בשבוע, מאת חיים זעליג סלאנימסקי"
021-HZF-1882-01-31-001-09025_toc_4,תוכן הענינים," תוכן הענינים דברי הימים הצופה לבית ישראל, מאת ג׳ סאקאלאוו קאמעניץ פאדאלסק. קישינוב. חדשות שונות הודעות. שאלות ותשובות."
021-HZF-1882-01-31-001-09025_toc_5,דברי הימים," דברי הימים מקרים רבי העליליה וגדולי התוצאות. תמורות נמרצות ושנויים גדולים נכבדים נקרו ויאתיו כמעט בכל ממלכות אייראפא במשך שמנה ימים האחרונים. אלה הימים אשר יהיו נזכרים ונכתבים בקורות כל עמי אייראפא, המקרים באשכנז אשר עליהם נדברנו בגליון העבר, מהרו לרוץ ארחם, ובמשך שלשה ימים פרצה מלחמת הדעות בחמה שפוכה בין ביסמארק ונוצרי תורת המדינה; ובצרפת, זה האיש גאמבעטטא, אשר היה המושל לבדו בלב בני עמו, עזב עמדתו ויתפטר ממשמרתו הוא וכל שרי הממשלה עמו; והמרידה בדאלמאציא והערצעגא- ווינא הקדירה את שמי קדם בעננה הרת חזיז ורעם, באותות סער מתחולל מארצות הקדם, לסכסך עם בעם וממלכה בממלכה המעשים האלה הם חותם תכנית הפאליטיק בעתים הללו ואותות המקרים הנשגבים והנמרצים המתרגשים בימות השנה הנכחית ביום ג׳ העבר הגיע תור הקריאה השלישית להצעת הערכת הוצאת והכנסת המדינה (בודזשעט) בבית קרואי העם בפרוסיא, הממשלה דרשה לקיים בעדה את כל המסים והארנוניות, עם ההוצאות השונות אשר בדעתה להוציא במשך שנה שלמה וכחוק לקרואי העם מימים ימימה, להשתמש במקרה הזה להביא במשפט את שטת הממשלה והלכותיה בעניני פנים עשר הנבחרים גם היום, למתוח חוט בקרת על הענין הממלא היום את לבות כל האשכנזים, והוא להחזיק במעוז החרות המדינית וזכותי העם. והנה הבריח התיכון המבריח את כל יתר הענינים המדיניים וכוללם יחד. הוא דבר מלך אשר מאת ביסמארק היתה זאת, להודיע גלוי לכל בני העם היושב בממלכת אשכנז כי מנויה וגמורה בסוד המלך, לצמצם את חוג פעולת קרואי העם, לשוב אל משפטי המלוכה כאשר היה בפרוססיא לפני שלשים שנה טרם נתנה תורת המדינה בפרוסיא, כמעט נשמע הדבר, כי עתידה השאלה הזאת לעלות על שלחן בית הנבחרים וסערת הרוחות גברה בכל פנות העם. כל שרי המלוכה והנסיך ביסמארק בראשם הופיעו בבית; ראש המדברים היה אחד מאלופי הכת ההולכים קדימה הפראפעססאר, האגעל הנודע במדברו הנאוה מימי הויכוחים ע״ד האנטיסעמיטים, הנבחר הזה כלכל את דבריו בנחת, ויתאמץ להוכיח, כי בהמעשה אשר ויעשה ביסמארק היום, לתת את לבו כלב המלך לדבר דבר להוציא חוקים ותקנות בשם אבי המדינה, לסתום עי״ז פיות מתנגדיו, לאמר עליהם, כי כל החולק על ביסמארק נחשב למרים יד במלך; לא לבד שהוא מתנגד לרוח וחפץ ממשלה המתנהגת עפ״י יסודות הקונסטיטוציא, כי אם גם במעלליו אלה נחשב ביסמארק לממעט דמות כבוד מלכים, להפיל אור פני מלך אצל העם. על פי דברי האנעל. יסוד ושרש כל הנהגה מדינית נוסדת על עקרי קונסטוטיציא הוא, כי אחריות ההנהגה מוטלת על שרי הממשלה ועליהם לתת דין וחשבון לפני אדונם ומלכם ולפני מחוקקי העם, והמלך הוא נעלה על כל הכתות, דבר אין לו עם הסכסוכים בין המפלגות השונות; לא כן ע״י הדבר אשר שלח המלך בארצו ובאשכנז כולה, היו כל שרי המלוכה לדוברי דבר המלך, וכל היוצא מפיהם כדבר שיוצא מפי השליט בכל ממלכת אשכנז; באופן כזה יעלה שם הקיסר על שפת לשון כל הנבחרים, לדון על דבריו ולהשיב עליהם, ותלונת העם על החוקים והמשפטים אשר לא יפיקו רצון ממנו תהיה על המלך, כמעט כלה הנבחר הזה לדבר קם הנסיך ביסמארק ממקומו, ויעלה הבמתה וישא מדברותיו במשך שתי שעות במדברו הסיר את המסוה מעל פניו וישלח רסן מעל לשונו הרעים בקולי קולות על מחוקקי העם וימלא פניהם קלון, תוכן מדברו היה: „מכתב הקיסר אל שרי ממשלתו הוא באור נאמן אל תורת המדינה בפרוסיא, בארץ הזאת אין מקום ליסוד ועיקר תורת המדינה אשר בבריטאניא ויתר ארצות המערב, כי המלך הוא רק מושל ולא מנהיג הארץ; יסוד כזה הוא נגד הרוח השליט באשכנז מימים ימימה. בכל ארצות אייראפא חובת המלך לבחור שרי מלוכה מהכת אשר לה רוב דעות בהפארלאמענט, אך בפרוסיא לא מחל המלך על זכותו לבחור לו שרים ופקידים גדולים וקטנים, מבלי להשגיח על חפץ קרוא העם, לו שמע המלך לקול הקוראים בשם החרות ויחכה בכל מעשיו למוצא פי קרואי העם, כי אז לא נצחנו את אויבינו הרבים והעצומים אשר סביב שתו עלינו. לא יכולנו לחזק את צבאות החיל במדה הזאת אשר נוכל לתת חתיתנו על כל שכנינו מסביב, ולא יכולנו להחליש כח צרפת, ולכלוא בקרבה הרוח והחפץ להוריד גאון עוזנו ולהשיב נקם לנו"". כהנה וכהנה דבר ביסמארק רתת, ויקרא בקול גדול: „אתם הליבעראלים הגידו איפוא, מה הנה הגדולות והנצורות אשר הוצאתם לפעולת ידים במשך עשרים שנה לעומת הגדולות אשר עשיתי אני, להעלות את פרוססיא למעלת ממלכה אדירה, אשר משאתה יגורו כל העמים והממלכות בתבל ארצה, לאחד את כל שבטי אשכנז לגוי אחד אדיר וחזק בארץ, להרים קרן עמנו בכבוד ולתתו עליון על כל גויי הארץ. אתם הליבעראלים, הנכם חפצים, כי מלכי פרוססיא יהבשו בטמון פניהם, יסתרו בחביון עוזם, והעם לא ידע דבר רק מפעולות המיניסטעריום; ואני לא כן עמדי, הנני חפץ כי המלך יעצור בעמו, ועיני העם יהיו רואות את מלכו״, ובסוף דבריו יאמר: „אל תחשבו, כי רק את שם המלך לקחתי למגן בערי, להפיק זממי בשם המלך מפחדי אתכם זה עשרים שנה אשר אני עובד בלב ונפש את מלכי ואדוני מלחמות תנופה נלחמתי בעד כבוד שמו, נפתולי אלהים נפתלתי עם אויבים ומתנגדים פנימה וחוצה וגם יכולתי, על כן לא לכם הצדקה לתת אותי למוג לב וכחוסה בצל המלך מיראתו אתכם״ סוף דבר הנסיך ביסמארק אמר עתה מפורש, כי דבר יצא מפי אדונו ומלכו שאין להשיב, כי הפארלאמענט הוא דבר שאי חפץ בו; כי המלך יכול לדעת את חפץ העם גם מבלעדו וכדומה. הויכוחים האלה נתחדשו ביום ד׳ העבר, וכל אלופי הכתות ולאסקער וריכטער בכלל, נשאו מדברותיהם. סערה הרוחות גברה מאד בבית, וכמעט אשר לא נעשו שערוריות כאלה בדברו אל בעלי הפקודות לאיים על התושבים, כי יבחרו רק באנשים המרוצים להממשלה, על טענת ביסמארק, כי ההולכים קדימה אמרו עליו כי הוא מוג לב, ענו ואמרו „לא היו דברים מעולם"" והוא הכחישם ותרב המהומה בבית, עד אשר אמר באחרונה: „אם אמת בפיכם הודו לה׳ כי לא אמרתם כדבר הזה״. האחרון שבהמדברים היה הפראפעססאר פירכאוו אשר התה גחלים על ראש ביסמארק. אחרית דבר כל הויכוחים האלה היא, כי ביסמארק לא זו ממקומו, ביום החמישי עוד קבל מכתב תודה מאת המלך על גבורתו במלחמתו נגד החרות ותורת המדינה משנת 1848, ולהליבעראלים לא נשאר רק הידיעה שאין כחם אלא בפיהם, הנה כה נוכחו האשכנזים לדעת, כי כאז כן עתה הנם משועבדים להנסיך ביסמארק, וכל עוד אשר הוא ירדה באף את עמי אשכנז, אפס תקותם לזכות בזכותי החירות והנהגה מדינית, עפ״י יסודות הדרור והסדרים הנהוגים בעמי אייראפא הנאורים בעוד אשר באשכנז יפסע ביסמארק על ראשי העם ישפוך בוז על נדיבי עמו, והאשכנזים שומעים חרפתם בדומיה ולא ימצאו לבם לצאת בראש גלי נגדו, הננו רואים את הצרפתים קמים כאיש אחד נגד הגבר חוקם על ברצונם וחפצם. זה האיש גאמבעטטא, אשר ימים ושנים משל ממשלה בלי מצרים ברוח העם; האיש אשר כל הצרפתים ראו את פניו כפני נשיא הרעפובליק בימים יבואו, ולשמו וזכרו היתה תאות נפש הרע- פובליקאנים; האיש אשר משך אבירים בכח מדברו, מגר לארץ כסא נאפאלעאן, שם קץ לממשלת מורדי האור בימי נשיאות מאק-מאהאן, ויבצור רוח הכהנים וכל אוהבי ממשלת מלך; נאלץ היום להניח את מקומו, באשר עלה עליו רוח המושל, רוח העם החרד על משפטי החרות ותורת המדינה. כמעט הראה נאמ- בעטטא לדעת, כי אהבת השררה תקפתהו לעשות דברים למרות כבוד העם, בבחרו שרי צבא מפקידי החיל שאינם מרוצים לעם, בדברו דברים בסוד המחוקקים בקול נגיד ומצוה, נקעה ממנו נפש העם, וכל הגדולות אשר עשה לא תזכרנה לו היום, יען יקרו להצרפתים חוקי הדרור, ובשום אופן לא יביאו את צוארם בעול איש אחד יהיה מי שיהיה. בגליון העבר הודענו, כי הועד הנבחר מקרב בית קרואי העם, לדו ע״ד הנחיצות לשנות את תורת המדינה הרעפובליקאנית, בכולה או במקצתה, הביעו שלשים חברי הועד את דעתם נגד כל שינוי ובקורת הקאנסטיטוציא. ביום השבת נקרא גאמבעטטא לבוא בסוד הועד משלשים ושלשה איש, לבאר את דעתו, ומה המה העקרים הדרושים ביותר שנוי לפי דעתו. בישיבה הזאת לא נזהר גאמבעטטא בלשונו, ומפיו התמלטו דברים אחדים המורים על חפצו לעצור בעם בזרוע רמה, ויאמר: כי לא ישים לב גם אם שני בתי המחוקקים אשר יתאחדו לאספת קאנגרעסס יוציאו משפט ע״ד הבקרת שלא על פי רוחו וחפצו, כמעט נשמעו דברים כאלה בפאריז, ורבים מאוהביו נהפכו לו לאויבים: ועוד ביום השלישי האמינו רבים, כי תעל יד גאמבעטטא על וד מתנגדיו, ובבוא הדבר לפני קהל קרואי העם וקיימו בידו את חפצו הנכלל בשני דברים: 1) לעשות בקרת בתורת המדינה במקצתה, ולא בכולה, כחפץ הראדיקאלים, 2) לשנות את תורת הבחירה עפ״י הקלפים מכל קהלות המחוז ביחד, כנודע. גאמבעטטא התאמץ בכל מאמצי כחו להטות את לב רוב הנבחרים לחפצו, ויבוא בדברים גם את תשעים החברים מאוהבי מלוכה הנמצאים בבית קרואי העם. אך כל עמלו לא הועיל לו ותקותו נשארה מעל. הועד משלשים ושלשה הודה לגאמבעטטא, כי נחוצים תקונים אחרים באופני הבחירה להסענאט, אך בשום אופן לא נאות לחפצו לקבוע את אופן הבחירה עפ״י הקלפים מהמחוזות לחוק קבוע בתורת המדינה, כי הדבר הזה נראה כהטלת פגם במשפט קרואי העם, אשר נבחרו עפ״י תורת הבחירה מהגלילות. בכל זאת לא נואש גאמבעטטא מחפצו ויאמין בכוכב הצלחתו. ביום החמישי בא הדבר עד בית המחוקקים, ותיכף בישיבה הראשונה נמנו וגמרו מחוקקי העם ברוב דעות, 303 נגד 117, לקיים דבר שנוי הקאנסטיטוציא במקצתה בפרטים אחדים הנוגעים להלכות הבחירה בהסענאט, ולדחות מכל וכל את חפץ גאמבעטטא בדבר תורת הבחירה עפ״י הקלפים. כמעט נודע הדבר לשרי הממשלה, וימהר גאמבעטטא למסור לנשיא הרעפובליק מכתב בקשה לפטרהו ממשמרתו עם כל חבריו, כאנשים אשר נשתה הממשלה פרייסינער ופעררי אל הנשיא גרעווי, לשאול את פיהם אם נכונים הם לקבל עליהם משרת נשיא המיניסטעריום החדש. כפי הנשמע לא אבו בראשונה לקבל עליהם משרה כבדה כזאת, להשביה שאון הרוחות, ולהשיב על מקומם את כל פרקי וחוליות מכונת הממשלה, אשר נזדעזעו בכח השנויים הנמרצים אשר אמר נאמבעטטא לעשות בסדרי המדינה ושטת הנהגתה, עד כה לא נודע עוד מי יבוא אחרי גאמבעטטא לאחוז רסן הממשלה בצרפת. איך שיהיה הראו עתה הצרפתים לדעת, כי יודעים הם להוקיר את משפטי החרות, ולעמוד על המשמר לבל יזיד כל איש לנגוע לרעה בתורת הקאנסטיטוציא הרעפובליקאנית ועקרי ממשלת העם. השמועה מנפילת גאמבעמטא עשתה לה כנפים אל כל קצות הארץ, ותעש רושם אדיר וחזק בכל ממלכות אייראפא ביהוד הכאיבה השמועה לבות הנוהים אחרי גלאדסטאן בברי- טאניא ואוהבי הסלאווים, המתאמצים לכרות ברית אהבים עם צרפת וגאמבעטטא, להשיג בזה את מטרתם וחפצם בכמה דברים ושאלות נכבדות באייראפא המזרחית, בכלל עתידות רבות ונכבדות נצפנו להמעשה הזה, לא לבד בסדרי הממשלה בצרפת פנימה, כי אם עוד יותר להליכות המדינות בדברים אשר בין עם לעם וממלכה לממלכה ובעוד אשר תמורות נשגבות ונמרצות ומבוכות ממבוכות שונות הולכות ורבות בחיק ממלכות המערב באייראפא, הנה כבר נראה כל פני המזרח כמדורת אש מלחמת המשפחות והשבטים, הנכונה להתפרץ היום בזעס אף ושצף קצף. המרידה בהערצעגאווינא ודאלמאציא, תתפשט ותתרחב מיום ליום ומשער לשעה, עתה נודע הדבר, כי עקבות המרידה וראשית מוצאה הוא מהנסיכות מאנטענעגרא וסערביא עד בולגאריא, רוח המרידה אחזה שנית את כל פנות חצי האי הבלקאני, בבולגאריא נוסדו חברות לתמוך את המתקוממים באנשי חיל וכלי נשק אלפים ממאנטענעגרא וסערביא עוברים את הגבול, להתאחד עם אחיהם הסלאווים הקרובים אליהם בקרבת אמונה ומשפחה וכל חפץ הנסיכים ניקאלאיי ומילאן לבצור רוח בני עמם, עלה בתהו; ולהפך עוד נשמע לאמר, כי מרה נפש העם במאנטע- געגרא על נסיכם, ויתנו אותו לבוגד באמונת הסלאווים הדרומים, בחפצו להטיב דרכו ולבקש אהבת אויסטריא. בכל ימי השבוע העבר מצאו מקום תגרות עצומות בין המתקוממים וצבאות אויסטריא, על יד הערים: בילעק, דובראווא עד מאסטאר וסעראייעווא, גדודי המתקוממים החרידו את כל הארץ עד גבולות סערביא, וירימו גם המרידה בכל מקום אשר דברם מגיע, ביום 20 לחדש היתה מלחמת תנופה בין אסמאן באיי ראש המתקוממים, ובין גדודי אויסטריא, ע״י העיר טרעביניע, ויד האחרונים היתה על התחתונה, ע״י העיר ווטארלא נטשה המלחמה בחמה שפוכה, ומשני הצדדים נפל עם רב, המתקוממים היו במספר אלף איש כולם חמושים בקני רובה על פי השטה החדשה, וביתר כלי זיין וכלי משחית לחבל חבל נמרץ. רבים מהמתקוממים אשר נרדפו על צואריהם מאת צבאות אויסטריא, החישו מפלט למו על אדמת מאנטענעגרא, ועל בקשת שר צבא אויסטריא לנצל את כלי נשקם ולמסרם בידו, ענתה ממשלת הנסיך ניקאלאי, כי על הגוף הערצעגעווינא עוד נקרא שם ממשלת הסולטאן, ואין לאוסטריא לחשוב את המתקוממים האלה כמורדים בממשלתה. ביום 25 יאנואר באה הידיעה מקאטארא כי הגיחו המתקוממים עד העיר סטאלאצא, שם שרפו את בתי תחנות אנשי החיל ובתי מסכנות אשר להממשלה. בפי הנשמע נספה במלחמה ראש הקושרים אסמאן-ביי. ביום 25 יאנואר נוספו על גדודי המתקוממים כאלף איש, אשר עברו בולות הארץ, גם מבולגאריא מרבים המתנדבים לבוא. סוף דבר התנועה הזאת דומה ממש בתכונתה, להמרידה אשר פרצה בנוף הזה לפני שבע שנים, ותהי ראשית מדון ומקור מלחמה כבדה במזרח אייראפא, ביום השבת התאספו שליחי הנבחרים (דעלעגירטע) משני חצאי הממלכה באויסטריא ואונגאריא, לטכם עצה איך לקדם פני הרעה הנשקפה לאויסטריא ולאייראפא כולה מהמרידה הזאת, ולקיים בעד הממשלה מכסת הכסף הנחוץ להחלץ חושים. תוצאות המועצות האלה עוד לא נודעו ברבים המהומה במצרים הולכת וגדלה, ברגע הזה ריב אחד למלך פרוססיא ומושל מצרים עם מחוקקי וקרואי עמיהם. גם במצרים רב הפרץ בין המשנה למלך והנבחרים, וכהפראגרעס- סיסטים בפרוסיא דורשים גם המצריים, כי המיניסטערים יתנו דין וחשבון לפניהם, ויהיו נבחרים מהכת אשר לה רוב הדעות בבית הנבחרים, וכי יהיה להם המשפט להגיד דעה מוחלטת בהערכת הוצאות והכנסת הממלכה. כנודע עיקר חפץ הערביים הוא להפקיע עצמם מאפוטרופסות של ממלכות אייראפא, וביחוד צרפת ובריטאניא. כל ממלכות אייראפא מוחות נגד הספר אשר שלחו שתי הממלכות האלה בדבר מצרים. ומסכימים למחאת תוגרמא נגד המעשה הזה. רבים בבריטאניא מתאוננים רע על הממשלה אשר עשתה מעשיה להכעיס את תוגרמא והמחמודנים כולם, ע״י האימה אשר איימו עליהם, כי תשלח אניות מלחמה לחוף אלכסנדריא, וכל זה נעשה רק לטובת צרפת ע״ד טונים וטריפאלי, ביום ה׳ העבר היה מושב המיניס- טעריום ושם הכריעו הרוב ללכת אחוזי יד עם צרפת כאשר הוא עתה, ומיום השבת מודיעים, כי כל ממשלות אייראפא נאותו לדבר הזה, כי תשלח בריטאניא את הבל האניות אשר ע״י האי מאלטא לקחת עמדתן בקרבת אלכסנדריא של מצרים. מכה״ע היותר גדולים בבריטאניא דורשים לגנאי את שיטת גלאדסטאן בהלכות המדינה בכלל ובדברי ארץ הקדם בפרט, מה״ע בוויע מודיעים, כי גם יד גלאדסטאן באמצע המהומות והמבוכות אשר סביב שתו על אויסטריא מהמרידה בהערצעגאווינא, וכי בין גדודי המתקוממים נראתה אשה בריטאנית „עליס"" שמה, אשר תחלק כסף להמתפרצים, וכבר פזרה להם סך יותר מן 10,000 נאפאלענדאר, ודבר לאט לה עם כל ראשי המתקוממים, על כן אין להתפלא, כי מספר מתנגדי גלאדסטאן ילכו הלוך ורב, ורבים מגדולי הוויגים בני מפלגתו סרו ממנו ונוספו על הטארים מתנגדיו לפני עשרה ימים היתה אספת עם בעיר וואודשטאק, והלארד ליטטאן שהיה משנה למלך בהודו, הרבה להתנפל על ראש המלוכה בדברים בוטים כמדקרות חרב ביום 7 פעברואר יהיה פתיחת הפארלאמענט. בישיבה הזאת תחזק מאד המלחמה נגד שרי המלוכה ורפיון רוחם, מלבד המעשים במצרים הודיע הבאראן ווארמס, כי ביום פתיחת הפארלאמענט יהיה פתח דברו לקיים מחברי בית המחוקקים ההחלטה (רעזאלוציאן) אשר ישים לפניהם בדבר יהודי רוססיא, כדברי הזשורנאל ס״ט פ״ב שנביא להלן. כנודע מתנגד גלאדסטאן לההחלטה הזאת, אך כבר חתמו תחתיה רבים מגדולי הלארדים ומכל פנות העם ועל כן יכבד עליו להשיב את פני מחוקקי ארצו, מלבד זה נכונים לו ימי ריב ותוכחה בהפארלאמענט ע״ד אירלאנד, ע״כ יש מקום לדברי נביאי הפאליטיק, כי גם ימי מעלתו של גלאדסטאן ספורים, ועוד מעט ויאלץ להניח מקומו לפני אחד מהטארים שונאיו בנפש, ואוהבי המנוח ביקאנספיעלד מלבד התמורות הרבות והנכבדות אשר נהיו בימי השבוע העבר בעולם המדיני בכל ארצות אייראפא, באה ונהיתה חדשה גם בעולם המסחר מפאריז באה השמועה, כי הגיע תור השמטת כספים לאחדות מחברות ואגודות המסחר, אשר הגדולות והנכבדות בהנה המה Union General. „אימפעריאל"" והבאנק בליאן, עם עוד רבות מחברות המסחר הנוסדות על שטרות שבעליהם נחשבים כשותפים בהעסק והמעשה אשר עליהם נוסדה החברה (אקציען). ומאשר כי בעתים הללו תקופת שטת בני בלי שם, והעת אשר שם ישראל ורדיפותיו עלו על שפת לשון אוהב ואויב, ואין מקרה נכבד בהליכות המדינה שלא יהא לו מגע ומשא עם היהודים ושאלתם, הנה ישא גם המעשה הזה את חותם תבנית העת הנכחית, וזה הדבר: לפני שמנה חדשים, כאשר נגלה להכהנים סוד גאמבעטטא ומתי סודו, להבדיל בין הממלכה והכנסיה, לקחת מידי הכהנים את נכסיהם הרבים, הערימו היעזואיטים סוד, ויתחכמו למכור את כל נכסיהם לאנשים פרטים ממיודעיהם, לא מכירה חלוטה אך לפנים, ויכוננו חברה על אקציען למכרה מתכיות בהרים ועוד רבות כהנה, ולבטחון נתנו בערבון את נכסי הכהנים הנקנים מהם. בראש החברה עמד האיש באנטו ""Bontoux"", אשר מיום קבלו את המשרה על שכמו, הראה אותות שנאתו להאחים ראטשילד, האיש הזה היה המושל על הון עתק ומבחיל, עשרות מילליאנען כלא נחשבו בכל הערים הגדולות נסעו סוכניו לנסות דבר אל כל עושי מסחר עם בית ראטהשילד וידבר על לבם להפר בריתם עם אדירי העושר היהודים ויתנו ידם להחברות הנוסדות, וכה נראו עקבות האנטיסעמיטיזמוס גם בעולם המסחר ובין המושלים במכמני הזהב, אך שמחת הכהנים ומורדי האור אשר דמו להשיב את כבודם הראשון ע״י תחבולות המסחר היתה עד ארגיעה. עסק האיש באנטו כרובם היו בנויים על יסוד תהו ואבני בהו, לבנות מסלות, לחפור בהרים. לכונן בתי עבודה ומלאכה שאין כל צורך בהם; רבים מבני העם בצרפת ועוד יותר ביתר ארצות אייראפא דמו, כי יש כסף תועפות לאדון זה, וירבו להביא לו את מעט הכסף אשר בצלחתם, להשתתף בעסקיו ולהכניס מאות תחת האחדים אשר הוציאו; ומאשר כי לא ידע האיש לכלכל דבריו במשפט ההסתפקות, וידם את מקח שטרותיו למעלה ראש, החלו אחדים להתחקות אחרי שרש האוצרות אשר בהמה יתפאר עוד מעט ותאבד האמונה בו ובשטרותיו, אז קמה מהומה ומבוכה בכל צרפת ואייראפא כולה, השטרות ירדו פלאים המוכרים רבו על הקונים על אחד שבעה, עוד מעט ויצא הקול על שטרותיו לאמר „אין קונה״, ושבר הבירזא כיום השבר והקראך הגדול בוויען הנה בא. רבים מהמון העם אבדו את כל כספם בין לילה, ואימה חשיכה נפלה על הצרפתים. אולם גם בפעם הזאת הראו הצרפתים שנית את כחם הרב לעמוד בקשרי מלחמה ברוח כביר ולהכריע את המסבות תחתיהם. הממשלה בראותה, כי סכנת העניות מרחפת על אלפי ורבבות בני המדינה, התעודדה להחזיק בימין המטים, והיהודי ראטהשילד נמצא לשונאיו אשר חשבו עליו מחשבות און. שר המסחר וראטהשילד צרפו ולבנו את מצב הדבר, ויודיעו כי נכונים הם לקבל עליהם תשלומי החובות הקרן והרוחים כפי שווים, וכפי אשר שלמו קוני השטרות. עוד מעט ונתפזרו העננים אשר כסו את שמי עולם המסחר הבאנקים יוצאי ירך האנטיסעמיטים „אוניאן זשענעראל״. ועוד רבים עם שטרות תעלת הזועץ, ירדו במחירם ויאבדו סך מבהיל שש מאות מילליאן פראנק. ומעתה אין ידים לפעולת באנטו, אך המדינה לא נתרוששה והמהומה שככה מבלי להשאיר כל רושם תחתיה. בעוד אשר אוסטריא ופרוססיא אינן יכולות עד היום להתרפא מן המכות אשר הוכו ביום שבר הבערזע לפני שמנה שנים, ויד ראטהשילד רוממה ותרב אמונת העם בו עוד יתר רב מאשר בתחלה מווילנא מודיעים כי גם שמה פחדו פחד לבל יקרה מהומה בעיר וסביבותיה ביום חגם, ויבטיחם שר הפלך כי לא ידאגו מאומה. וביום 24 דעצעמבער שלח ראש השוטרים לקרוא לרבנים המו״ץ, והניח את רוחם כי לא תאונה להם כל רעה, רק יזהרו גם הם לבל יפתחו החניות בימי החג, ולא יקבצו אגודות ברחובות העיר, והנציב הגראף טאטלעבען צוה להדביק מודעות להזהיר את העם לבל ישלחו בעולתה את ידיהם. הנאווא וורעמיא משבוע העבר מודיע, כי החלטות אחדות מהקאממיססיות, אך היום הגיעו לסוד הועד הראשי, העוסק בהתרת שאלת היהודים והיחס אשר בינם ובין ילידי הארץ. הזאריא נומר 8 תודיע מקיוב הדברים האלה. „הננו יודעים ע״פ ידיעה נאמנה, כי הפקודה לחדול, מגרש את היהודים שאין להם זכות הישיבה בקיוב, ומהעיד ביהודים שמותר להם לשבת בה, רק ישנו ממקומם לשבת בחלקי עיר המועדים ומוקצים להם, לא היתה תמידית רק זמנית מפני כבד הקור. ועתה תחל ההוצאה מחדש מראשית מארץ העבר, וכבר נשלחו פקודות אל פקידי הפאליציי איך להוציא החפץ הזה למענהו התנועה הנמרצה שהתעוררה בלבות נדיבי עם אנגליא וגדולי הכהנים לטובת יהודי רוסיא האומללים, תעש דרכה ברעם ורעש, לפי הודעת מכ״ע „טימעס"" (קור"" ווארש׳ N. 26) מסרו יהודי אנגליא לידי ציר רוסיא היושב בלאנדאן ה׳ לאבאנאוו כתב בקשה לממשלת רוסיא יר״ה בענין שאלת היהודים, אך הציר ע״י פקודה מאת ממשלתו דחה הצעה כזאת מפני שהיא מתנגדת אל נמוסי המדינות, שאין לשום ממלכה להתערב בעניני פנים של ממלכה אחרת. בין כה וכה באה הידיעה במכה״ע (קור׳ פאראנני 28 №), כי הבאראן ווארמס (איש יהודי) אחד מחברי הפארלאמענט, נועץ להביא במועצות בית נבחרי אנגליא את שאלת יהודי רוסיא, ומכה״ע האנגלים מצדיקים את חפצו, ורק האחד בהם מכ״ע „דיילי ניוס"" יחוה דעתו לאמר כי התערבות כזאת בעניני ממלכה אחרת הוא דבר שאין הדעת סובלתו, בשגם חוקי המדינה נותנים רשות להנבחרים להכנס בעובי הקורה לטובת אנשים הסרים למשמעת ממלכה אחרת בחו״ל, גם מכ״ע האנגלי ""Weckly Dispatch עומד נגד הדבר הזה, ואומר שאין דמיון כלל לרדיפות היהודים עם רדיפות הבולגארים, אשר אז התערבה אנגליא בזה, כי לא ראי זה בראי זה, הבולגארים היו אז אדוני הארץ, והתוגרים התגברו עליהם ובחזקת היר שללו את משפטיהם וזכיותיהם על כן החובה היתה מוטלת על אדירי ממשלות אייראפא, לשבור זרוע התוגרים אשר פלסו חמסם בארץ השדודה, אולם ברוסיא היהודים הם זרים ונכרים. ורק בחפצם להתערות כאזרח רענן, על כן יקומו להם בני עם הארץ למוקש, אבל בכלל נראה כי רוח צדקה ואהבת ישראל מפעמת בכל עוז בלב מרום עם הארץ, כן מודיעים מכה״ע (גאז פאלסקא גומר 27) כי בימים האלה נוסד בלאנדאן ועד של חברת נשים כבודות ממרום עם הארץ, להיות לעזר ולמחסה לילדי היהודים הגודדים אשר עזבו את ארץ רוסיא ללכת לאמעריקא או לארץ אחרת, בראש הועד הזה עומדת בת המלכה הפרינצעססין בעאטריצע. והנה נקל היה לדעת מראש, כי התנועה הגדולה הזאת אשר נראה על פנות העם ורבי המדינה באנגליא, תתן ענין רע למכ״ע המהפירים והמרשיעים לענות בו, הראש וראשון לצוררי ישראל. מכ״ע גאוואיע וורעמיא, שופך את כל מדרתו בדברי קנתור ואיבה נוראה על האנגלים, ומגולל את כל האשמה על היהודים, כי הם חותרים תחת שלום הארץ ודופקים על דלתות ממשלות חו״ל כו׳, אולם מבין דברי כל מה״ע הדנים בדבר הזה לזכות ולחובה, ראוי לשים לב לדברי המ״ע Jour de St. Petersburg (נעתק גם במ״ע וויעק"" נומר 18) אלה המה דבריו: כאשר הגיעה לאזנינו לפני ימים מעטים השמועה כי רוח נדיבה נוססה בלבות השרים והאפרתים באנגליא, לאסוף כסף לתמוך את יהודי רוסיא אשר יד השערוריות היתה בהם לרעה, מנויה וגמורה היתה אתנו להביע תודה ותהלה להנדיבים הנכבדים, בגלל פעולת וכוונתם הרצויה אשר רוח אהבת כל מין האדם חופפת עליה ובפרט כי שמות האנשים אשר עמדו בראש, היו לנו כערובה נאמנה כי רחוקים הם מכל מחשבה זרה, ובאמת ובתמים הם רוצים להחיש עזר להאומללים; אולם במהרה נוכהנו לדעת כי את החפץ לעשות צדקה וחסד, לקחו להם רק לסתר פנים ותחת המסוה הזה של חנינה וגמילות חסדים. העמיקו עצה הלארד שעפטסבער ומרעיו להגדיל ולהאדיר פעולתם בשיטתם המדינית, אשר כל מגמתה ותכליתה הוא להרבות קטטות ומדנים; מכה״ע האנגליים ובראשם מכ״ע „טיימס"" עורכים לפני קהל קוראיהם סיפורי השערוריות ברוסיא באופן מבהיל ומוזר אשר יורה בעליל, כי לא רק דמיון עז אשר תקף על הסופרים הוליד את הכזבים המופלגים והגוזמאות האלה אך בזדון, ולמען הכעיס אותנו בדו אותם מלב, מלאכה קלה היא להסופרים לערוך חשבונות מגוזמים של היזקות ומעשי רצח, ולבקש מאתנו טנביא ראיה לסתור, והרי הוא עדות שאי אתה יכול להכחישה. אבל מצב הענינים כפי האמת הוא, שהשערוריות והרדיפות כוננו להשחית רק את הרכוש ולא את הנפשות הן אמנם גם מקרים של שפיכות דמים קרו פה ושם, אבל המקרים האלה מצער המה, וקרו רק במקום אשר חפצו היהודים לעמוד על נפשם ולהגין על רכושם, ואם נבוא לחשוב ולמנות את מספר ההרוגים, בל״ס יעלה יותר מספר הנוצרים ההרונים אשר נפלו מידי היהודים או מידי חיל הצבא, אבל יהיה איך שיהיה סך ההיוקות אשר בא במכ״ע האנגלים הוא מגוזם ומופלג כ״כ, שלא נרצה לעמוד עליו ולהוכיח את טעיותיו, ככה גם הספורים ע״ד נינוי הנשים והבתולות, יאמר המ״ע הנ״ל, הם כולם בדוים מלב, סופרי מכה״ע מחו״ל סבבו במקומות המהפכה וחקרו ודרשו על אדות כל השערוריות, ובכל זאת לא הזכירו מזה מאומה, נשאר לנו איפא רק לחקור מה היא המטרה והתכלית של הדברים האלה? גלוי הוא לכל איש שהתכלית העיקרי איננו גמילות חסדים, אילו היתה כוונת הפעולה הזאת רצויה, אזי קבלנו אותה ברוסיא ברצון ובתודה, אבל בראותנו כי דבר שטנה יצוק בה, וכל מטרתה היא רק להצמיח ריבות וקטטות בין רוסיא ואנגליא, ולשים קץ להשלום אשר הביאה לנו ממשלת גלאדסטאן, הנה בראותנו זאת אי אפשר לנו לתת להפעולות האלה למצוא להן נתיב ומהלכים בארצנו, אין ברצוננו עתה לזכר ע״ד שאלת היהודים, שהיא ערוכה כעת לפני המחוקקים לדון עליה, אך נעיר את לב הקוראים, כי מן חודש מאיי לשנה החולפת, לא התחדשו הפרעות רק בעיר ווארשא, אשר שם התפרצו לרגלי האסון בבית התפלה כנודע. הממשלה בארצנו ראתה לנכון לפניה לחקור ולדרוש על שאלת היהודים, ולמצוא לה פשר בדרך הנימוסי, וייטיבו אשר יעשו מכה״ע היו״ל בחו״ל, אם יחכו לקץ המשא ומתן המתנהג כעת בקרב הממשלה, ולא ימהרו בחפזם להוציא משפט מעוקל, עכ״ל מכ״ע הנ״ל אחרי הידיעה אשר באה מלאנדאן כי ציר רוסיא לא קבל את כתב הבקשה הערוכה לממשלתו בדבר הטבת מצב היהודים הגרים בארצה, קראנו במה״ע גאזעטא פאלסקא נומר 22 בשם מה״ע הקרוב למלכות „זשורנאל דע ס״ט פעטערסבורג"" כדברים האלה: אמת הדבר, כי ציר ממשלת רוסיא הנסיך לאבאנאוו ראסטאווסקי מלא אחרי פקודת ממשלתו. ולא קבל את הבקשה (פעטיציא) אשר ערכו רבים מגדולי בריטאניא בדבר הטבת מצב היהודים ברוסיא, המעשה הזה להתערב בענינים שבין עם לעם אספת עם (מיטונג) הגדולה אשר תהיה בלאנדאן במושב הלארד מאיאר, והבקשה הזאת, כולן הולכות ממקום אחד ונובע ממקור השנאה לממלכת רוסיא. באופן כזה כל הרעש הגדול אינו גלוי דעת ומחאת חובבי אדם, אך החפץ להראות אותות השנאה הכבושה בלבות רבים מהבריטאנים אל רוססיא כוונת המתעסקים בההתעוררות הגדולה הזאת, איננה למחות נגד אי הסבלנות של ממשלת רוסיא, אך לפרוץ פרצה בחומת ממשלת גלאדסטאן. מתנגדי כת הממשלה הזאת באנגליא חושבים עתה לשעת הכושר לשום מכשולים על דרכי המיניס- טעריום ולהדפהו, אך באמת אין הדבר כן ומצב גלאדסטאן איתן כמלפנים, אלה אשר הבריטאנים פרשו את כנפי חסדם עליהם היום, אינם רק כלי חפץ ודבר בעתו להפיק עי״ז את מזומתם, מי יתן וכל בני רוסיא יוכחו לדעת את אמתות הסבה הזאת, וכי רוסיא לא תענה עוד לדברי בוז ולהג הנשמעים ממחבלי מזמות כת הקאנסערוואטיווים שם. החוקים הנוגעים ליהודים נמצאים היום במצב המו״מ והעיון, ועוד לא נגמר הדבר לכל פרטיו ואופניו, אשר לא יבלבלו אותם פעולות בני נכר כאשר יתאמצו לעשות זאת היום מתנגדי רוסיא ואוהבי היהודים שאינם בני דעת צלולה ומתונה."
021-HZF-1882-01-31-001-09025_toc_6,הצופה לבית ישראל," הצופה לבית ישראל (המחאות כנגד האנטיסעמיטים, התנועה הגדולה באנגליא עוד הפעם אסיפת האנטיסעמיטים בברלין, שינוי דעות בועד הכי״ח על דבר שאלת ישוב א״י דעת הקהל זה בעיר וויען). האומלל הרובץ תחת משא צרותיו, אין כחו אלא בפיו כלי זיינו אשר עליו בפני בעלי זרועו הטורדים אותו מן העולם. הוא רק הטלת מחאה וקריאת תגר נגד הדין הקשה הגוזר: כל דאלים גבר, וכל אלה האנחות והמהלומות, קול ענות חלושה וקול ענות גבורה, מספד מר ושחוק פרוע, מתבוללים יחד ומתאחדים לקול רעש גדול ההולך מסוף העולם ועד סופו. רוח חזק מפרק הרים ומשבר סלעים אשר הגיח מנבכי תהום האנ- טיסעמיטיזמוס, הרעיש והרגיז את כל עמי אייראפא מקצה. הגבשושית הקטנה, שאלת היהודים, אשר זה מקרוב בקעה ועלתה ע״י כותבי פלסתר עניי דעת ודלי ההשגה, היא היתה לענינו עתה כהרי הרים, היא הוכיחה לנו בעליל, כי עוד לא נתקו כפות רגלינו מן המצב שעמדנו עליו בימי הבינים עוד קללת אלהים תלוי עלינו, כל ימי חיינו אלו הלילות; אפס בזאת נבדלו מקרי הימים האחרונים לרעה, כי בעוד אשר בימי החשך אשר חלפו היתה השנאה מקנאת דת, הנה עתה צוררינו מוסיפים מחול על הקדש. מדמעים קדשים בחולין, מפני שיודעים הם, כי המטבע שטבעו להם צוררינו בימי קדם, נפסל ואיננו עובר לסוחר, על כן משתמשים הם בתחבולה של גניבת דעת ואחיזת עינים לדמות את הבריות, קובלים עלינו בגלל הרוח הלאומי אשר בקרבנו, או מערערים נגדנו בפרקמטיא ובמשא ומתן, ותולים בנו קלקלת המצב החמרי, ומשנים ומשלשים ששנאתם לא באה להם מסטרא דמסאבא של קנאת הדת. אבל לנו בני ישראל. דברי חלומות אלה ואמתלאות של מה בכך לא מעלין ולא מורידין; לנו אחת היא אם תתראה לעינינו דמות דיוקנה של הלילית הזאת של תאות הרדיפות השנאה. מתלבשת בלבוש זה או בלבוש אחר. מקושטת ומבוסמת בהגדות של דופי מלאות ט׳ קבין שנאה לאומית וקב אחד שנאת הדת, או להיפך; לנו אחת היא אם מגלגלים עלינו עלילת דם, עלילת זריקת אדם לבארות מים עלילת עקספלאאטאציע, או כועסים עלינו מפני שאין אנו יכולים לגמוע מדה הגונה שכר — כי התוצאה והתולדה של העלילות האלה אחת היא. לדאבון נפשנו נראה שמין האנושי איננו הולך קדימה כמו שתעו רבים לחשוב, אבל הוא סובב הולך במעגלה, וחוזר חלילה ובא למקום שיצא משם, עד שסופו נעוץ בתחלתו מעגלה של כשפים כזאת נראה בפרט בקורות השנאה לישראל, הדעה הכוזבה הראשונה שבה יצאה השנאה לאויר העולם בתוך המאמר: הבה נתחכמה לו פן ירבה, הוא בנין אב לכל התנועה האנטיסעמיטית בדורנו, ומעתה אנו עומדים באשכנז על הנקודה ההיא שעליה עמדנו בעוד עברים היינו במצרים בראותנו שבעיר ברלין, אתונא החדשה דיתבא על נהר שפרעע, חוזרות ונעורות דעות ודברים של הבאי, שכבר נשמעו לפני כמה אלפים שנה על יאור הגילוס. נתחיל לפקפק בהשכלת המאה הי״ט, להטיח דברים כנגד הסבלנות המזויפת ולקרוא תגר, אבל עולם כמנהגו נוהג והעלובים צועקים ואינם נענים בשבוע שעברה הודענו שבימים האלה נזרעזעו גם טובי האנגלים לצעוק חמס על עינוי הדין ועיוות הדין, וחרון אף שבא לעולם ע״י האנטיסעמיטים. התנועה הכבירה והנערצה הזאת הולכת הלוך וגדול, ובל״ס תתפשט גם בשאר הארצות הנאורות מעבר לגבול אנגליא. המין האנושי חוגר שארית כחו להגין על המשפט והצדק נגד לגיוני הגייסות אשר עלו עליהם. מערכת מלחמת הדעות מתחזקת באופן נורא, ובלב מלא פחד אנחנו עומדים רואים בעבים אשר כסו בצעיף ההעלם וההסתר את קץ המלחמה הזאת. בין כה וכה, גם צוררינו באשכנז לא יטמנו ידם בצלחתם, יאם כי נפלו בימים האלה כמה מפלות הנוקבות ויורדות עד התהום, כי שטעקקער שאיננו רוצה לבלום עצמו בשעת הויכוחים בבית הנבחרים, הגים את דעתו והכניס ראשו במחלוקת ע״ד בחירת היהודי לעווע, אשר האנטיסעמיטים הגלוים, והאנ⸗ טיסעמיטים הצנועים אלה הקאנסערוואטיווים, בקשו לפוסלה ולעשותה בחירת טעות, אבל כל מי שהוא מעמיד פניו בהגל הגל שוטפו, כי בעל הלשון ריכטער נטפל אל שטעקקער וישתמש במקרה הבא לידו, לבקר לנקר ולנתח את השיטה האנ- טיסעמיטית לנתחיה, ואגב גררא העלה על הפרק כל גופו של שטעקקער „מכף רגלו ועד קדקדו ועד זממי לבבו"". ויוקיעהו וישטחהו נגד השמש, ויהפכהו מצד אל צד בכח בקורת רוצעת ומוחצת עד בלי השאיר מתום. ואחרי כל אלה החליטו הנבחרים וקימו את בחירת היהודי לעווע, והדבר הזה היה גירא בעיניה דשיטנא, ובנפול דיש בריונים נצטערו כל האנטיסעמי- טים, גם נתקיים בהם מקרא שכתוב: אם מזרע היהודים, אשר החילות לנפול לא תוכל לו כי נפול תפול לפניו״, כי בימים האלה בא להם עוד מקרה אחד כאח לצרה הקודמת, ויוסף רכאם ויכניע גאונם וגאותם, כי בני ישראל בעיר ניי-שטעטטין הניחו בימים האלה את אבן הפנה לבנין בית הכנסת. במקום שעמד עליו מקדש מעט אשר חרב והיה למאכולת אש בידי מסיתי האנטיסעמיטים בשנה שעברה, ורבים מנדיבי הנוצרים וגם מן כהני הדת הנוצרית ראו את השעה כשירה לכך, ואת המקרה דרוש לחפצם להרים את דגל הסבלנות והאחדות לתפארת, ולדבר רתת נגד ההוללים אשר חללו כבוד אשכנז. אולם אחרי המכות האלה אשר הוכו האנטיסעמיטים, שבו על עקב בשתם ויקראו עצרה ואסיפת קהל גדול של חניכי בית מדרש מדעים הגבוה. באסיפה הזאת היו נושאי משרה גבוהים, הרעקטאר העומד בראש בית המדרש, מורים רבים וביניהם גם וואגנער הנודע, ועל צבאם שטעקקער וכל נושאי כליו, בפעם הזאת היו מטיפי הבמה כמעט כולם תלמידי בית המדרש, כדי להראות שגם הם מתפעלים ומתרגשים מכל הדעות הכוזבות החנוטות בתוך כלי מלא בושה וכלימה של שיטת האנטיסעמיטיזמוס. בעלי האסיפה החליטו להקים מצבת זכרון, לזכר דברי הספר אשר שלח הקיסר אל בית הנבחרים לקראם בעת פתיחת שער מפני שהדברים האלה פותחים פתח מפולש ופתוח להתנועה האנטיסעמיטית, ולהוצאת כל חפצי ביסמארק מן הכח אל הפועל. כל הנאספים כאחד מחאו כף וקראו בקול אדיר וחזק: הבו גודל לשטעקקער! וגם לכבוד וואגנער נשמעו צלצלי הכוסות ודברים ערבים ויפים. והנה אחר אשר נראה כי שלח ביסמארק אל האסיפה של האנטיסעמיטים את ארזי הלבנון אדירי החכמה ורבי הכנסיה הנוצרית כאלה, לא נוכל עוד לספוק, שכבר קנה ביסמארק את האנטיסעמיטיזמוס לצמיתות להממשלה (פערשטא- אטליכט), כאשר קנה קודם לכן את הסאציאליזמוס. להיות בידיו כקרני ברזל לנגח בהם את צריו גם בקרב בני ישראל הולידו מקרי השנה אשר חלפה מערכת מלחמת הדעות. בעקב המקרים האלה היתה אחוזה וכרוכה שאלת עקירת ושינוי מקום להאומללים אשר ההפך עליהם בלהות, ועד חברת כל ישראל חברים הכריע את הכף לצד הנותנים את משפט הבכורה לאמעריקא, ויפסוק הלכה למעשה בשלחו את הפליטים שמה. עתה מודיע הסופר מוויען למ״ע „יוד׳ פרעססע"" בשם הד״ר שאפיר, בא כחה של החברה אשר נסק באמונה ובזריזות במשען הפליטים, שועד החברה חזר מדעתו הראשונה, ואחרי אשר הנסיון הורה כי אמעריקא איננה מכנסת אורחים במדה זו כאשר חשבו רבים בתחלה, על כן רואה הוא עתה את ההתרה הנכונה לשאלת היהודים, רק אם ישוב לאום ישראל לבצרון וצבא גדודיו ימלא, לפי דברי הסופר הנ״ל. מנויה וגמורה בסוד החברה להוציא אל הפועל מבלי התרשלות את ההצעה היקרה ללב כל איש ישראל, ע״י מקח קרקעות והתיסדות בתי ספר ובתי חינוך לעובדי אדמה, לכורמים 30 — וליוגבים. בעיר וויען נוסדה חברת „אהבת ציון"" ומטרתה אשר כוננה לה היא גם כן ישוב היהודים בארצם. זה לא כביר נתנו מכ״ע האשכנזים שבח ותהלה ליהודי וויען בגלל אהבתם ודבקותם ברוח הלאומי האשכנזי, והביאו על זה מופת נכון כי כאשר יעדה חברה אחת פרס לבלשן מחוכם אשר יחבר שיר לאומי שיהיה מתקבל וערב ללב האשכנזים באוסטריא, זכו לפרס הזה שלשה אנשים יהודים, אות הוא, כי הרגש הלאומי האשכנזי הכה בהם שרש עמוק, ואחרי כל אלה מודיע הסופר ממ״ע הנ״ל שמרגלא בפי המשכילים בוויען הוא בעת הזאת: מה לנו ולהמצפה על יד הרהיין, הדאגויא או הטהעמזע, נקים לנו מצפה על יד הירדן (דיא וואכט אם ירדן), לפי דברי מכה״ע האנגלים הסכים גם הקארדינאל הנוצרי מאנגינג לדעה הזאת, ומוכן הוא לתת את אפוטרופסותו להצעה הזאת. אולי רוח והצלה יעמוד לנו ממקום זה. אולי משכה ההשגחה חוט של חסד על הרדיפות האחרונות שבאו בהיסח הדעת, וזכות נתגלגל ע״י האנטיסעמיטים שלא מדעתם ורצונם נהום סאקאלאוו"
021-HZF-1882-01-31-001-09025_toc_7,קאמעניץ-פאדאלסק 15 דעקאבער," קאמעניץ-פאדאלסק 15 דעקאבער כמעט גמרה הקאמיססיא את עבודתה בנוגע לשאלתנו שאלת היהודים״. והנה רעיון יקר וטוב עלה על לב אחינו העברים, שנבחרו לשבת בהקאמיססיא, אשר בצאתו אל הפועל תשועה רבה צרורה בכנפיו לכמה משפחות מבני עם ישראל. ביום ג׳ 24 חדש נאוועמבער היתה אסיפה רבה מנכבדי עדתנו בבית האיש הנכבד ה׳ הערמאן, אחד מהנבחרים בהקאמיססיא, והוא, גם העורכי דין המושבעים הנכבדים ה׳ ה׳ בערינשטיין וזאק, אחרי הטיפס דברים ישרים ומחוכמים, לגלות אוזן הנאספים, עד כמה גדלה העניות בישראל מזה והשנאה שנתגברה מזה, ולמען מצוא מזור ותרופה לרפא שכר בת יעקב העניה והשנואה. הציעו דעתם, כי עתה הגיע העת ליסד קאלאניא אחת משלשים משפחות או יותר, והם ע״י עצמם ולא ע״י אחרים יעבדו עבודתם עבודת האדמה באמונה, והיא תהיה מקור נאמן לא אכזב להמעיט בזה מספר עניי עירנו להמציא להם מחיה לא בזויה, ועל ידה ישיגו פרנסת לחמם בשפע רבה, ובזה נסיר מעלינו גם טענות השואלים: מדוע העברים נרפים הם מעבודת האדמה ורק אל המסחר שמו פניהם. — אנשי עדתנו שמעו ברגש דברים היוצאים מלב אחיהם הדואגים לטובת כלל ישראל, ולאות נאמן עד כמה מצאה מחשבה הזאת מסלה בלבבם. ראינו מנדבת כספם, שכל אחד ואחד לא חדל מתת נדבת לבו, ובשעה אחת התאספו יותר משלשה אלפים רו״כ, גם יסדו קאמיטעט מאנשים נכבדים לאסוף כסף לענין יקר זה, וכעת נמצא ת""י יותר משבעת אלפים רו״כ. הראותם עד כמה גודל כח ההתעוררות! ברוכים יהיה אנשים הנזכרים. אלה בעבור מחשבתם הטובה והטהורה, ואלה עבור נדבת כספם, ואל חי ישלם להם משכורתם, כיאות לאנשים אשר בצרת אחיהם גם להם צר ידידו המכבדו ומוקירו כערכו הרב  מ' ל׳ הערמאן No. 2 קישינוב. שמע שוא השמיע אחד מעירנו בהצפירה כי שבו כעשר משפחות מאמעריקא לארץ אבותיהם (6; ואלה אשר נשארו שמה, כתבו לבני משפחתם, כי  ישלחו להם הוצאות הדרך לשוב לביתם, ונהפוך הוא, הננו קוראים פעם בפעם מכתבים*) הבאים משם, כולם מספרים בשבח הארץ ההיא, ויהללו את יושביה, כבני ברית, כאינם ברית, לגומלי חסד, ולחובבי אדם, ובאהבת הגרים בכלל; וביחוד אצילי בני ישראל שם, חרדים לטובת עמם להביאם אל המנוחה ואל הנחלה, כה הודיעו אחרים כי הועד שם המציא להם שרות ועבודה בבתי מסחר, ואלה (המה הרבים) אשר נסיעתם לאמעריקא היתה עבודת אדמה נוכח פניהם, יבשרו כי *) אם על אדוני המו""ל טוב. אוכל להמציא אליו העתקות ממכתבים אשר נשלחו הנה מהאנשים הנדברים בזה. נתן להם אחוזת שדה לעבדה, ואלה ידברו על לב שאריהם וקרוביהם בזה, כי ימהרו לשים פעמיהם ארצה אמעריקא למען יאחזו בקרבת מקום שדה אחוזתם, טרם תפול בחבל לאנשים אחרים לא ממכיריהם ומיודעיהם, ויותר ממאה משפחות יתעתדו לעזוב עיר מולדתם אחר עבור חג הפסח הבא, ויחשבו מספר ימי התמהמהם עד בוא האביב יום לשנה יום לשנה ולפלא כי לא אחד בהם אשר יתן אוזן קשבת לדברי האנשים אשר רוח המכ״ע דובר בם להעביר אותם ממחשבתם אשר יחשבו על דבר ההעמיגראציא, כי המה באחת גמרו אומר כי אך טוב לפניהם לעבור ארחות ימים, לאור באור החיים בארץ החדשה, מחוז חפץ לרבבות בני אדם, אשר תקבלם בזרועות האהבה; ותתן למו מנוחת לב ובטחון הנפש והרכוש הן אמנם זה כשני חדשים שבו משם שני נערים שובבים יוכל היות כי מפיהם הציל דבר אמת (?) נתן לכתוב, אך מי לא ידע את השובבים האלה ואת שיחם, וכי גם אז בנסעם לאמעריקא לא היה לבם ועינם למצוא שם חית ידם, כי אם זדון לבם השיאם ללכת שובב בדרך לא ידעו, את כל זה אחשוב לחובה לגלות בקהל, למען הסיר בזה עקשות פה ממ״ע היקר דוד לעווינזאהן הנכבד בעין כל ."
021-HZF-1882-01-31-001-09025_toc_8,חדשות שונות," חדשות שונות מקאנסטאנטינאפאל מודיעים למ״ע „נייע פרייע פרעססע"" ידיעה נכבדה מאד בערכה, אשר ממנה יתד ממנה פנה לתיקון עיקרי בהנהגת ממשלת תוגרמא, והוא כי ממשלת תוגרמא נכונה להטיל חובת עבודת הצבא בארצה. גם על הנוצרים ועל היהודים, וכעין הכנה להוצאת החק החדש הזה אל הפועל צותה הממשלה לשאת את ראש יושבי הארץ מבלי הבדל דתם למען יהיה בידם מספר מצומצם ומרוייק, וידעו לפי זה לכלכל את מעשיהם ופקודותיהם, והנה אין בכח שום תיקון לקעקע כל בירת ההנהגה ולהפוך משרש את כל הסדרים הנושנים בתוגרמא, כמו שיעשה זאת התיקון הזה, מיום הוסד ממשלת תוגרמא, מאז נפל הקיסר הביצאנטני האחרון בחרב האסמאנים ואות חצי אגן הסהר (גם ממשלת תוגרמא) מתנוסס על יד הבאספארוס), לא נשאו הנוצרים והיהודים חרב בכל רחב ממשלת הכאליף, רק בעת אשר רוח המרד צרר אותם בכנפיו והתקוממו נגד הממשלה, התוגרים הנאים חשבו זאת לחילול כבידם לעמוד במערכה יחד עם אנשים לא אמון בם למאהאמעט נביאם וגם בימי המלחמה האחרונה אשר העמידה את תוגרמא על ירכתי בור שחת. בעת אשר נתמוטט רוב מנינה ורוב בנינה, גמרה אומר להטיל את חובת עבודת הצבא גם על הנוצרים, אבל לא עלתה בידה, כי גדולי התוגרים התנגדו לה בדבר הזה. אולם הפעם לפי דברי מה״ע לא תשוב עוד הממשלה מחפצה, לא תחת מפני המונעים והמכשולים, ותשאף להגיע אל מטרתה בקרב הימים. ואם באמת יצלח בידה הדבר הזה, בל״ס יהיה התיקון הזה למוקש להצעת ישוב א״י ולעיכוב הגאולה בדרך זה, כי זכות פטורין מחובת הצבא יקרה היא מאד ליהודי תוגרמא, וביטול הזכות הזאת ירע את מצב היהודים היושבים שם, ויוכל להיות כי ישיב אחור גם את הממהרים לרוץ ארחם למצוא שם מנוס ומפלט. בעוד אשר שאלת: אנה גנוס ואנה נפנה לעזרה? לאמע- ריקא או לפאלעסטינא? סובב סובב הולכת בכל מרחבי עולם היהדות. בעוד אשר עלה ענן האנטיסעמיטיזמוס על מצב אחב״י באשכנז, ראוי לשים לב אל דברי המכתב הזה אשר כתב איש אשכנזי נוצרי בענין ישוב א״י. במכ״ע „יוד פרעססע״ בהיות כי הצעת ישוב ארץ ישראל מתנהגת בעצלתים ובכבדות. וקול מליה כמעט נחבאו, וכל הדוברים ברוחה שמו מחסום לפיהם. ששתי כמוצא שלל רב בראותי עוד הפעם בגליון האחרון ממ״ע היו״ל על ידך, מכתב מלא דברים נגידים המכריעים את הכף לטובת ישוב א״י לא יאומן כי יסופר ובכל זאת נראה לתוגת נפשנו, כי רבים וכן שלמים צמודים ומשוכים אחרי הצעת ישוב היהודים באמעריקא, עשירי ישראל מראים לה פנים שוחקות, וגם הסופרים יחזו שוא ותפל ויתנו את משפט הבכורה לאמעריקא, ואף אין מגיד אף אין משמיע, כי הקב״ה כבר הבריע את הכף לזכות א״י והבטיח לעם סגולה אשר בחר מכל העמים כי מציון תצא תורה, ושם נכון יהיה הר ביתו באחרית הימים, יגון ועצב ידכאו לב כל איש מאמין באלהים ובתורתו, בראותו כי אמעריקא הוא התל שכל פליטי רוסיא פונים אליו, ונגד הצעת ישוב א״י עושים הם א״ע כלא יודעים כלא שומעים, הלא כל איש אשר עינים לו ראה יראה כי לארץ הקדם נשקפו עתידות נעלות ויקרות, ועל כן ראוי להתנגד בכל עוז למנוסת היהודים לאמעריקא, ולהפיזור הנורא אשר יתפזרו שם אומרים אמור, כי א״י ירדה עשר מעלות אחורנית, ותחת אשר בימי קדם היתה מלאה צוף עדן וזבת חלב ודבש, עתה שאיה יוכת שעריה. אבל כמו שברשעת בני האדם ובעקב עצלותם והתרשלותם תשם האדמה. וגם ערים בצורות תהפכנה כמהפכת סדום ועמורה, כן גם החריצות תהפוך מדבר לעדן, ומעגלות ארץ תלאובות תרעיף דשן נפלא בעיני הדבר, נשגב ממני כל אדע פשרו, כי בעוד אשר צוררי היהודים אינם מבלים את עתותיהם בחיבוק ידים, וחדשות לבקרים מתחדשות הרדיפות והמבוכות, הנה בני ישראל אינם עושים כלום לא בדיבור ולא במעשה, לעצור בעד אחיהם מלכת לאמעריקא, ולסול להם מסלה העולה בית אל לארץ הצבי הן הקולוניא האשכנזית של חברת טעמפלער אשר בא״י על גדות הירדן, עלתה כפורחת, ומה גם אם יתקעו להם היהודים יתד במקום נאמן וישפיעו שמה שפע עשרם ויזילו הון עתק לתכלית הדבר הזה, כי אז ירום ונשא אשרם על אושר האשכנזים, אכן אתם נושאים את שם ירושלים על דל שפתותיכם, ולבכם רחוק ממנה, אך ההשגחה העליונה אשר רמזה לזמן הזה זה שנות אלפים ע״י נביאיה, היא תוציא את המפעל הנשגב הזה למענהו, ואתם תשומו תשרוקו. הנני קורא את קול הקריאה הזאת אליכם בני ישראל הנתונים בצרה במצוקה והמבקשים להם מנוס ומקלט, אל תביטו על מטה הזעם אשר יקצץ בכם אל תשימו לב אל שבט עברה אשר עבר וחלף עליכם, אך זאת ראו והתבוננו כי אצבע אלהים היא. וקול שדי ירעים אליכם בתוך ערפלי חשכת הצרות והתלאות, שובו שובו לארץ אבותיכם, ואם חיל המצרים חונים עליכם מפנים ומאחור, אך עיניכם תהיינה נשואות כנענה לשמועה אשר באה מרומאניה, כי שם באסיפה גדולה בענין ישוב א״י, שמחת עולם היתה על ראשי, והנני מברך אותם, יהי נועם ה׳ עליהם ומעשי ידיהם יכונן. כשאני לעצמי הצעת ישוב א״י היתה מחמד הגיוני לבי ומשאת נפשי מאז הייתי לאיש, לדאבון לבי ראיתי כי אין שום הכנה ושום יסוד ובסיס להוצאת ההצעה אל הפועל, ואמרתי אני עם לבי תמיד, אולי יקום „כורש"" חדש, „לפתוח לפניו דלתים ושערים לא יסגרו״. ועיני נשואות תמיד אל מלכנו הישיש, אולי על ידו יושעו בני ישראל תשועת עולמים (1?) מי יתן והיה את לב מושל האשכנזים לאמר בדברי כורש: מי בכם מכל עמו יהי אלהיו עמו ויעל לירושלים אשר ביהודה, כי רק זאת היא ההתרה הנכונה לשאלת היהודים המתבלבלת והמסתכסכת והממלאת מבוכה ובלבול דעות את כל חללו של עולם העשיה״ לפי הודעת מכה״ע .Pest. ud. Zeit שלח הטפסר האדיר ה׳ קוראנדא מוויען, מכתב תודה וברכה בשם עדת ישראל אל הכהן הראשי, הסופר והמזכיר של האפיפיור, למראה הדבר אשר בימים האחרונים התפרצו הרדיפות נגד היהודים בין בעלי הדת הנוצרית אשר לא נשבעו לדגל הקאטוליציזמוס והאב ברומא, ובעוד אשר הפרוטעסטאנטים רודפים באף את היהודים, הודיע המלך הקאטולי אלפיגס המולך בספרד, שהיא הכן והכותרת של כסא רומא, שהוא פותח שערי ארצו לרוחה לפני האובדים והנדחים מבני ישראל; על כן ראה ה׳ קוראנדא לנכון בתור ראש עדת ישראל בוויען לכתוב אל האפיפיור באמצעות הכהן הראשי הנ״ל את הדברים האלה: באשכנז הפרוטעסטאנטית ובין שאר העמים אשר לא באו בברית האמונה הקאטולית היהודים הנם כעת מורדפים על צוארם בשצף קצף. בעוד סערת הרדיפות האלה מתחוללת, להעטות חרפה וכלימת עולם על תורת המוסר ועל העת החדשה, הנה כהני הדת הקאטולים השמיעו קולם ברמה לטובת היהודים, ומלך קאטולי הואיל לדבר דברים טובים ונחומים אשר היו כטל של תחיה למחץ לבנו הפצוע. הדבר הזה ירהיבנו עוז, לחלות את פניך בתור איש יהודי מנהיג ופרנס בקהלת ישראל גדולה בתבל. אולי תאבה ובקש מאת הדר כבוד האפיפיור, לדבר דבר לטובת האומללים, ונפשנו יודעת, כי כל הנה אשר יצא מפיו קדוש יאמר לו מרבוא רבבות קאטולים, — ואם ישמע קול כזה ברמה, בטוח אני שסערות הרוחות תקום לדממה ורשעת השנאה כעשן תכלה. במכ״ע „נייע פרייא פרעססע"" באה ידיעה תלגראפית מעיר פעסט מיום 22 לחודש זה, ע״ד רדיפות היהודים באונגארן במחוז אונאצא. בעיר הקטנה קאראסלא החל הנגף נגד היהודים האומללים. יושבי המקום כמעט כולם בעלי הדת הנוצרית מן הכנסיה הקאטולית יונית, וזה מאז יצאו שם אנשים ריקים ופוחזים וישליכו שקוצים על היהודים בלשון אפעה, ויערימו סוד להעיר את חמת ההמון נגדם. בסוף חודש העבר התנפלו השובבים על שני אנשים יהודים אשר הלכו ברחוב, וימטירו עליהם מכות נמרצות באגרוף רשע, וכאשר חש לעזרתם יהודי אחד אשר ראה את האומללים מוכים בידי בני עולה, הבו ויפצעו גם אותו, ואחרי כן התפרצו אל בתי היהודים ואל חניותיהם ויהרסו ויפוצצו את כל הבא בידם, והיהודים אשר לא נמלטו ממקום המהפכה הוכו מבלי חמלה. הפרעות והשערוריות האלה מתחדשות עתה בכל יום, ההמון משתובב משובה נצחת, בקול פחדים ירעימו בסוכבם ברחובות העיר לאמר: יום הדין בא. ובידיהם יהרסו את חניות היהודים וישוסו את כל אשר בהם העשוקים פנו בבקשתם אל שר המחוז, והוא נעתר לבקשתם ושלח שמה אל מקום המעשה אחד מפקידיו, לראות אם בצעקתה הבאה אליו עשו או לא, אך על פי מקרה, גם במצח הפקיד זרחה צרעת השנאה לישראל, על כן הקשיח את לבו, ובשובו אל השר הודיע לו, כי בעיר הקטנה קאראסאלא אין פרץ ואין צוחה, רק כאשר העתירו היהודים עוד הפעם את בקשותיהם ותחנוניהם לפני שר הגליל. נדרש לאשר שאלוהו, וישלח שמה פקיד אחר, והפקיד הזה כבר החל את החקירה ודרישה במקום המעשה, וששה אנשים מבעלי הפרעות נתפשו והושמו בכלא, אך לע״ע תנועת הרדיפות והמבוכות לא שקטה, אבל היא הולכת ומתבלבלת יותר ויותר, ויש מקום לפחוד פן תתפשט גם בשאר ערי הגליל הקרובות אל המקום ההוא. מכ״ע Arch. Isr מודיע, כי בימים האלה קבלו קציני ישראל בעיר פאריז מין פרי תפוחי זהב (אראנזמאנדארין) מהודר במראהו, ונודף ריח נעים. מן ביה״ס לעבודת האדמה ולעבודת הכורמים אשר ביפו הפרי הזה שהוא ממיטב מגד כרמי עד בארץ איטאליא וספרד, צומח בכרמי יפו בהוד והדר ובמספר רב מאד, אחרי אשר נסו זה מקרוב לטעת אותו שם... והנסיון הצליח בידם על צד היותר נעלה. מלבד פרי הדר זה, נטעו שם הכורמים מביה״ס הנ״ל מיני עצי פירות שונים שלא צמחו שם כולם עולים וצומחים יפה, כי דשנה ושמנה אדמת הארץ, ולא תמאן תת כחה לעובדיה ולשומריה, אך העצלות והבערות הכו אותה חרם וישוממוה."
021-HZF-1882-01-31-001-09025_toc_9,נדבות עבור השדודים בווארשא," נדבות עבור השדודים בווארשא מעיר ביאליסטאק, ה׳ אלי׳ מיילאך 25 רו״כ, ה׳ אהרן יהושיע שפירא 25 רו״כ, ה׳ ברוך פריידענבערג 25 רו״כ, ה׳ ד׳ י׳ בעלאך 25 רו״כ, האשה בת שבע פריידענבערג 15 רו״כ, ה׳ ס׳ מעדאווניק 15 רו״כ, ה׳ זעליג קאנעל 10 רו״כ, ה׳ י׳ באמכיל 10 רו״כ, ה׳ י׳ ראזענצווייג 10 רו״כ, האחים ד׳. מ'. שפירא 10 רו״כ, ה׳ יחזקאל היילפערין 3 רו״כ, ה׳ ל׳ הירשהארן 2 רו״כ, ה׳ ג׳ שפירא 2 רו״כ, ה׳ נאסאוויץ 2 רו״כ, ה׳ מ' שוחט 1 רו״כ. — מעיר פלאצק, ה׳ יהודא ברוין 3 רו״כ ה׳ משה פריער בקאמניץ פאד׳ 2 רו״כ. — מעיר דרוזגעניק ע״י הרב דשם 6,50 רו״כ. ס״ה נמסר להועד דפה סך 191,50 רו""כ."
021-HZF-1882-01-31-001-09025_toc_10,," מודעה כפי ששמעתי מכמה אנשים ממפלגות שונות: כי נחוץ היה להם ספר כולל כל מאמרי ש״ס, וספרי אגדות ממדרשים שונים, ומאמרי הזוהר, ומשני חכמי פלוסופיא הקדמונים, ערוכים עפ״ס א״ב ומראה מקומות בכל הפרטים, למען יקל להם ליסד על מאמרי הנ״ל איזה דרש הגיוני, או מאמר הדרוש לחפץ מקרי הזמן ועת החדש. — לכן אבוא בשערי מכ״ע הצפירה להודיע לכל יודע ספר, כי בעוד ימים אחדים תכלה הדפסת הספר אחד המכונה מבשרת ציון (ע״ש, עשה לך ציונים!), מדפוס ה״ר גאלדמאן בווארשא, בתכלית היופי וסדור ישר, אשר כל משכיל ומלומד יעיד על הספר הזה, כי נכללו בו כל המעלות והכשרונות הדרושות למטרה זאת הספר יכול בקרבו 280 דפים, ונדפס על שמונית גליון גדול, מחירו 1 רו״כ ועם משלוח 1,30 רו״כ. אקוה כי מדי דברי בו ירבו דורשיו יום יום, כי חפץ יקר כ״ד חיים ליבערזאן מבארדיטשוב הוא. הספר יוכל הקונה להשיגו ע״י אדרעססע שלי חיים ליבעו אן בארדיטשוב"
021-HZF-1882-01-31-001-09025_toc_11,," הודעה הקמה לפסח מן הריחיים אשר „בזעגרזע"". הנודע מאז שהוא יפה ומשובח במינו, ומחירו מועט לפי הערך, ונעשה בכשרות גמורה, בהשגחה ובשמירה מעולה על צד היותר נעלה, כאשר יעידו עליו הרבנים הגאונים הי״ו בתעודותיהם והיה נמצא למכירה מן יום 1 פעברואר לשנה הזאת 1882, ונבקש את הסוחרים הקונים החפצים לבוא אתנו במשא ומתן, לפנות אל הקאנטאר של הריחיים מן „זעגרזע״ סטאניסלאוו קראפיווניצקי בווארשא רחוב לעשנא No. 40a, או אל הסוחר של מיני קמח No 3 ה׳ ב׳ קראטקע. ווארשא, ברחוב נאווא-וויניארסקי St. Kropiwnicki, Warschau Leszno No. 40a. B. Kratke, Warschau Nowo-winiarski No 3."
021-HZF-1882-01-31-001-09025_toc_12,," יין כשר על חג הפסח ממינים שונים וטובים מאד ובמקח הזול נמצא למכור תחת יד ה׳ געברידער קעמפנער, וגם תחת ידי הח״מ ווארשא ב׳ דר״ח שבט תרמ""ב לפ""ק משה הלוי קויפמאן חתן הרב ז״ל מאזארקאוו. .M. Kaufmann Warschau, Muranow № 10 אדרעססע .Gebruder Kempner Warschau, Dluga No 5 או"
021-HZF-1882-01-31-001-09025_toc_13,," תחבולה לעשות חיל. מודיעים אנחנו אשר יש לנו גענעראל דעפאט על מדינת פולין מן הכעמישע פאבריקען של תמצית חומץ (עססיג עססענץ), אשר בגלילות מאמבאך לויפהאך, וויטיכהען, בירקענפעלד, אווענט- ראפפ פרידריכסהיטע, וגם לארק. עצמו של החומץ הוא 80%, וחזק לשתותו אם יערב עם 35 חלקים מים. גם יש לנו תמצית חומץ על חג הפסח עם הכשר של רבנים מפורסמים מח״ל פראבין נשלח לכל דורש ומבקש, אם ישלח לנו 70 קאפעיקעס, ובקניתו הראשונה ינוכה לו דמי הפראבע, כל הרוצה לעשות אתנו מסחר וקנין, יפנה כפי האדרעססע הרשומה מטה Lubliner et. Cohn, Wloclawek Bub. Warschawski."
021-HZF-1882-01-31-001-09025_toc_14,," כשרה זייף בהכשר הגאב״ד קאוונא צום רייניגען קיכנעשירר, געפעסטיכער, טישגעשירר, פליישיגע זא וויא מילכיגע אויך צום טאגליכען רייניגונג דיא צעהנע, אוג אויך אלס געוועהנליכע פיינע טאָאלעטזייפען צוא געברויכען, עמפפֿיהלט דיא טאאלעטזייפען אונד פערפוס  פאבריק פאן ישראל רוקח אין קאוונא דיעזער זייף ווירד פאן נאטור ריינע מאטעריאלען, הערגישטעלט, אונ קאמט פיין, ווייס הארט, אנגענעהמער גערוך, שאמט גוט אונ דויערהאפט ביים וואשען. אום עם מיט טרפה ניט צוא פערבייטען, קאמט אין יעדעס שטיקיל זייף דער ווארט „כשר"" מיט פארב דורך אונ דורך קינסטליך איין געשריבען. וויא דיעזע זייפע צוא בענוטצען, ווירד בייא יעדעס שטיקל זייף געברויכס אנווייזונג אין 4 שפראך בייא געלעגט. דער פרייז גרויסע שטיקער 1,60 רו״כ מיטל 90 ק׳ פער דוץ, פיר סוחרים איין געוויססער ראבאט, אויף וואונש צוא פראבע שיק איך פער פאסט. זא גלייך נאך איין שיקין דיים בעטראג, זא וואהל אין אינלאנד זא אויך נאך דעס אויסלאנד  המפע ראסנאיינע פראבע, ווירד יעדען סוחר פעראנלאססען, מיר מיט גראססע בעשטעללולדען צוא בעעהרען, פראמפטע אונד ראיעלע בעהאנדלונג פער- רענד, צייפפע מיט האבאכטונג ערגעבענסט. ישראל רוקח סקלאד אין ווארשא, נאלעווקי נומר 11 אין מלאווערם הויז"
021-HZF-1882-01-31-001-09025_toc_15,," הודעה אתכבדה להודיע בזה כי החילותי לטחון ברחיים הקיטורי אשר לי בפה קמח על פסח וסוחרי קמה שסחרו עמי עד היום, וכן הסוחרים אשר לא ידעו מטוב סחורתי יוכלו לפנות אלי עפ״י האדרעססע הרשומה מטה וישיגו קמח טובה ויפה מסארטען שונים ובמקח השוה, עם הכשר מהגאב״ד דפה. אהרן היילפרין ממעזריטש אדרעססע Арову Гальнершу Мендзндршелъ, Сленкоя губ."
021-HZF-1882-01-31-001-09025_toc_16,," אכבד בזה להודיע לסוחרי יין גפן מערי פולין, כי הבאתי ממדינות „קרים"" טראנס- פארט גדול יין טוב מתוק וחזק אשר יעלה בטובו מיין אונגארין. והנני מוכן להשביע לכל קונה רצון, כי אמכור במקח השוה לכל. והסוחר אשר יקנה אצלי יראה בטח פרי בכל המיני יינות אשר יקנה אצלי. ולהקונה סכום הגון אפחת רב״ד ידוע. אדרעססע שלי А. P. Парогродскiя въ г. Лодвъ. ר"
021-HZF-1882-01-31-001-09025_toc_17,," זה כשש שנים אשר חתני תנחום רויט- שילד עם בתי חיי מאשע דרו בקאנסטאנ- טינאפאל. ומשם נסעו לעיר „אטהענע״ בגרעציע וזה ג׳ שנים אשר לא שמעתי ולא ידעתי אנה פנו והוא בעצמו מעיר ווארשא, מלאכתו מתקן מורה שעות. שנותיו כבן ל״ז, לזאת אבקש מאחינו יושבי גרעציע קוראי הצפירה שמא יודע מי מחתני הנ״ל ימחול להודיענו על אדרעססע הרש״מ, ובעהג״מ ישלם שכרו המעתיר אליהו דוד ליעווין  אדרעססע אלי въ Генрiокъ Куб. Oбмакin"
021-HZF-1882-01-31-001-09025_toc_18,," שאלות ותשובות להרב שפ׳ ביעשנ׳ למה נעורר חשש ספק בדבר אשר כל מבין יודע שאין לו שום יסוד במציאות, לה׳ א׳ הוך גליק בסט׳ בערעזאווקא לא ידענו האדרעססע שלו ומי הוא, לה׳ יוסף סטערניק האדרעסע שלו נדפסה ושולחים לו כסדר, ולמה לא ישיג? נבקש מכל אלה השולחים מכתבם בטענות אלינו, כי יכתבו האדרעסע שלהם מפורש למען נדע למי להשיב, לה׳ ליקערמאן מנאווי אוש' ס' כזה בלתי נמצא כלל, לנא""ד רק 4 רו״כ נתן בשנה העברה לא יותר. לה׳ מירלינסקי כתבנו שיקבל שמה, לה׳ משה הוט' בפלונסק לא נוכל להדפיס, לה׳ העניך בעלאצער"" שאלנו אצל כל  המו""ס ולא נמצא עוד"
021-HZF-1882-01-31-001-09025_toc_19,, אדרעססא שלנו Редактору газ. ГAIEOHр З. Слонинскому Варшава. או S. Stonimski in Warschau Dzika No 259.
