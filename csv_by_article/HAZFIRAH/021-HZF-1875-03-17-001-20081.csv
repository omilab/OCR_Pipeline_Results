article_id,headline,text
021-HZF-1875-03-17-001-20081_toc_1,, S מחירו באשכ.  14 רייכם מארק לשנה. ה בעסטרייך 8 פלי לשנה. א וכן לרבע שנה.  שכר מודעות: מכל שורה 20 פפ.  
021-HZF-1875-03-17-001-20081_toc_2,, ום   ברוסיא ופולין. יה איום וה לרבע שנה 1.50 רו״כ. ביתר הארצות 20 פראנק. באמעריקא 5 דאללאר. —
021-HZF-1875-03-17-001-20081_toc_3,Iמכתב עתי משטייע הדשות בקרב עם ישרוץ מכל...," ל מכתב עתי משבוע חדשות בקרב עם ישרון מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת . חיים זעליג סלאנימסקי. "
021-HZF-1875-03-17-001-20081_toc_4,," אל הקוראים הנכבדים! הגליון הבא שניה האחרון לרבע הראשון משנה הנוכחית, וע״כ נבקש מאת כל אלה אשר לא שלמו עדיין בעד העבר לשלוח את המחיר המגיע מהם ליד מי שקבלו ממנו, אם אל הסוכן שבעירם, ואם אל הרעדאקציע, והחפצים לכתוב את ידם אל הצפירה ברבע הבא, יטיבו בחסחם להקדים דמי חתימתם עליה למען יגיעו העלים לידם על  "
021-HZF-1875-03-17-001-20081_toc_5,תוכן הענינים.," תוכן הענינים. דברי הימים. רוססלאנד: ניעזין, וויניצא. ידיעות העולם והטבע: מי יספר נבלי שחקים: מאת יוסף ליב זאסניץ. נסיעה באיי הים הגדול: מאת משה יחזקאל גוטפארב. חדשות שונות. תולדות החכם ד״ר ליפקין ז״ל: מאת ש״ט מרגליות. מכתב: מאת ישראל טעללער. שאלה הנדסית: מאת ד״ל ליפקין ז״ל. הודעות:"
021-HZF-1875-03-17-001-20081_toc_6,דברי הימים.," דברי הימים. (אשכנז.) בעוד אשר הכהנים הקתולים וכל המחזיקים בהם מתלוננים ומתמרמרים נגד הצעת הממשלה בבית מועד הנבחרים למנוע מאת כהני האמונה הקתולית את שכרם מאוצר המדינה, עד אשר יש להכנע להממשלה, והנה הביא להם הזמן ענין חדש לענות בו - מודעת היא, כי בקום פיוס התשיעי להציע לפני הקתולים את החק ההוא, אשר לא יכלו כל האפיפיורים בכל עמלם ויגיעם להוציאו לפעולת אדם, גם בעת אשר שמו קדושי רומא את רגליהם על צאורי המלכים, והוא: כי אין שגגה לפני האפיפיור, וכל אשר הוא עושה מחדש ומתקן מחויבים כל הקתולים לקבל עליהם באהבה, ואינם רשאים להרהר אחרי מדותיו כלל; בעת ההיא היו רבים מן הקתולים אשר לא רצו לתת ידם לההצעה ההיא, באמרם, כי אין אדם צדיק בארץ, אשר יהי כאל ולא ישנה. הקתולים ההם, אשר נתנו כתף סוררת להצעת פיוס התשיעי, נקראו אז בשם „הישנים״, לאמר, כי לא קבלו עליהם את התורה החדשה אשר שם פיום לפני כל המאמינים בקדושתו. מובן הדבר, כי חרה אף האפיפיור באנשים האלה המחליטים כי אין יתרון לו על כל בני חלוף, ויחרימם מתוך קהל עדת הקתולים כאנשים אשר אין להם חלק ונחלה באמונה עוד, ודבר אין להם עם כל עסקי האמונה הקתולית ועניניה. והנה עתה הציע אחד הקתולים הישנים האלה לפני בית ועד הנבחרים בבערלין, כי מעתה יקחו גם המה חלק בנכסי האמונה הקתולית והרשות יהיה להם לחוות דעתם בכל הנוגע להנהגת הנכסים האלה. נקל להבין,  כי הנבחרים היושבים במרכז, והם הדבקים בהאפיפיור בכל לבם, התנגדו לההצעה הזאת בכל כחם, וישתדלו להוכיח, כי הקתולים הישנים נטשו את אמונתם וזרים המה בקהל הקתולים. אולם אחרי משא ומתן ואחרי אשר הטיף גם שר ההשכלה פאלק דברים נמרצים בענין הזה, נתקבלה הצעת הקתולים הישנים ברוב מנין, למורת רוח הקלירקלים. שתי אלה עשתה הממשלה להקלירקלים, עקב אשר נאצו אותה ויכעיסוה תמרורים, ולפי הנשמע, לא תוסיף עוד להציע חקים חדשים בדבר הכהנים הקתולים בחרף הזה, כי די גם בשתים האלה להכניע את גאון הקלריקלים ולשים מעצר לרוחם. (פראנקרייך.) אם כל בני הכתות השונות בצרפת מחליטים, כי אוהבים המה את ארץ מולדתם בכל לבם, וכל אשר הם עושים הוא רק לטובתה, הנה ביתר שאת ויתר עז יוכלו הבנפרטיסטים להתפאר כעת, כי הרבו להיטיב בימים האחרונים עם ארץ מכורתם, כי לולא מעשי אוהבי ממשלת הקיסר וכל נכליהם ותחבולותיהם אשר נודעו בין החיים, מי יודע, אם עלתה ביד האספה הלאומית לתת ממשלה תמידית וקיימת לצרפת, כאשר עינינו רואות כעת, ולא זו בלבד, אלא גם המניסטריום החדש אשר קם בצרפת בשבוע הזה, גם הוא בא לרגלי מזמות הבנפרטיסטים ועלילותיהם אשר בסתר ואשר בגלוי, ככה מחליטים כל מה״ע בצרפת, כי רק הפחד פן יעלה ביחי הנוהים אחרי בית בנפרט להוציא את מאוייהם אל הפועל, רק הוא נתן בלב נבחרי האספה הלאומית לעשות שלום ביניהם ולמהר דבר הקמת ממשלת הרפובליק על יסודות חזקים. אמנם בראות הנבחרים, כי בכל אלה עוד לא אמרו הבנפרטיסטים נואש לראות את חפצם יוצא לפעולת אדם ומתאמרים הם לסכל את עצת הנבחרים לכונן ממשלת דפובליק בארץ בכל האמצעים, ויחישו להניח את האבן האחרונה לבנין הממשלה החדשה וישתדלו כי עד מהרה יקומו המיניסטרים החדשים על משמרותיהם, אף עלתה בידם לכונן מיניסטריום חדש תחת פקודת ביופע ראש האספה הלאומית, וגם ביופע בעצמו, אשר מאן בתחלה לקבל עליו משרת מיניסטר נרצה עתה לשרת בכהונת שר הענינים הפנימים; משרת שר ההשכלה נתנה על שכם וואלאן, אשר בעצתו נתנו הנבחרים את ידם אל הרפובליק, ומשרת שר האוצרות נתנה להאדון לעאן סע, אחד מיושבי השמאל. בכלל, הנה כל המיניסטרים הם מיושבי שני המרכזים, הימיני והשמאלי, על מקום ביופע יבא לפי הנשמע ההערצאג אדיפרע-פאקיע לשבת ראשונה באספה הלאומית. אם יאריך המינסטריום החדש ימים על ממשלתו או לא — קשה להגיד מראש, והכל תלוי בזה אם ישכיל לתת להארץ את המנוחה אשר היא דורשת. ושפאניען.) מלכי ארצות שונות ומושליהן שולחים כעת את ברכותיהם, אם במכתבים מיוחדים ואם על ידי ציריהם ומלאכיהם, לראש המלך אלפונסו ליום עלותו על כסא ספרד, אמנם כל הברכות האלה עוד לא הועילו לו לשים מתג ובפן בפי הקרליסטים, אשר למרות כל תקותיו עוד לא שבו להכנע מפניו. זה לא כביר הודיע המה״ע האנגלי Times, כי בימים האלה נועדו אנשים נבחרים מאת הקרליסטים עם בחירי הממשלה להמתיק סוד ע״ד המלחמה וגמרו אומר להחליף את השבויים אשר לקחו שני הצדדים במלחמה אלה באלה; אף נתנה הממשלה להקרליסטים משפט עם הנלחם עם גוי אחד, ולא יחשבו עוד כמורדים, כאשר נחשבו עד הנה. והנה מובן הדבר, כי השמועה הזאת בשקר יסודה; אבל זה הוא ברור, כי עוד לא עלתה ביד חיל הממשלה לנצח את אויביהם ולהוריד עז מבטחם. והנה לפני ימים אחדים שב המרשל סערראנא מדרידה והמלך קבלהו באהבה ורצון, ולרגלי הדבר הזה יוכל היות, כי ישוב סערראנא לעמוד בראש חיל הנלחמים את הקרליסטים. אפס מי יודע, אם יצלח עתה במלחמותיו יותר מבתחילה, בעת אשר היה אדון לעצמו ודגל אלפונסו לא התנוסס על מחנותיו."
021-HZF-1875-03-17-001-20081_toc_7, רוסלאנד,"  רוסלאנד גיעזין. בעת הזאת, אשר תוצאות הקריאה לאנשים לצבא ופריזיוו), אשר נעשתה בשנה העברה כבר נודעו אל נכון, גם כה״ע הרוסים היותר נכבדים, היוצאים לאור בערי המלוכה, ישמיעו בשער גם תהלת היהודים בארצנו, כי מלאו את חובותיהם בדבר הגדול הזה באופן היותר טוב ונרצה, יען מכל אפסי ארץ רוסיא וגם מחוץ למדינה נהרו המונים המונים מנערי בני ישראל אשר הגיעו לפרק שנת האחת ועשרים לעת הפריזיוו הראשון, לבוא ליום המונבל להוצאת הגורל. וכל כך גדלה הזריזות אצל אחינו בדבר המרומם הזה, עד כי גם אלה ממה״ע הרוססים, אשר מעולם רחקו מכל נטייה אחרי היהודים. גם המה, כאשר העידו ע״ז המודיעים ממאסקווא הגידו ולא כחדו תחת לשונם את אמונת היהודים, אשר הראו בפעם הזאת גלוי לכל בדבר העמדת בניהם לקול הקורא לעבודת הצבא מבלי שום עמל וכבדות, ובלי איזה הכרח וכפיה מצד הממשלה, כ״א מרצונם הטוב להיות עבדים נאמנים לארצם וחברים מועילים בחברת המדינה. מכלל הזה יוצא רק „הקול״. המחזיק גם עתה כמקדם בשטתו להביט אך און ביעקב ועמל בישראל, אשר ע״כ גם על ישמש צדקת היהודים, אשר נגלתה בכל הודה לעת הנאבאר הנ״ל יעיב בעב הענן וישים חשך סתרה! כי אמנם כה יאמר באחד ממאמריו הראשיים: „התקונים הגדולים בדבר חובת עבודת הצבא הכללית יצאה לפועל בארצנו בהשקט ובטחה, באין פרץ וצוחה. בכל המקומות ואצל כל המפלגות במדינה נתקבל החק החדש ברצון ובלב טוב. ורק אצל היהודים לבדם נראתה בכ״ז יוסיף „הקול״ לאמר הלאה: „כל התחבולות אשר עשו העברים בכדי להמלט מעבודת הצבא היו רק בטרם עמדם לפני הגורל; אולם אחרי הוציאם את הגורל, המחיבם אל העבודה הזאת, נשאו את אשר נוטל עליהם באומץ לב, כאשר יאתה ליוצאי ירך האנשים אשר כבשו את יריחו״! קורט של שבח מהול בלעג הרבה — אולם בכ״ז בל יפול לבנו לקראת משאות שוא ומדוחים אשר יחזה עלינו „הקול״. אנחנו נבטח על ממשלתנו אשר לפניה גלויות תורת דרכי אחינו והנהגתם א״ע בעת הפריזיוו הראשון, ובטח כי תכיר גם את היהודים לטובה וענתה בם צדקתם לכל דבר חק ומשפט בענין הגדול הזה, אשר הראו בו למדי אמונת לבבם וזריזותם גם יחד. וכבר ראינו אות לטובה, כי בהפקודה, אשר יצאה לא מכבר מאת הגענעראל- גובערנאטאר מקיעוו, להביא במספר כל זכר בבני ישראל בגלילות המסורים תחת השגחתו, לא נמנע הג״ג מלהזכיר את היהודים ולהעירם כי לפניו גלויות זריזותם ואמונתם אשר הצטינו בהן בעת הקריאה הראשונה לעבודת הצבא אשר נגמרה לא מכבר. דברים כאלה היוצאים מפי שר גדול ונכבד כמוהו שקולים ושוים הרבה יותר מאד מאלפי מאמרים של „הקול"" ואחוזת מרעהו הדומים אליו. גם לפי עדות „המודיעים ממאסקווע"" אשר יש להם תמיד ידיעות נכונות גם מהמיניסטעריום, עמדו גם הם לימין צדקת היהודים ויוכיחו לדעת כי לא בצעקתה הבאה עליהם הוא, כי ויפו ושנו את שנות בניהם לבעבור עשותם למעלה מאחת ועשרים שנה. ונהפוך הוא כי עפ״י רוב נמצאים אצל היהודים נערים כאלה ביתרון מסוים לפי ערך מספר נפשות היהודים והנוצרים הרשומים בספרי הפקודים. והנה ראוי לבלי למנוע טוב מבעליו ולפרסם את האמת ברבים, כי להעביר את הדבה הרעה בדבר זיוף שנות העברים, אשר העבירו בקהל איזה מסופרי העתים, הועילו הרבה מאד מעשי ידי הגביר המרומם כה״ר משה וויינשטיין בקיעוו, כי אמנם ימים מעטים לפני החל הפריזיוו, התאמץ הגביר הנ״ל וישיג ע״י אנשים הסרים למשמעתו ידיעות טעלעגראפיות מחמשה עשר אויעזדין (עירות) השייכים לגלילות שונים: קיעוו, וואלין ופאדאליען, על אודות מספר נערי בני ישראל בהערים הנ״ל אשר הגיעו לשנת האחת ועשרים בשנת 1874, וימצא כי המספר מנערים כאלה, לא לבד אשר לא ימעט אצל היהודים מאשר להנוצרים במקומות הנ״ל, כ״א עוד יעריף בהעדפה יתירה אצל הראשונים! ואת הידיעות האלה העמיד הגביר המפואר בה״ר משה וויינשטיין בכבודו ובעצמו אל הרעדאקציאן של הקיווליאנין היו״ל בקיעור ע""י האדון שולגין, ויבקש מאת האחרון בשם האמת והצדק לתת להן מקום בקרוב בתוך מכתב עתו, למען הסר עקשות פה ולזות שפתים חנם מעל ישראל, כי המספרים מהמקומות הנ״ל המתיחסים למחוזות שונים יוכלו היות למשל ולמופת גם על ערים אחרות ממושבות בני ישראל, והנה אף כי האדון שולגין לא לבו הלך מעודו לקראת מאמרים המהפכים בזכותם של העברים, אשר אין לו שום רגש אהבה אליהם, עכ״ז לא יכול להשיב ריקם פני גביר נכבד ובעל בעמיו כמו הגביר ר׳ משה וויינשטיין הנ״ל, אשר גם גדולי השררה חפצים ביקרו, וביום המחרת הובאו הידיעות הנ״ל בתוך „הקיעווליאנין"" בהוספת מאמר רחב מצד המו״ל. והנה בנומער 134 מהמכ״ע הנ״ל לשנה העברה, בשוב המו״ל שנית לדבר על אודות מספר היהודים בארצנו הוסיף לאמור: אחרי ההודעה בדבר מפקד היהודים, אשר הועמדה לנו ע״י האדון וויינשטיין, נתפרסמה ברבים השטאטיסטיק מן כל בני הנעורים בארצנו, אשר הגיעו בשנה הזאת לשנת האחת ועשרים המה 800000 במספרם והנה נפלא הדבר כי בעת אשר בשלש נובערניות ברוסיא הגדולה מספר בני אחת ועשרים שנה הוא בערך 19—20 לאלף נפש הרשומים בספר הנכתבים, ובכל ארץ רוסיא בכלל מגיע מספר בני אחת ועשרים שנה לא יותר מן שלשה ועשרים לאלף נפש זכר הרשומים בספרי הפקודים, פתאום נמצאו אצל היהודים בהערים: זאסלאב, פראסקוראוו, האייסין ודומיהן נערים כאלה במספר 43 לאלף נפש. והנה יצא מזה כי היהודים יעמידו עתה אנשים לצבא יותר לעומת השנים שעברו, תחת אשר ותר העמים תושבי רוסיא יתנו עתה אנשים לצבא פחות מאשר  בתחלה! והנה כל מבין ומשכיל על דבר יענה ויאמר כי באמת הגדיל לעשות הגביר ר׳ משה וויינשטיין בפעולתו זאת, אשר עשתה רושם ניכר אם מעט ואם הרבה על מה״ע הרוסים, עד כי נקוה כי מעתה יתחילו הפובליציסטים הרוסים להביט על היהודים בלי משפטים קדומים ויהיו יותר מתונים בדין, כי אמנם הידיעות אשר הועמדו ע״י האדון וויינשטיין בתוך הקיעווליאנין"" פקחה עיניהם לראות, כי לא את כל אשר ידובר לרעה על היהודים נכון לקבל למטבע צרופה ולאמת גמורה, וכאשר מעט מזעיר העירו ע״ז גם „המודיעים מס״ט פעטערסבורג״ — סוף דבר עלינו להודות להגביר הנ״ל על טוב פעלו לנקות את ישראל מפשע רב אשר טפלו עליו חנם; וכאשר החל לעשות לטובת עמו, כן יוסיף אומץ גם לימים הבאים, וממנו יראו וכן יעשו גם גבירים אחרים אשר בתוכנו, לבל יחושו וישקדו רק על טובתם ותועלת עצמם בפרט, כ״א ישימו את הכלל כולו מישראל נוכח פניהם תמיד להשכילו ולהיטיבו, או אז נקוה כי יבואו ימים טובים לישראל מאשר הוא עתה, ובשלומם יהי שלום גם להם. אף לזאת ראיתי כי טוב ויפה להודיע בשער בת רבים כי הגבירים: וויינשטיין, בראדסקי וראזענבערג נבחרו בשנה זאת לגלאסנעס בתוך הדומע בקיעוו! דבר חדש הוא אשר לא היה לעולמים עדנה כי יבוחרו שלשה יהודים למשמרת פקודה נכבדה כזאת בהעיר אשר תושביה היהודים לעומת הנוצרים המה כמר מדלי! אות לטובה הוא. זאב וואלף גלאנטי. וויניצא. בימים האלה נעשו בסדרי עירנו שנויים נכבדים לטוב לה. כי תחת אשר עד כה היה בית בקור החולים דפה שמם כמדבר מאין יושב ועננה שכנה עליו, עקב מגרעת הכסף אשר היה באוצרותיו, — הנה לפני חדש ימים התעוררו נדיבי עירנו ויקראו אסיפה להתיעץ אודותיו ולשנה לטוב את פניו ויבקשו לכסף מוצא ויגזרו אומר, כי החברה קדישא דפה אשר כסף תועפות לה תהיה כמעין אשר לא יכזבו מימיו להב״ח, וכל הכסף הנמצא באוצר ה״ק יהי על הוצאות הביקור חולים, למען כלכל בעדו את חולי עניי עם המתגוררים שמה ולרפאותם. ועתה מה טוב לראות הב״ח, אשר מקודם היה כבית עכביש, כלול עתה בהדרו ודלתיו אשר היו עד עתה סגורים על מסגר, פתוחים לרוחה לכל חולה הבא בהם, ולהעניים היתה אורה ושמחה. וראשי חברה קדישא אשר עד כה לא עבר זר בתוכם, המסו ועשקו את עניי עירנו אחרי מותם ויעשו פימה עלי כסל, יעמדו עתה מרחול ולשונם לחכם דבקה, כי תם היי״ש מכליהם, ולא יתנו עוד בכוס עיניהם, כי תחת שכורי יין העמידו נדיבינו ממונים ישרים על החברא קדישא ותם החמס מעירנו. מי יתן וילמדו מהם הרבה מאחינו בני ישראל בערי פולין ויעשו גם הם כמוהם בכל מקומות מושבותיהם יהושע בן מנחם בראנשטיין."
021-HZF-1875-03-17-001-20081_toc_8,"ררי 
עוד העולם והטבע."," ררי  עוד העולם והטבע. מי יספר נבלי שחקים, (זאננען-שטויבכען). (המשך מגליון 9.) ראשית דרכם בקשו החוקרים, להכין למו מעט אויר הנקי באמת מכל סיג, למען הבחין את ההבדל בין סגולות האויר הוך ובין האויר הפשוט; וזה אמנם איננו דבר נקל בעצמו, כי דקות הסגים האלו דקים מכל נקודה, ונעלמים מעינים פשוטות. אך בכל זאת עלה הדבר כמעט, ביד שני חוקרים שרעדער ודוש עוד בשנת 1857, ע״י תחבולה פשוטה, כי הריקו את האויר מקנה זכוכית אשר קצהו האחד סתום בחתיכת צמר גפן, ובהריק האויר מקצהו השני יזרום אויר חדש אל תוכו דרך הקצה הסתום בצמר גפן, אשר נוצות הצמר יעצרו את עצמי השחק מבוא אל הקנה, ואויר הקנה ישאר נקי מכל סיג זר. ובאמת מצאו החוקרים, כי נעלה סגולת האויר הטהור על האויר הפשוט, בבחינת קיום מזגי היסודות. הבשר לא ירקב בו והחלב לא יחמיץ, ותבואת דגן לא תתעפש באויר הנקי ההוא. והוא לנו למופת, כי מקור המשחת להאוכל הבריא, איננו באויר עצמו, כ״א בביצי הצמחים והחיים וגרגרי גופים זרים הבאים בו. ועל כן יבשלו סוחרי הירקות והמאכלים למשמרת, את האוכל מקודם, למען ימיתו כה התפתחות הביצים, אשר בשחק הנדבק בהם, וישימום בתיבת פחים ויסגרוה מבוא אליה האויר החצוני וככה יעמדו למשמרת ימים רבים. וככה ישכילו גם אמהותינו היקרות לשמור את המרקחות אשר ישיבו בהן את נפשותן, ואשר תנו גם אלינו מהנה לפעמים. האמנם גם את הטוב נקבל מאת ביצי האינפוזאריען המזהמים את אכלנו, כי יין החמר הנהיה מדם הענבים, יהי׳ ליין ותירוש גם מבלעדי מסך שמרים, ורק יד הביצים היתה בטוב לבנו ביין המשמח אלקים ואנשים. החוקר האנגלי המהולל יאהן טינדאלל, גלה לנו ע״י תחבולת החוקרים הנ״ל דבר יקר מסגולת האויר בענין האור, כי הנה נודע אשר מפאת חזק אור העלעקטרי, יתראו קרני אורו הבוקעים בחדר אפל, ע״י שחק השמש המשיב את האור; אולם מטבע האור עצמו לא נדע, כי אם לא יוכו קרני האור אחור מאיזה גשם, לא יגלה לנו מציאותו מדי עברו את ארחו. החכם הזה הגיח אגודת קרני אור העלעקטרי היוצא מן העששית המוכנת לזה, דרך קנה זכוכית המלא אויר נקי כנ״ל, ולהשתוממות נפשו מצא את אגודת אור יקרות הזה אפלה כלילה; גם הנקודה השורפת אשר לה הכח להתיך את המתכת היותר קשה במשך איזה רגעים, היתה חשוכה ולא נודע מקומה איה. ויצא לנו מזה כי האויר עצמו איננו משיב את קרני האור מאומה. מעתה יבין הקורא המשכיל, ערך המשפט אשר ישפטו איזה תוכנים על גובה אויר ארצנו, על פי אורך הנשף, הבא מתשובת קרני אור השמש ע״י חלקי האויר העליונים. והתבאר לנו כמ״כ מזה, מדוע יראו הנוסעים במגדל פורח באויר, בהרומם מעל הארץ, את מראה הרקיע עמוק תכלת יותר מאשר הוא לעינינו, וזה מפאת כי הצבע אשר אנחנו רואים בו את הרקיע הוא רק תשובת קרני אור השמש הבאה מעצמים הדקים המרחפים באויר, והם הלא ימעטו יותר כגובה האויר. ולפ״ז אם מקום הצל אחרי כתלנו איננו חשוך כלו, הוא ג״כ מפאת השחק הזה, ובטובו נתענג עם רענו בשבתנו תחת סוכת צאלים לשוחח ולחדות בשמחה איש פני רעהו. — לו היה לאל ידנו לבנות כמו רמים מגדל מצפה כוכבנו (שטערן- ווארטע) עד המקום אשר לא יעפיל שחק החרם עלות שמה, או נגלו לנו הכוכבים בטהרם זרועים על יריעה כלילה תכלת בשפריר השמים, יותר מאשר יגיעו אורם אלינו דרך אויר השחק המפזר את האור מהלאה לקנה מבטינו. — ההמצאה מאויר הנקי, הוליכה את החכם הנעלה בפאריז פאסטוי אשר חשף משפטי התסיסה (געהרונג), אל התחבולה ללכוד את עצמי שחק החרם ולבקרם ע״י המיקראשקאפ ולהכיר טבעם יותר מאשר ידענום עד כה, אפס כי לא על צמר הגפן הפשוט אשר נאחזו בו בפח, יראו העצמים הדקים ההם, רל השכיל לקחת תמורתו צמר גפן- מורה (שיעס-בוימוואללע) טוב, אשר סגולתו להמים בתוך תערובת עטהער עם האלקאהל כהמס נופת במים; והוא נודע לכל בעלי פאטאגראפהען בשם קאללאדיאן והוא נוזל זך ובהיר. כאשר ישפך מעט מהמים האלה על לוח זכוכית, והעטהער והאלקאהל ינדוף לתוך האויר, אז ישאר על פניו קרום צמר גפן המורה, כמו גלד דק פרוש עליו, והוא מלא נקודות קטנות הנראות גם לעינים פשוטות, ועוד יותר בכלי השקפה. בתחבולה זאת עלה ביד פאסטוי למנות את עצמי השחק הזה ולחלקם למפלגות שונות, ולהגיד לנו כמה מגרגרי העצמים האלה ימצאו במעטער אויר, ובמה היה משחיתים את האויר, והבדל תכונת אבק הרחובות והבתים, השדות והיערים, בתי המשחק ובתי החולים. חוקרים רבים מהרו ונהרו לרוץ ארח בדרך, אשר סלל למו החכם פאסטוי. בדבר תכונת עצמי השחק. הענגלאנדים חושבי מחשבות בכל מלאכה, הטיבו ליעץ מזמות ולחקור הדבר יותר הם הכינו דגל הרוח הקל לנוע, אשר על קנהו נצמד משפך הפונה בפיו הרחב לנוכח זרם האויר המתגגב אל תוכו, ובנסוע הרוח דרך המשפך יצא נכחו מבעד נקב צר, ששם נצב לוה וכוכית קטן הנרטב בטפת גליצערין, אשר בשמנו ילכד את הנוסעים הקטנים הנמשכים עם האויר דרך המשפך. יתר שאת לתחבולה זאת על הקודמת כי תקיים גם את העצמים הרבים לבל יתכו יחד עם האלקאהל והעטהער ויתנודפו באויר; ובעזר מורה השעות ימנה מספר העצמים הבאים במשך זמן קצוב. אולם הבאטאניקער המהולל פערדינאנד קאהן מורה בבית מדרש החכמה לברעסלוי עבר לפניהם הדרך, וחפצו הצליח בידו לתפוש עוברי אורח אלה חיים. ועוד זאת יתרה עשה כי דאג למחיתם למען ירבו ויעצמו, ולמען דעת תולדותם אל נכון. הוא שב לקחת צמר גפן פשוט, אך טבול במים המכילים מזון נאות לאלה, מיסודות הצמחים, ובו סכר נקב פי המשפך הצר ובהתפשם ע״י מזמה זו חשב למו קאהן, נחקרו היטב ע״י כלי ההשקפה הטובים, דרכי חייהם ומוצאם ותכניתם. וטוב לשמוע מדברות החכם עצמו כאשר נשא המשא לפני חכמי הטבע בברעסלוי מחקירותיו בעצמים הדקים ההם: „רוב עצמי השחק, הם מחצבים, חצצי אבן בהירים או צבועים, בתבנית משונות גם בדולחים שונים. תכונתם תעיד על גזרתם וארץ מכורתם, כי מסלעי מגור והררי עד אשר המים ילחכו רגליהם לאטס, עד כי יפלו ממרומיהם, ובהתפוצצם לרסיסים והשתפכם אל ארץ התחתית ילטשו חד את אחד, ואבקם הקל יתנשא על כנפי רוח ויעלה ויכסה את עין הארץ. בתוכם ימצאו גם חצצי שיד מתמונת קליפות החומטים, ומכורתם מאבני הנתר אשר נלבין בם את מעונותינו. גם שבבי פחם נלוה עמם, אשר מוצאם מעשן ארובתינו, כאשר יעיד הנסיון, כי בימי החורף יצבע השחק שהרחורת יותר מבקיץ מרוב פחמי העשן העולה מתנורי החורף. בין אבני חצץ אלה יתבוללו גם שארית עצמים מעולם הצמחים ובעלי החיים, גרגרי חלב חטה (שטארקעמעהל), פתילי בגדי פשתים וצמר וצמר הגפן והעוד, קשקשי שמעטטערלינג, שער בהמות שדי ונוצות אווזות. כדורים צהובים מנצני הפרחים ואבקם יראו בתבנית שונות, כדורים או ביצים או משולשים, ולפעמים גם בתאר מיוחד אשר נכירם על ידו למי המה, ואביהם אשר ילדם. האמנם לא כל אבקות הפרחים יזורו לרוח, כאשר פקח החכם דארווין את עיני החוקרים בכל שיח השדה, כי לא ובטחו הפרחים על תהו לשלח אבקם מכיסם אל חיק האם ע״י כנפי הרוח, כי אם ראשי העוף, הזבוב והדבורה בבואם למוץ מתקם, יעופו מבד לבד אמותיהם ובחדרם אל חיקם יזריעום. אמנם הצמחים השולחים את אבק זרעם בידי הרוח, יפזרו במדה גדושה עד כי ימלא האויר מהם, כאשר יודע זאת כל הולך לשוח על פני השדה בקיץ, אשר מיני הדגן ישלחו את הריח הניחוח ואד הנעים אל אפו; היערים ישלחו ענן ירוק מאבק פרחם, רחול כברת ארץ בכמה פרסאות, עד אשר יורידם המטר כגפרית ירוק ארצה. — גלל זאת הלא יהי׳ אבק האויר בימי האביב והקיץ, שבע מפרחי הצמחים, אשר אם ירבו מאד לא יצליחו לנשמת האף, ולפעמים תלך לרגלם גם מחלה הידועה בפי הרופאים בשם „קדחת החציר״"" (הייפיעבער). יוסף ליב זאסניץ."
021-HZF-1875-03-17-001-20081_toc_9,נסיעה באיי הים הגדול.," נסיעה באיי הים הגדול. (המשך מגליון 10.) ובכן שבתי אל האניה, וגם רב החובל שב מדרכו אשר הלך למוד את הים במקום הזה, ונסע הלאה לצד המזרח. אך לא ארכו לנו הימים והאניה עמדה בלב הים, מבלתי יכולת לנוע ממקומה, כי הרוח התכחש לנו, ודומיה שררה בכל המקום מסביב. השמש הפיץ אור כהה תחת אור בהיר והשמים הפשיטו מעליהם את אדרת התכלת וילבשו מעיל כהה לבן; מי הים אשר יהמו תמיד בשאון גליהם, הנה כעת נחו שקטו במקומם וגם התנינים הגדולים הסובבים תמיד את האניה. אולי ימצאו ממנה טרף לנפשם, גם המה עזבו את האניה ולא יספו לשוב אליה. תוגה חרישית רחפה על פני כל המקום ואין קצה לכל המון העצב והיגון אשר מלאו את כל חללי לבנו, עד כי נדבקה לשוננו לחכנו ונאלם דום. — כה עבר יום תמים. גם יומים ושלש חלפו ועברו, והרוח לא האיר את פניו אלינו. הרוח והמים! האויבים הנוראים מראש ימות עולם, הלוחמים תמיד במלחמת תנופה זה עם זה, הנה עשו הפעם שלום ביניהם ויפרדו בשלום איש מעל רעהו; הרוח שב לעולם התהו, והמים עמדו על עמדם ולא שנו את פניהם. עבדי האניה הרגילים לעבוד באין מעצור חבקו עתה ידיהם בעצלתים וידמו. אך לא ארכה העת, והדומיה אשר שררה בין המלחים נהפכה לסער איום ונורא, קללו, חרפו וגדפו זה את זה, ומאשר לא ידעו מה לעשות למען הגיח את הרוח ממקומו, נפלו על כלביהם ויכום בלי חמלה, כאלו אמרו להעיר בהמית קולם את הרוח משנתו. עוד ימים ארבעה חלפו כימים הראשונים, והרוח לא שנה את טעמו. בעת נוראה כזאת אשר הטבע כלה תישן שנת עולם, בעת נוראה ואיומה כזאת תתעורר האמונה הטפלה משנתה, ותצא ברוב צבאותיה: שדים, רוחות ולילין, להשתרר על בני האדם, ואף כי על מלחי האניה, אשר רבם ככלם לא נגה עליהם אור הדעת ולא ידעו את מצותיה, לבלתי סור למשמעת אמונת הבל, כי אם להכנע תחת יד השכל והתבונה, עליהם פשטה האמונה הזאת את מוטות כנפי ממשלתה ותעיר, ותעורר בלבביהם את ספורי ההבל מרוחות רעות, משעירים ומזיקי הים, אשר הלכו אחריהם אבותיהם ויהבלו, ויניחום גם לבניהם למורשה. והמה אמרו כי הרוחות הרעות (קאבאלדע) המה עתה בעוכריהם ויחלו לחפש אחרי מומי רעיהם באמרם אשר בשלהם כל הרעה הזאת; אך כולם כאחד נשאו את עיניהם למרום — אל פקיד האניה אשר לא יכלו שאת אותו, וישנאוהו על גאותו ורום עיניו. וילינו עדת עבדי האניה על האדון Meyer פקיד המשאות, ומרגע לרגע נשרש החשד הזה בלבבם, עד כי לאחרונה התפרץ ויצא ממקומו, ויהי לשלהבת נוראה, כי בראותם כי אזלת ידם להשליכהו מצולה, באשר רב החובל עם פקידי האניה עמדו לימינו, ויאמרו להצית אש בארבע פנות האניה, למען ישרף פקיד המשאות באש הוא וכל אשר אתו, ולנפשם הכינו אניה קטנה להמלט אליה. אך ברגע הזה, אשר הציתו את הלפידים להשליכם אל חדר הפקיד ברגע הזה נשמע קול רב החובל קורא: על מפרשי האניה״! וכרעם נורא הרעים הקול הזה באזניהם, השליכו את הלפידים מידיהם, מהרו לשוב אל עבודתם, והאניה החלה למוש ממקומה. אז נקראו האנשים אשר שלחו באש ידיהם, לעמוד לפני כסא המשפט אשר לרב החובל, על מחשבתם הרעה, ואחרי חקירה ודרישה רבה תלו את האחד מהם אשר אמרו עליו כי ידו היתה בדבר הרע הזה לראשונה, ועוד חמשה אשר עזרו לרעה נאסרו בעבותים למסרם למשפט בשובם אל ביתם. — והאניה נסעה צלחה לדרכה. — אחרי עבור ימים שנים באנו אל איי הפידזיי, האיים האלה ופרדו והיו לשני ראשים, הראש האחד יקרא בשם „פידזיי״ )Fidii levu und Vanua levu( ""והראש השני בשם „וואנוא ועל סביבותם ימצאו איים קטנים הרבה, אשר כולם עוד לא נגלו לנו עד כה. הגדול שבהם הוא על צד הנגב, ארכו חמשה ועשרים פרסאות אשכנזיות ורחבו עשרים. נסענו לאורך האיים ונשלח את העוגן על יד חוף פאא (Pao). להחוף הזה יד ושם גם בדברי הימים (געשיכטע) על אודות המלחמות אשר נלחמו הצרפתים עליו תחת מנהיגם דומאן דע אורוויל הנזכר, על דבר סבת המלחמה מספרים כדברים האלה: ספרדי אחד יליד לומא, עמנואל מוננאס שמו, שם לדרך פעמיו עם אנית מסחר צרפתית הנקראת „דיע שעהנע יאזעפהינא״ ומגמת פניו לבוא אל איי הפידזיי ולסחור אותם. אחרי עבור שלשים וארבעה ימים, הגיעה האניה אל אחד האיים הקטנים,  ויואל מאלא ראש האי הזה ללכת גם הוא עם האניה הזאת ללות את רב החובל על דרכו, ובכן בא הוא עם עוד שנים עשר נשיאים קטנים ממנו ועוד כשמנים אנשים מילידי האי הזה אל Biwua אנית הצרפתים. כה חלפו משך ארבעה ירחים וראש האי היודע את כל האיים במקומות האלה, סחר את האיים בשם רב החובל, ויביא לו שריוני חמטים, צבים ושבלולים רבים, אשר נתן חפצים קלי הערך במחירם. אז שבה האניה אל האי ביוואוא אך המסחור אשר עשה רב החובל על האיים האלה מצא חן בעיניו, ולזאת נעתר לבקשת מאלא לנסוע אל האי מארארא. — מאלא חפץ לעשות את הנסיעה הזאת כלי למעשהו לנקום את נקמת אחיו אשר נשהט ונאכל בידי ראש האי מארארא; אך אחרת היתה בלבב Buroua רב החובל של האניה יאזעפהינא״ כי הוא אמר לקחת לעצמו את פניני הים הרבים ושריוני הצבים אשר שלל ראש האי מארארא מאת אחי מאלא השחוט. מעשה הנסיעה הצליח בידם, ואף כי ראש האי נס וימלט על נפשו, אך המה שללו ויבוזו את כל אשר מצאו באהלו, ויעמידו את Biwua יושבי העיר על גחליהם ריקם. — בשוב האניה אל האי התפטרו ילידי האי וילכו אל בתיהם, ואך חמשה מהם נשארו על האניה, אשר קנה אותם רב החובל מידי ראש האי. — בין כה וכה ורב החובל אמר לחזק את בדקי האניה אשר נראו בה, לזאת הביאו את האניה אל החוף. — במשך ימי תקון האניה באו הרבה מראשי האיים הקרובים לדרוש בשלום רב החובל, וגם הוא קבלם באהבה. בין הבאים היה גם ראש האי רעוואן ושמו מארא. האיש הזה לא ידע בושת, ויבוא בכל יום ויום אל האניה יאזעפהינא למען מלא את רעבונו או את תאותו להמשקאות אשר נמצאו על האניה. אך רב החובל לא חפץ להאכילהו לחם חנם, והראש הנכבד הזה הבטיח להביא לו חפצים רבים יקרי הערך בעיני אנשי אירופא, הנמצאים אתו למכביר כה עברו ימים אחדים ומארא לא מלא את דבר הבטחתו, ויצו עליו רב החובל לבל יוסיף לראות פניו. בין כה וכה והאניה שבה לאיתנה בקדם, וכבר אמר רב החובל לפרוש נס ולנסוע הלאה. יום אחד לפני הנסיעה, ראה רב החובל מרחוק אניות קטנות רבות הולכות וקרובות אליו ובראשן האניה של האדון מארא. רב החובל חפץ להפרד ממנו בשלום, ולזאת קרא לו לאכול אתו לחם, אך מארא אמר, כי אין את נפשו לבוא אליו בידים ריקות, ולזאת יש את לבבו עם אניתו לצוד המטים ושבלולים, ואחרי כן וראה את פניו וגם יאכל אתו להם. רב החובל נתן אמון בדבריו, ויחכה עליו עד השעה הרביעית אחר הצהרים, אך בראותו כי מארא טרם בא, ישב בעצמו אל הלחם ומארא איננו אתו. — בעוד רב החובל יושב אל השלחן ופניו זועפים על אשר רמהו מארא גם הפעם, נגש אליו אחד מן חמשת האנשים אשר קנה מאת ראש האי Biwua, ויור באצבעו על אחת האניות הקטנות העומדות על החוף, אשר גם בה נראו חורין וסדקין. רב החובל עמד ממקומו וילך אל החלון להביט אל האניה ההיא בזכוכית המגדלת, ובעודנו עומד ומביט, והנה — דקר האיש בחזקה במטה הברזל אשר בידו ממול עורף רב החובל; רב החובל כרע, נפל שדוד וברגע הזה קמו ארבעה האחרים אשר היו על מפרשי האניה מלמעלה, ויכו את כל האנשים אשר היו שם, לבד הטבח קאך) והאיש מוננאס הספרדי נמלטו על נפשם ויסתתרו בחדר אחד מן חדרי האניה, ויסגרו את הדלת בעדם, אך מאשר לא היה בידם קני רובה, לא יכלו לעמוד על נפשם, ולזאת נאלצו לתת אמון בדברי החמשה, אשר הבטיחום, לבלי לעשות להם כל רע, אם אך יראו למו את המקומות אשר שמה הטמינו את חפציהם ואת כל אשר אתם, אף מלאו את הבטחתם ולא עשו אתם רעה. אחרי רגעים אחדים בא ראש האי, מאלא, אל החוף ויקח אתו את הטבח ואת האיש מוננאס, למען הציל את נפשם ממות. אולם כעבור שעות שתים בא מארא עם כל האניות אשר הלכו לרגליו, וישללו ויבוזו להם את כל אשר מצאו באנית הצרפתים, אף הגד הוגד לו, כי שני אנשים מאנשי האניה נחבאים בבית מאלא, אז שלח מארא אל מאלא, ויצוהו למסור בידו את שני האנשים הנמצאים אתו, אם חפץ חיים הוא. מאלא פחד על נפשו מחמת חיל מארא הרב והעצום ממנו, וישלח לו את האנשים, והמה נאלצו להראות לו ולמסור בידו את יתר הפליטה אשר נשאר על אניתם, ואז עזבום לנפשם. אחרי עבור ימים ארבעה עשר להרצח הנורא הזה, באה אנית סוחר בריטאנית אל האי הזה. רב החובל של האניה הזאת קנה מיד מארא את כל החפצים אשר בזז מאנית הצרפתים, וכאשר כלו האנשים להביא את כל החפצים אל האניה, תפשו האנגלים את מארא בידיו ורגליו וישליכוהו אל האניה ויסעו לדרכם; גם את הטבה ואת משנהו מוננאס לקהו אתם. — (המשך יבא."
021-HZF-1875-03-17-001-20081_toc_10,"מרדו⸗
חדשות שונו.."," מרדו⸗ חדשות שונו.. מקרה זר ונפלא יספר לנו אחד ממכתבי העתים אשר קרה זה מקרוב בעיר ברלין ויהי לפלא בעיני כל חכמי לב. איש אחד בא עם אשתו לבית אומן הפאטאגראפיע, וישחר את פניו לעשות העתקת הציור מן תמונת רעיתו, ואחר שהכין האומן כל ההכנות הדרושות לזה, ותשב האשה על הכסא נוכח הזכוכית אשר בתוך הקאממערע הפונה אליה, ואחר שבתה מעט, הוציא האומן את לוח הזכוכית לראות עליו תמונת פניה, וירא את הצורה והנה היא מלאה כתמים, ומבלי דעת סבת הדבר, לקה זכוכית אחרת ויעשה כמשפט, אבל גם בפעם הזאת שבו הכתמים ההם להתראות שנית. האומן הוסיף לנסות עוד הפעם בזהירות ושקידה יתירה וגם בזאת לא הצליח חפצו בידו, כי חזרו הכתמים ההם לצאת ולהתראות על התמונה הפאטאגראפית כבראשונה. ומבלי מצוא עוד שום סבה מצד זריזות מלאכתו, שאל את פי האשה להגיד לו, אולי משהה את פניה בפוך מאיזה סם בלתי נודע, אשר בסגולתו יכול להוליד כתמים בפאטאגראפיע. אבל האשה לא ידעה מאומה, וגם הוד פניה ענה בה כי היא יפה וברה מלאה כח עלומים, ואין בה כל דבר משחת אשר יראה פעולתו במעשה הפאטאגראפיע. וירא האומן כי פעלו לריק, ויבקש את פני הבעל והאשה לבוא אליו בעת אחרת יותר נכונה לו ואז ימלא חפץ לבבם על אופן טוב ויפה, ככל אשר ישאלו ממנו. אחרי ימים מעטים ויבא הבעל אל האומן וישאלהו, היש אתך עוד לוה הזכוכית אשר נעתקה עליו צורת אשתי? ואיה אשתך? שאלהו האומן, הה! אשתי מתה במחלת האבעבועות זה איזה ימים, השיבו האיש, הכתמים אשר נראו ממנה אז על זכוכית הפאטא. גראפיע נולדו ויצאו באמת אחרי כן בפניה, והמחלה הדביקה אותה לאין מרפא, ותמת. — על המקרה הזה נפלאו כל חכמי הרופאים, כי ממנו למדו לדעת אשר במחלת האבעבועות תוכל הפאטא. גראפיע להכיר בסמנים מובהקים את ראשית הולדת המחלה בגוף האדם, בעת שהיא עודנה צפונה ונעלמה מעין איש ולא ישיגה חוש הראות. — אמתת הסגולה הזאת בפעלת הפאטאגראפיע כבר נודעה מאז גם ע״פ נסיונות אחרים שונים, אשר הוכיחו לנו לדעת כי שנויים פנימיים הנולדים על איזה גוף מצד פעולות כעמיות שפעלו בקרבו, אף כי בעצמם הם נעלמים ונסתרים מן חוש הראות, הנה ע״י פעולת הפאטאגראפיע הם יוצאים לחוץ להתראות לעינינו ברשימות נכרות היטב. כן נודע הוא מכבר כי בכתבי יד וספרים ישנים הנמצאים בביבליאטהעקען אשר באיזה מקומות מהם נמחק לפעמים הכתב מרוב יושנו עד שלא נשאר ממנו עוד שום רשימה נכרת, ובכל זאת ע״י הפאטאגראפיע יוצאה העתקת הכתב על לוח הזכוכית יפה ובהיר כמו שהיה בראשית כתיבתו! וסבת א הענין הוא, לפי שהדיו הנבלע בתוך הנייר נשאר צפון בתוכו ע״י פעולה כעמיית שפעלה אז בקרבו, ואף כי מבחוץ כבר כלה ונאבד הנה בפנים נשארה הפעולה צפונה כמו שהיתה בלי שנוי והפעולה הזאת היא חוזרת להוליד שנוי כעמיי בקרני האור הנופלים על לוח הפאטאגראפיע, וע״י השנוי הנולד הזה תוציא הכעמיא את סגולתה הראשונה לחוש העין. (עיין מה שכתבנו מזה בהצפירה משנת תרכ״ב גליון 10). אחד הכימיקים הצרפתים בא זה מקרוב לעיר בערלין להציע לפני חכמיה את המצאתו החדשה והנפלאה, והוא: לעשות כלי זכוכית וכלי פארצעללאן אשר לא ישברו לעולם. הכימיק ההוא הביא אתו כלים הנעשים לפי המצאתו לנסיון, ובאמת נשארו הכלים ההם שלמים גם אחרי אשר השליכום ממקומות גבוהים ארצה. מובן הדבר כי נמצאו אנשים בבערלין אשר חפצו לקנות ממנו את זכות המצאתו זאת, וכאשר בקשו ממנו לנקוב את שברה, השיב כדברים האלה: נניח, שבבית כל אחד מתושבי אשכנז נשברים במשך שנה תמימה כלים בעד פראנק אחד, אז אבקש לי שכר העולה בד בבד עם הנזק אשר יגיע משבירת כלים לכל בני אשכנז במשך רק שנה אחת, והוא: 38 מילליאן פראנק. נקל להבין כי לא נרצו הקונים לתת לו את הסך העצום הזה, כי אם הציעו לפניו לקבל חמשת מילליאן פראנקים בשברו, אולם הוא לא נרצה להצעתם. בעיר בירמינגהאם ידו זה לא כביר אבן פינה לבנין גדול ורהב ידים, אשר יהי בית למוד לכל המדעים, מלבד תורה האמונה. על בנין הבית והוצאותיו נדב איש אחד סיר ישוע מאזאן סך מאה אלפים פונט שטערלינג, ועוד ידו נטויה להוסיף כהנה וכהנה לתעלת הבית ההוא, אשר יהי בית מדרש לחכמה לכל החפץ מכל בני האדם תחת כל השמים, מבלי הבדל דת ולאום, בין נער בין זקן, בין איש בין אשה. הכל יוכלו לקנות שם דעת בכל הלמודים שבעולם, מלבד למודי האמונה המסחר בשער נשים ופאות נכריות בארץ צרפת גבר למאוד ועשה חיל בשנים האחרונות, עד אשר לא יאומן כי יסופר בראשית המאה הזאת כמעט היתה לחרפה לאשה לשאת שעד נכרי על ראשה, ועתה המנהג הזה שולט בכל ארצות איראפא בשנת 1850 היה מחיר ליטרא שער 4 פראנק, ובעלות הקיסרית אייגעניא על כסא צרפת נתייקר פתאום ועלה עד 10 פרנק, ומאז והלאה החל המקח לעלות מעלה עד כי בשנת 1870 עלה עד 55 פר׳ וכיום יש נשים ובתולות רבות מדלת העם אשר תקפנה שער ראשן לקחת במחירם סך 1500 עד 2000 פר׳. לפי דברי הרופאים, מסבבות פאות הנכריות ההן, הבאות לפעמים גם מראש מתים, תהלואים שונים לנושאיהן. בעיר וויען יתרבו שנה שנה המעלים בשר סוסים על שלחנם הבשר הזה נמכר לעין כל באטליזים המיוחדים לו; בשלשה החדשים האחרונים משנת 1871 נטבחו באטליזים ההם עד 1241 סוסים העומדים לאכילה. מספר שוטרי הפאליצייא בעיר הגדולה לאנדאן יעלה עד שנים עשר אלף, ומשכרתם תעלה שנה שנה עד שני מילליאן טהאלער. את השכר הרב הזה תתן ממשלת אנגליה להשומרים הסובבים בעיר ממלכתה, אשר בה כשתי מאות וחמשים אלף בתים וכעשרת אלפים חוצות המה״ע מנוי- יארק מודיעים, כי האיש בלאנדען, אשר כבר עשה לו שם בין ההולכים בראש חבל ואשר כבר עבר בחבל ממעל לנהר ניאגארא, חפץ עתה לטייל על חבל הקשור בקצהו האחד בראש הפיראמידא חעאפס ובקצהו השני בראש העמוד קעפראן. הוצאות החבל ומשיכתו בין שני העמודים תעלינה עד עשרת אלפים דאללארים; לפי דברי בלאנדען, נכון לבו בטוח, כי מכל קצות הארץ ינהרו אלפי רבבות אנשים לראות במחזה הגדול הזה. הפרינץ מאקאא, אחד הפרתמים היותר גדולים ביאפאן, עובד עתה בתור שכיר יום באחד בתי הדפוס בפאריז, כי אדוניו מושל יאפאן, שלחהו שמה ללמוד שם את מלאכת הדפוס על בוריה."
021-HZF-1875-03-17-001-20081_toc_11,"תולדות החכם דר׳ ל. ליפקין ז״ל.
."," תולדות החכם דר׳ ל. ליפקין ז״ל.   ביום א׳ 21/9 פעברואר העבר קטף המות בן פרת, שורק נחמד אשר כבר הבשילו אשכלותיו בכרמי החכמה והמדעים, הוא אחד מאוהבי וגם ידיד יקר לכבוד המו״ל, המהנדס המפואר, דאקטאר פהילאזאפהיע מ' ליפמן ליפקין, חטר מגזע ישרים הוא אביו הרב הגאון נודע ביהודא מו""ה ישראל סאלאנט נ""י. המשכיל העול ימים מ' ליפקין שב לעירנו ממקום ארץ מלדתו זה כשלשה חדשים, והי׳ בריא אולם והקדיש כל עתותיו לאסף ולקבץ את פרי מחשבותיו בחכמת ההנדסה הנשגבה ולהוציאם לעין השמש במחברתו החדשה ע״ד שיטת חלופת המשויות ההבדלים ושמושה בקארטאגראפהיע אשר הכינה להיות גם למאמר וכוחיי (דיססערטאציאן) קבל-עם בקהל חכמי המאטהעמאטיק והפרא- פעסאריך מהאוניווערזיטעט בפה להתעטר במעלת מאגיסטר: וכמעט כבר הצליח לגמור ולסדר המחברת ההיא, המלאה חדשות ונצורות בחכמת החשבון, אבל לפתע פתאום הדבקתהו מחלת האבעבעות (פאקען) האכזרה, והובא לבית החולים; שמה נוספה לה עוד הטיפהוס אשר מצות אש בעצמותיו ובמשך שבעת ימים קפד כארג חייו ויכלו באפס תקוה. ואלה המה קצות דרכי החכם המנוח ז״ל ותולדת ימי חייו: מימי ילדותו היה אמון על ברכי התלמוד והפוסקים בבית אביו בעיר הקטנה סאלאנט בפלך קאוונא אשר נולד בה, אולם מני אז והלאה התקוננה בלבבו האהבה להחכמות הלמודיות בכלל ולידיעת ההנדסה בפרט, ע״כ גזל מעתותיו, הספורות לו ללמוד הדת, והקדישן להגות נסתר בספרי המדעים הכתובים בשפת עבר, יען כי לשונות החיות עודנה מוזרות היו אליו. ויהי כאשר רוח החכמה החל לפעם בקרבו בחזקה, אז גמר בדעתו לעזוב בית אבותיו ולנוד לארץ גערמאניא. במשך איזה שנים רצופות שקד על דלתי בתי מדרשי המדעים בערי קעניגסבערג ובערלין בחריצות רבה, והיה למופת בעיני מוריו ומיודעיו. אח״כ שם פניו לעיר יענא ושמה נכתר בתאר דאקטאר פתילאזאפהיע!) בשנת 1870 בא הנה לעיר הבירה מזוין בתעודות נמרצות מהחכמים מגדולים אשר שמע לקחם, אז התיצב פה לפני הפראפעסארין מהאוני- ווערזיטעט והמה ראו ונוכחו כי האיש הזה הוא אברך מלא פרי מדע כרמון, ושאר רוח לו על כל בני גילו, ע״כ נתנו לו הרשיון לעמוד הכן למבחן הכחוץ למדרגת מאגיסטר מאטהעמאטיק, אף כי זה היה נגד חוקי המדינה, יען כי החכם ליפקין לא בקר מעולם בתי הלמוד בארצנו, וגם כבד פה היה עודנו בשפת רוססיה. — והנה בסוף ימי הקיץ שנת 1873 כבר עלה בידו לעמוד בנסיון ההוא, ואז חכמי הפרופיסורים הכירו עוד הפעם את רחב ידיעותיו וגמרו אמר להעלותו למדרגת מאגיסטר בנפש חפצה, אחרי כל זה לא נשאר לפניו כ""א לנצח במאמר הוכוח (דיססערטאטציאן) הנדרש למטרה ההיא ולשבוע מפרי עמלו. — כפי הנודע לנו בברור, היה ברצון חכמי האוניווערזיטעט בעיר קיעף לשחר את פני ה' ליפקיך לבוא שמה למלאות מקום פראפעססאר Ueber :ג) המאמר למודי אשר כתב והדפיס לחפץ הזה היה die raumlichen Astrophoiden. אחד החסר, אולם כאשר לא ידעו ממקום מגורו כי נסע מפה לבית אחיו וקרוביו, ע״כ לא יצא הדבר אל הפועל. תהלת שמו של כבוד ידידנו ז""ל פרצה בקרב חכמי ההנדסה זה כחמש שנים, מעת אשר פרסם ברבים בעלי האקאדעמיע בעירנו 2) את דבר המכונה החדשה אשר המציא כבר בשנת 1868, והיא המכונה „החלפת התנועה הישרה לתנועה העגולה. — להראות לעיני הקוראים גדולת הענין הזה, די לנו להזכיר פה כי עמלו ויגעו בו כל חכמי החרשים ונבוני החשבון הנשגב מן Watt (הוא הממציא הראשון את מכונת הקטור) עד החכם האקאדעמיקער Tschebischelt"" החי עמנו פה, וכולם החטיאו את המטרה כי לא צלחה בידם כ""א לגשת אליה בקרוב. והמהנדס האחרון, אשר יחשב בראש חכמי ההנדסה בדורנו, התעסק כבר למצוא מופת חותך על האי-אפשרית של החלפת התנועות ההנה בצמצום, עד כי בא החכם ליפקין והראה פתרון השאלה ההיא לעין השמש באופן קל ופשוט מאוד:). כמעט יצאה שמה של המכונה ההיא בקרב הארץ, מהרו כל חכמי המעכאניקער והכניסוה לתוך ספריהם החדשים אשר הוציאו לאור הן בשפת ארצנו, הן בשפות אחרות כמו בלשון צרפתית !) וקראוה על שם החכם ליפקין לאמר: „פאראללעלא⸗ גראם או מעכאניזם ליסקין״.  בשבח המכונה ההיא הרבה מאוד לספר זה לא כביר מ""ע למודי בלשון אנגלית ?), אשר שמה נאמר כי ההמצאה ההיא נעשה ע""י החכם ליפקין וגם ע״י אינזשנער צרפתי Peoucelier ויכנה על שם האחרון בלא משפט (יען כפי הנראה מהמאמר ההוא, החכם פאססיליע הציע רק שאלה כזאת לפני חכמי ארצו מבלי להראות פתרונה). במ״ע האנגלי יסופר בהרחבה מתוצאות הרבות והנכבדות אשר תסתעפינה מהמצאת המכונה החדשה בכל ענפי חכמת החשבון וההנדסה, הן בלמוד (טהעאריע) הן בפעל ?) (פראקטיק); ובסוף דבריו נאמר: „כי שם הממציא לא ימוש מפי דור אחרון, ויספר בעדת יחידי הסגולה, אשר הביאו אשר וברכה למין האנושי בכלל""! מלבד ידיעותיו הרבות בחכמות ומדעים שונים וכשרונותיו הנפלאים הצטיין החכם ליפקין במעלות ומדות תרומיות והיה אהוב לבריות, והתהלך בתום גם התאמץ תמיד לבלי לסור מיסודי הדת ולהיות נאמן לאלהיו ולעמו. יני חייו היו מעט ורעים, הוא כבן שלשים, עיניו לא ראו טובה מימי נעוריו, כי מבית אבותיו לא רכש הון ועשר, גם כי הגדיל לא מצא ידו לשבוע דשן, יען כי הקדיש כל עתותיו על מזבח החכמה אשר לא תחיה את בעליה. ע״כ נאלץ תמיד לבקש לו עזר וסעד ממשאת הנדיבים אשר יעניקו את התלמידים אגורת כספם מדי חדש בחדשו. כן בבואו לעירנו, אחרי כבר השלים חוק למודיו בבתי מדעים שונים, שבע עוד מרורים, כי לפי משטרי מדינתנו לא היה לו הרשות 2( Melanges mathemetidues delAcademie Jm. periale a St. Petersburg 1870. Ueber eine Gelenk geradefuhrung von L. Lipkin. 3) גם החכם המו״ל הצפירה מצא בענין ההוא דרך חדשה, אולם במכתב של החכם המנוח ליפקין במ״ע אשר יצא בעירנו בלשון רוסיא בשנת 1872 הראה לדעת במה תבדל המכונה שלו מכל הדומות אליה אשר מצאו החכמים זולתו עד הנה. 4( Traite de Mecanidue (ematidue de Collignon, Paris 1873. e Proceedings of the Royal Jnstitution of great Britain April 1874. N. 60. 6) אם אמצא לי עתותי חפש את אשתדל להעתיק לפני קוראי הצפירה ממ""ע האנגלי ההוא את דבר שמוש המכונה החדשה להוצאת שרשי המרובעים וכדומה, אשר דבר חדש הוא ולא נודע גם לממציא המכונה הזאת. לגור ולהשתקע בעיר הבירה פעטרסבורג. אמנם חכמי האוניווערזיטעט השתדלו כי יותן לו הרשיון לזה, גם המה פעלו בעבורו אצל המיניס- טעריום לתת לו ארוחה (סטיפענדיום) מקופת הנרות של בני עמנו (ליכטגעלד), אולם כאשר השלים העקזאמען שלו על מדרגת מאניסטר בשנה העברה, מאנה המניסטעריום של השכלת העם להפיק בקשת האוניווערזיטעט להמשיך לו ארוחתו עד יגמור הדיססערטאציאן שלו, וע״כ נשאר עוד הפעם מבלי מוצא לכסף וספק צרכיו בלחם עני. כ גם במותו לא זכר איש את המסכן ההוא, כי רק מתי מספר מעט באו ללוהו לבית עולמו, וגם לא שמו על לב לספוד לו או להטיף על קברו איזה דברים נמרצים כראוי ויאות לכבוד איש חכם כמותו הדגול מרבבה. כן גורל חכמת המסכן תמיד בעמנו, כי לא יכירוהו ולא יוקירוהו בערכו בחייו וגם במותו. אבדה גדולה אבדנו במות ידידנו ז""ל, אשר לו האריך שנותיו על הארץ, והיה לצבי ולתפארת החכמה ולגאון עם ישראל בימינו אלה, מי יתן וירבה בעמנו אנשים כאלה, ויפול חבלם בנעימים ביתר שאת ודשן רב! אלה דברי אוהב החכמה ודורש טוב לעמו Cand. Mathem. ,ש״ט מרגליות St. Petersburg, 5. Marzzl Februar 1875."
021-HZF-1875-03-17-001-20081_toc_12,מכת ב.," מכת ב. (סוף מגליון 10.) אין פה המקום להרחיב הדבור בזה בפרטות והנני שב אליך ואומר לך ולכל האחים כל תשואות חן בעד מחשבתכם הטובה לההשכלה ובלי שפק גם עשה תעשו את כל אשר תוכלו. הלא רבים אתם וחדשים לבקרים נוספים עליכם, כן יתן ד' ויפרכם וירבכם להיות מעז לעם נדכא ברומניה וגוי נרדף בכל מחשבי נאות חמס. לכו מלאכים וצירי קדש והביאו ברכת אלהים עזרה ונחמה, קחו עמכם דברים ודרשו בשלום ההשכלה, פקחו עיני העורים והאירו את אפל הלבבות, פלסמו את החנפים וגלו על ערמתם ופחו רוח טובה, רוח אהבה ורעות, רוח שלום ונחת, רוח דעת ושכל טוב בקרב עם לא בינות, הביטו, וראו את אשר להסיר ולהשליך ובחנו בטוב טעם והכירו את אוהביכם ואת אויביכם, ושימו לב על דברי הציוני אשר הבאתי למעלה, כי יש לכם זרים בתוך האחוה ואחים נאמנים בחוץ, עשו אתם את כל הדרוש לבה״ס הכללי, והניחו לאחדים לעשות גם הם, כי גבולות שם ד' בעולמו ואין אחד נוגע במה שמוכן לחברו, וסוף סוף הכל הולך אל מקום אחד, הכל עמלים לדבר אחד והכל פונה למטרה אחת אך הדרכים אינם שוים; והיה אחרי כן תפגשו איש ואחיו ותתאחדו, והיה לכם ההשכלה אחת ושמה אחד, אז יצא הנער מחדרו והבחור מבית מדרשו, ויועדו וילכו יחדו אל בה״ס הכללי, שם יעמדו מורים רבים וכן שלמים, אשר עשה יעשו לא בסתר ובמחשבים, כי אם ביד רמה. ועלו מושיעים בהר ציון ויראו וידעו הכל את הדרך אשר ילכו בה ואת המעשה אשר יעשו. עזבו את משפט הזרוע וערמה ומרמה, כי לא זה הדרך למשכילים ולא זאת המסלה העולה בית אל, אל תבנו על הריסות, ואל תמלאו מחרבות ואל תתעשרו מעמל אחרים, בירו לכם ניר והסירו את הקמשונים אשר בכרמכם שם, תקנו כל מעות, השליכו את קורות בית הבד אשר בין עיניכם וראו נכוחות את אשר לכם באמת לעשות ולא עשיתם. קחו לכם למשל את העדה פה, עדה קטנה הרבה מכם. היא שלחה אחת ושתים אנשים אחים לתור ולבקש מורים טובים ולא פנו אל רהבים לחבל ולהשחית לבה""ס אשר ישנו פה. והיה כי ייטיב גם הוא ויעשה פרי הלולים, אח הוא לנו בעבודתנו; ואם לא ייטיב, יבא רקב בעצמיו וילך תמס והיה כלא היה. „המתים רוכבים קלים"" יאמר המשל ואשר אין לו חיים לא יאריך ימים. גם במלמדים אל תשלחו יד, כי לא בזרוע ולא בערמה, לא בחיל ולא בכח, כי אם ברוח תשכילו ותצליחו, ואל תכאיבו לבבות, ואל תדכאו נפשות, ולא תהי תורת ציון לפוקה ולמכשול, ולא תתנו מקום, לכל צעקת חמס. בארצות ההשכלה אין ממשלת עז ומלכות עריצות, שם אין אנשי חמס ושופכי דמים, מחבלי תחבולות ונעלמים, כי אם אנשי שלום ויועצי טוב, מעירים ומעוררים, מאירים ומורים בלשון רכה וכל נתיבותיה שלום. עתה הנני שב ומחבקך באהבה ומבקש סליחה על כל שוגג ומשגה, כי אין פה כל זדון וצדיה, כל ערמה ורמיה, כי תמים אנכי עמך ועם כל האחים ועם כל ישראל ועם כל בני האדם, כי את אלהים אני ירא. לעך ואחיך, ישראל טעללער."
021-HZF-1875-03-17-001-20081_toc_13,," נמצא למכור בהרעדאקציאן ספרי המחבר ס׳ יסודי חכמת השעור 5 רייכם מארק. ס׳ יסודי העבור מהדורא תנינא 2 ר״מ, ס׳ אות זכרון לאלכסנדר הומבאלד מהדורא תנינא עם הוספות 1 מארק 20 פ״פ, גם הצפירה מחצי השנה שעברה במקח הידוע. גם איזו עקס׳ הצפירה משנת תרכ״ב א 4 רו""כ. החפץ בספרים האלו, יואיל נא לפנות במכתבו אלינו, על פי האדרעססא, אשר בסוף הגליון."
021-HZF-1875-03-17-001-20081_toc_14,, אללער האנד ביכער אין פערשיעדענען
021-HZF-1875-03-17-001-20081_toc_15,שאלה ההנדסית.," שאלה ההנדסית. כדור אחד נתון לפנינו, או רק חלק ממנו, ורצונינו למצוא מדת קוטרו ע״פ המחונה לבדה. ד״ר ליפקין (ז״ל)."
021-HZF-1875-03-17-001-20081_toc_16,," שפראכען איזט בייא מיר צו בעציהען לויט קאטאלאג פרייז, אונד ווערדען פראמפט בעזארגט, מיכל סלאנימסקי סוכן הכללי של הצפירה. Michel Slonimski Warschau, Nalewki 2243."
021-HZF-1875-03-17-001-20081_toc_17,"שאלות ותשובות. לאיש ישראל,לא נוכל להדפיס..."," שאלות ותשובות. לאיש ישראל, לא נוכל להדפיס הנדפס במ״ע אחר. אל השב תשבנו, ענין אחד אל הקוראים מי קדם עכ״פ שניהם לקוחים ממקור אמיתי, הנייר אולי מקרה הוא אצלו, ושאלות יש לנו די. להח׳ יש׳ טעל׳ בבק' מכתבו הגיענו לחתימת הצפירה, ועל יתר שאלותיו ישיג מענה מזולתנו. אל יח׳ מצ׳ ראזי אחת אמרנו כי כבד עלינו לבקש הס׳ ולעיין בו. אל אל׳ גלאז בקראסבאז'. ההתרה להשאלה כבר אחרה אח המועד, ועל שאלתו ב׳ יפנה אל הסוכן הכללי בווארשא. אל נח' סאק' בפ' לא מצאנו בהם דבר נכון להדפים. אל יש׳ יה׳ גא״ב באד' הלמוד אינו מחוור. אל נ׳ שפ׳ בבער"" לא נוכל להדפים."
021-HZF-1875-03-17-001-20081_toc_18,," הרוצה לפנות אלי במכתבו יכתוב על האדרעסע: S. Slonimski, BERLIN NO., Lietzmannsstr. 14."
021-HZF-1875-03-17-001-20081_toc_19,," Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin. Dampf-Schnellpressendruck Von A. Ostrowski in Berlin, Lietzmann-Str. 4."
