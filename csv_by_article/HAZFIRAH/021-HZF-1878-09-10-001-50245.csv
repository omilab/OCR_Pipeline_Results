article_id,headline,text
021-HZF-1878-09-10-001-50245_toc_1,," ננט ברוססיא ופולין.  השולח במוקדם לשנה 5 רו""כ. ה לחצי שנה, 2.75 רו״כ.  לרבע שנה, 1.50 רו״כ א ת ביתר הארצות 20 פראנק. ה באמעריקא 5 דאללאר.  א"
021-HZF-1878-09-10-001-50245_toc_2,, אסנטסטנטנטנטנטנטנטנטנטטל מחירו באשכנז:  14 רייכם מארק לשנה. בעסטרייך 8 פל׳ לשנה. וכן לרבע שנה. שכר מודעו: מכל שורה קצרה 5 קאפ׳ ומשורה רחבה 10 קאפ׳ בר אינטרסנטראנסלא
021-HZF-1878-09-10-001-50245_toc_3,"מכתב עתי משמיע חדשות בקרב עם ישרוץ,מכל ה..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1878-09-10-001-50245_toc_4,תוכן הענינים.," תוכן הענינים. דברי הימים. קול קורא מהממשלה. דרוזגעניק. נויארק. ווילנא. ביאליסטאק. נאוואגאראד ידיעות העולם והטבע. הר סיני מאת יצחק אייזיק עטקין. אי הקנטון (ציממטאינזעל) מאת ק"" שולמאן. אור המאיר בגופים שונים מאת נחמיה, דוב האפפמאן חדשות שונות. ידיעות תלגרפיות. הודעות. שאלות ותשובות"
021-HZF-1878-09-10-001-50245_toc_5,דברי הימים," דברי הימים עבר קציר כלה קיץ, ומלחמת העמים בארצות המזרח לא שקטה, ולא הגיעו אל המנוחה ואל הנחלה אשר חזו להם נביאי השלום אחרי גמר אספת הקאנגרעסס בברלין. לפני ימים מעטים קוו כל אוהבי השלום כי ברית האמנה בין ממלכות אוסטריא ותוגרמא יבוא על מכונו, וסער המתקוממים על אדמת באסניא ישוב לדממה, ונתנו אותותיהם אותות ע״ז, כי ה׳ אנדראססי העומד בראש המפלגה השואפת אל ברית השלום ההוא, נשאר על משמרתו כמקדם, הנה עתה נהפך הגלגל ומכה״ע היוצאים בוויען מודיעים כי כל המו״מ בדבר הברית ההוא כבר התפוצץ לרסיסים על סלע המחלוקת אשר בבאסניען, ומעתה כלה ונחרצה היא מאת ממשלת אוסטריא להוציא משפטה על ידי החרב, ולקחת לה את שני המחוזות באסניא והערצע גאווינא לנחלה ואחוזת עולם. כל יודעי בינה לעתים כבר צפו מראש כי המשא ומתן בדבר הברית לא יוליך אל המטרה הנכונה, יען ממשלת אוסטריא ותוגרמא רחוקות מאד בדעותיהן בדבר הזה כרחוק מזרח ממערב, כי בעוד אשר אוסטריא תתברך בלבבה לאמר כי לה הזכות לקחת את המחוזות ההם במשפט ירושה מעזבון טירקייא, הנה ממשלת תוגרמא לא תאבה ולא תחפוץ לתת לה אף כמלא שעל אחד באחת המחוזות ההן, וגם להושיב שמה את צבאות חילה על זמן קצוב עוד אשר ישקוט רוח המתקוממים, לא תניח תוגרמא כי תהיה שמה לבדה, רק תקח חלקה עמה שוה בשוה, באופן אשר צבאות אוסטריא יקחו את מצבם בהערצעגאווינא, וחיל תוגרמא יעמדו הכן בבאסניא, ומלבד זאת תבקש גם מאוסטריא כי זמן מעמד חילה בהערצעגאווינא יהיה קצוב ותלוי רק ברצון הסולטאן לבדו, ובכל עת אשר ימצא הסולטאן נאות לפי דעתו כי יוכלו האוסטרים לעזוב את הארץ, אז יפנו את מקומם וישובו לארצם. מובן הדבר, כי ממשלת אוסטריא לא תוכל להסכים בשום אופן על תנאים כאלה אשר ישללו ממנה כל זכות על אדמת טירקייא, וכל עמלה ויגיעתה אשר השתדלה עד כה זה שתי שנים יהיה לריק וללא יועיל, אשר ע״כ קרוב להאמין בדברי המכה״ע ההם, כי מוסרות הברית אשר ארג ה׳ אנדראססי בעמל כפים כבר נתקו מכל וכל, ועמהם אבדה גם התקוה האחרונה לראות את השלום יוצא לפעלו בקרוב, אבל חוץ מזה גם תהלוכות המקרים על שדה המערכה יביעו אומר ויורונו לדעת כי עוד רחוקים ימי השלום מאתנו, ויתנו עוד מקום לחשוב, כי אולי עוד תחזינה עינינו מלחמות יותר גדולות אשר לא פללנו עד כה, כי כפי הנודע שלחה ממשלת אוסטריא זה מקרוב עוד חיל וצבא רב לחזק ידי המלחמה, עד כי המחנה העומדת תחת פקודת הגענעראל פֿיליפאוויטץ, תעלה עתה במספרה לכדי מאה ועשרים אלף איש, ולעומתם לא תטמון ידה בצלחת גם ממשלת תוגרמא, כי גם צבאות חילה העומדים כעת בבאסניא והערצעגאווינא ובמחוז נאווי-באזאר, עולה למספר ארבעים אלף איש, ואם כי החיל הזה אשר לתוגרמא לא יצא בגלוי למלחמה לקראת צבאות אוסטריא, הנה עכ״פ יתמכו בסתר בידי המתקוממים, ויספיקו להם לא לבד מזון וצדה וכלי נשק לרוב, אבל גם אנשי מלחמה ופקידי החיל, כאשר כן באמת נוכחה אוסטריא לדעת ע״פ אנשי החיל אשר נפלו שבי ביד צבאותיה במלחמה אצל זעבטשי ויעטשי, עד כי לפי דעת רוב מכה״ע, היא היתה הסבה הראשונה אשר עוררה את לבב ממשלת אוסטריא לעשות הכנות גדולות כאלה, בידעה כי לא עם המתקוממים לבדם תערוך מלחמה הפעם, אבל גם עם חילי תוגרמא אשר יתחפשו מאחריהם ויבואו בתוכם, והפחד הזה הרגיז עתה את ממשלת אוסטריא עוד ביתר שאת, אחרי אשר נודע לה כי מן המחנה של אסמאן פאשא אשר הצטיינה בגבורתה אצל פלעוונא, חיל הטורקים אשר נפלו שבי ביד הגענעראל ראדעצקי אצל שיבקא, והחיל אשר נלקח בשבי אצל קארס, כלם שבים עתה מארץ שבים על מסלת הברזל אל ארץ מולדתם, ולפי הנשמע חלק גדול מהם יעשו את דרכם לסאלוניקי ומשם למיטראוויצע, ומי זה אפוא לידנו יתקע כי גבורי החיל ומרי נפש האלה לא יתקבצו בדרום באסניא לעמוד שמה לשטן למחנה העסטרייכים? וע״כ בכדי לקדם את פני הרעה הנשקפה הזאת, אשר תוכל להביא את צבא פיליפאוויטש במבוכה גדולה, יאיצו רוב מכה״ע היוצאים בוויען על הממשלה, להחיש את מעשיה במחוזות באסניא והערצעגאווינא בכל אשר תוכל, בטרם ימצאו את ידם חילי תוגרמא להתאסף ולצאת לקראתם בגלוי, או לבוא אך בסתר לעזרת המתקוממים שמה, ורבים ממכה״ע מתלוננים על מעשה ה׳ אנדראססי ורפיון ידיו בתהלוכות הפאליטיק המתנהגים אצלו בכבדות, כן על דרכי הדיפלאמאטיא וכן על שדה המערכה, כנודע מאז, עד כה לא נסה עוד הגענעראל פיליפאוויטש לעבור עם מחנהו עד מיטראוויצא, יען הדרכים מקולקלים למאד א״א לעבור בם בעגלות טעונות וכלי תותח כבדים, ועל כן נתן פקודתו לתקן בטרם כל את מסלת הדרך העולה אל נאווי באזאר, עד גלאזינאטש וכמוהו גם שארי שרי הצבא לא יחושו במהלכם. לא יתגרו במתקוממיהם במלחמת תנופה, רק ילחמו נגדם מלחמת מגן כאשר יתנפלו עליהם ראשונה, כן נלחם זה מקרוב בימים האלה הגענעראל שאפארי, כאשר התנפלו חיל המתקוממים על צבאות חילו אצל ליפאטץ, הרחוקה אך כשלש פרסאות מן דאביאי, אשר לפי הידיעות מוויען היתה המלחמה ההיא כבדה וגדולה בערכה מן כל המלחמות אשר היו מלפניה, כי שבע שעות רצופות נלחמו שתי המחנות בשטף אף וחמה שפוכה, מבלי אשר גברה יד המחנה האחת על רעותה, עד כי לבסוף היתה יד העסטרייכים בערף אויביהם ויהדפוס אחור, אחרי אשר נפלו מהם במלחמה ההיא מאה ושלשים איש וגם מחנה העסטרייכים אשר בהערצעגאווינא תחת פקודת הגענעראל יאוואנאוויטץ, לא הרחיקה הרבה ללכת לצפון מאס- טאר. העיר ליוונא הוא מקום נכבד מאד לחפץ העסטרייכים ועד היום היא בידי התוגרמים, והמחנה לא מצאה את ידה לפתוח לה דרך להתחבר עם המחנה העומדת! בסעראייעווע. ובכלל נראה, כי צבאות חילי אוסטריא הנמצאים כעת בבאסניא והערצעגאווינא יתנהגו בכבדות גדולה, ויצעדו לפנים אך לאט לאט, יען נוכחה ממשלת אוסטריא לדעת, כי חתחתים רבים ומכשולים גדולים מונחים על הדרך אשר ילכו בה צבאות חילה, וכבר ראתה בכבישת העיר סעראייעווא איך תושבי המחוזות ההם, כאיש כאשה, נער וזקן ילחמו כמתיאשים בעד חירות הכלל. ויעצרו בכל כחם לעמוד בפני חיל זרים הבאים בגבולם לרשת משכנות לא להם. וכגורל אשר מצא את חיל עסטרייך בסעראייעווא, ימצאו גם בשאר ערי המחוזות, כי לפי הנשמע יעשו גם תושבי מיטראוויצא הכנות גדולות להגן בעד העיר הזאת, ובגליל נאווי-באזאר התאספו המתקוממים במספר רב מאד. ואליהם נלוו עוד אלבאנעזים רבים אשר ינהרו שמה יום יום, בטרעביניא לקחו המתקוממים בשבי את פקיד המבצר סולימאן פאשא, ויספחו אליהם את כל חיל התוגרמים אשר היו תחת פקודתו במספר ארבעה באטאליאנים. מלבד כל אלה לא נודע עוד מה היא מטרת גדודי המאנטענעגרים אשר היו תחת פקודת סאטשיץ ופאוולאוויטץ המתקבצים כעת בנופות בילעק ונאצק, נוכח צבאות אוסטריא ההולכים להתקרב אל גבול מאנטענעגרא, כי לפי השמועה, עשו גם הנוצרים ההם חוזה עם המתקוממים המושלמנים ללחום יחד נגד העסטרייכים את כל אלה ראתה ממשלת אוסטריא ותבן, כי טוב לה לחכות מעט ולהיות מתון במעשה מלחמתה, ותנסה את כחה על שדה הריפלאמאטיא. אולי תמצא משם עזר מבלי להכניס עצמה בסכנה גדולה יותר מדאי, ולשפוך דם אדם כמים חגם, אבל לזמן ארוך לא תוכל ממשלת אוסטריא לצפות עוד אם חפצה לכלות את מלחמתה בשנה הזאת, יען בחדש הבא נכונים ימות הגשמים והשלג לבוא על הרי באסניא, ואז יתקלקלו הדרכים מבלי לצאת ולבוא עוד, ולא יהיה עוד באפשרות לעמוד במערכת מלחמה, ואחרי אשר הממשלה אמרה נואש השיג את מבוקשה על דרך הדיפלאמאטיא, יש לדאוג כי בקרב הימים ישמע מעל שדה המערכה קול תרועת מלחמה גדולה מכל אשר היו שמה עד כה. השמועות הבאות מארץ יון סותרות ומכחישות אשה את רעותה, לפי הידיעות האחרונות מנויה וגמורה היא בסוד ממלכת אשכנז להכניס את עצמה בעובי הקורה בדבר הפשר בין ארץ יון ותוגרמא, ולחתוך את הדין על פי משפט הקאנ- גרעסס הברליני, ובכדי להשיג את המטרה הזאת, תבחר לה אשכנז אחת משתי דרכים, או תשלח את דבריה בתורת אזהרה לקאנסטאנטינאפאל, להזהיר את הפארטא כי תקיים את החוב אשר הטילו עליה ממלכות אייראפא בנוגע לארץ יו במושב אספת הקאנגרעסס, או תודיע לממשלת יון כי מושלי אייראפא לא ימחו בידה, אם תבקש בעצמה את משפט זכיותיה מפארטא בחרבה ובקשתה, וכל אניות הממלכות העומדות כיום על ים התיכון ומארמארא להגן על בני ארצם היושבים בקאנ סטאנטינאפאל ויתר ערי החוף, יעמדו ג״כ להגן על חופי ארץ יון בעד אניות מלחמה של תוגרמא, אם תצלח לממלכת אשכנז להוציא את מחשבתה זאת לטובת היונים, לא נוכל לדעת מראש, יען תוגרמא ואנגליא כבר קדמו לבוא בעצה אחת לבלי תת לממשלת יון אף חבל ארץ קטנה, כל זמן אשר לא תכרות גם היא ברית את תוגרמא לעזור לה בכל מלחמותיה, אם במלחמת מגן ואם במלחמת תנופה, ואיך שיהיה עכ״פ כפי הנראה תפתר שאלת יון על דרך הדיפלאמאטיא בלי שפיכות דם אדם, באשר גם שאר ממשלות אייראפא, ובפרט צרפת ואיטאליא, יאיצו בממשלת תוגרמא לקבל עליה את דין הקאנ- גרעסס, וזה לא כביר שלח ה׳ וואדינגטאן שר הענינים החיצונים בצרפת, להזהיר את הפארטא בדברים קשים כגידין, כי תשמור למלא את חובתה לארץ יון כפי משפט הקאנגרעסס, וגם לצירי יון אשר באו לפאריז לבקש מלפניו על הדבר הזה, הבטיח בדברים ברורים כי האי קרעטא יפול לארץ יון לנחלה אפס כי גם האזהרה ששלח, וגם המענה אשר השיב לצירי יון, שניהם לא נתקבלו בעין יפה בקאנסטאנטינאפאל, כי על הנאטע ששלח השיב הסולטאן אל ציר צרפת לאמר „שכחתם כי הנני מושל כעת בארץ רק בכח קאנסטיטוציא, ולי לבדי אין רשות לחרוץ משפט על דברים כאלה"", וכאשר נודעה בעיר סטאמבול המענה וההבטחה אשר נתן ה׳ וואדינגטאן לצירי יון, אמר סאפעט פאשא ברוגז „האם כבר נחשבנו כמתי עולם כי באו זרים לחלק את נחלתנו ביניהם בלא ידיעתנו? — ובכל זאת כפי הנשמע תכוף תוגרמא כאגמון ראשה ולא תעז להשיב ריקם את פני כל ממשלות אייראפא ולעמוד על דעתה באפס יד, ובפרט כפי הנשמע בימים האחרונים האלה, רפה כד ממשלת אנגליא בחצר הסולטאן, ומיטהאד פאשא אשר אמר לשוב בקרוב לקאנסטאנטינאפאל על כנו כמקדם, ישאר עוד בארץ גלותו עד עת קץ."
021-HZF-1878-09-10-001-50245_toc_6,קול קורא מהממשלה *)," קול קורא מהממשלה *) המעשים הרעים מרגיזי נפש אשר נועזו אנשים מתי מספר לעשות, בשים להם למטרה להניע אמות הסיפים אשר עליהם נשענו כל סדרי הממשלה ויסודי חברה המדינית, הלכו ונסבו ברעתם ערי הגיעו למרום קצם, ע״י הריגת השר ראש הזאנדארמים *) הקול קורא הזה נדפס בכל מכתבי העתים ללשונותם בארצנו ויצא לרגלי המקרים האיומים, והמעשים המתועבים אשר נקרו ויאתיו ע״י חברת בוגדים ומרצחים בעיר הבירה, נודע הוא כי אשה אחת הרהיבה בלבבה לירות בקנה רובה על השר ראש הפאליצייא טרעפאוו ותפצעהו כן נגלה חברת מרעים, ומשחיתים בעיר אדעסא אשר במחבואיהם נמצאו ספרים ומכתבים המעוררים שנאה נגד הממשלה. ואחרי אשר קמו ביד רמה נגד פקידי הממשלה נשאו את עונם כמשפט, והאחרון הכביד איש רוצח אחד הכה את נפש השר מעזענצאוו בעצם היום ברחוב עיר הבירה, וכאלה עוד מעשים רעים אשר הניעו את לבב הממשלה להוציא את קול קורא הזה, ואנחנו מצאנו לחובה להעתיקו, גם לשפת עבר במכתבינו הצפירה. הגענעראל אדיוטאנט ה׳ מענזעצאוו ביום 4 לחדש הזה בבירת הממלכה. „למראה החזיון מן מעשים רעים כאלה אשר יצאו ונראו פעם בפעם, העבירה הממשלה בכל זאת על מדותיה בארך אפים, ולא בקשה משפטים ודינים מיוחדים היוצאים מן הכלל נגד המסיתים ומרחיבים דעות נשחתות כאלה בין המון העם רק הספיקה את עצמה להביאם במשפט ולענשם ע״פ החוקים הכוללים המיוסדים במדינה מאז „עתה הנה הגיע סבלנות הממשלה לגבול קצה, ועל כן תחשוב לה לחוב קדוש לכל האזרחים הטובים והישרים בארץ רוססיא, לגדור גדר ולהגן בעד חיי החברה בכלל והתושבים עם קניניהם בפרט, נגד מהרסי החוקים אשר בתכונתם הרעה ועצרו בעד התפתחות חיי המדינה, ולא יתנו אל הארגאניזם של פקידי הממשלה למלאות את חובתם על נכון בפי אשר ישית עליהם חק המדיני הממשלה לא תוכל ולא תאות להתנהג עם אנשים כאלה אשר ילעגו בהחוקים וירמסו ברגליהם כל דבר היקר וקדוש בעיני עם רוססיא, כמו שהיא מתנהגת עם שאר תושביה הנאמנים למלכם ולארצם, ויותר עוד לא תוכל להביט בקר- רוח, על חטאת-דמים אשר אנשים שיצאו מן כלל האזרחים הישרים, כתמו בהם את מעשיהם הרעים. — בעוד אשר המה משתדלים כי דעתם הנבערה המתנגדת אל השכל הישר תתפשטה ותתקבל לעם הארץ, המה בועטים בחוקים הכוללים ומשפטי המדינה. ובעת אשר יטיפו לקח על החירות והחופש, ירמסו לארץ ע״י מכתבי-חרש המפילים אימה, את חירות האנשים הממלאים את חובתם כפי דעתם הישרה ותומת לבבם. ובעוד אשר ילמדו את יסודי החירות לעצמם, לא יבושו להמית אנשים בשלי וסתר „על כן מהיום והלאה מנויה וגמורה היא אצל הממשלה לרדוף באף את כל אלה אשר ימצאו חייבים, או רק נוגעים בחטא, נגד הממשלה, נגד יסודות קיום החברה והמשפחה, ונגד זכות כל קנין ורכוש Краво Собственностя, הקדושים על פי חוקי המדינה. „עם רוססיא קורא בקול בפומבי, כי מפריעי סדרי הממשלה ומנוחת החברה, והאשמים בעון מעשיהם, המה סוררים, ובגועל נפש יפנה עורף אל מעשיהם המלוכלכים בדם, בקול גדול ידרוש העם ויצפה מאת הממשלה מחסה ומגן, ויבקש מאתה לעקור משורש את הרע אשר תכסה בושת את אדמת רוססיא „ראשי כל החברות אשר במדינה הגידו את דעתם בדבר הזה, ומכתבי אנשים רבים והודעות רבות נשלחו אל הממשלה כלם יעידון ויגידון, כי יושבי ארץ רוססיא יתרגזו בקרב ולב עמוק לקול מעשה הפושעים ומורי השקר, הזר לרוח עם רוססיא. „אבל עם כל אמיצת הרוח אשר הממשלה תפעול את פעולתה, עם כל הזהירות והזריזות אשר פקידי הממשלה ממלאים את חובתם ברוח נכון, עם כל גועל הנפש וגבורת הרוח אשר פקידי הממשלה יביטו על חברת הפושעים ההם המאיימים אותם, הנה בכל אלה דרוש הוא אל הממשלה למצוא משען גם בחברה המדינית עצמה, ולכן תחשוב כעת לדבר נחוץ לקרוא לה לעזרה את כח כל מדרגות התושבים אשר בעם רוססיא, למען אשר כולם כאיש אחד יעזרו לה בעבודתה, לעקור משורש את הרע הנשען על למודי שקר, אשר יאכפו על העם בעזר דיעות עקלקלות וחטאים נוראים מאד „על עם רוססיא, ועל ראשיו הטובים, מוטל הדבר להראות בפועל, כי בוגדים כאלה לא ימצאו מקום ביניהם, ויחשבום לסוררים מתוך הקהל, וכל איש הנאמן למלכו קיסר רוססיא יעשה כל אשר ביכלתו לעזור להממשלה, להשמיד את אויבנו מקרב ארצנו. „באחרונה תחשוב הממשלה לה לחובה לפנות אל התלמידים הצעירים שבדור, להזכיר אותם ולבקשם, כי יתבוננו היטב וישקלו בפלס את העונש המר והקשה אשר יביאו עליהם בהמשכם אל למודי השקר אשר יתרחב ביניהם, כי רק קשר אמיץ וחזק עם החכמה בצירוף אהבת העבודה, המה מעולם היו ויהיו הגדר היותר טוב ומועיל להשמר מלכת בדרך השקר ופתויי היצר. הנטיה מן למוד האמתי הזה, הנקדש והנבחן מאז זה כמה, השמירה עד כה למורות רוחנו קרבנות רבים בלא עתם מבין צעירי הימים, אשר לפי כשרונותיהם נתנו תקוה להביא תועלת יותר יקרה להצלחת הכללי בעתיד״. דרוזגעניק (מעיני הישועה במחוז גראדנא). על אשר נהר לא רחב „ראדניצאנקי"" ההומה בקול רעש על רצפת אבני חלמיש מוגר במורד אל נהר איתן „ניעמאן"". בנויה בנוה העיר דרוזגעניק - כרמל בתוך יער עלי מעינות מי מתכות שונים, רפאות לתהלואים רבים, אשר רבות דברו במו חכמי הכעמיא וחכמי הרפואה בסט׳ פ״ב בספריהם. — כל בתי העיר בנויים בטוב טעם, לא בתי חומה, אבל בתי עץ מעשה חדשים, ומכל עבריהם עצים רעננים. הרחובות בלתי מרוצפות באבנים, אדמת חול אשר גם גשם מטרות עוז לא יודע כי בא אל קרבה. ומלבד הדרך הסלולה למעבר העגלות ומרכבות הטיול, כל הרחוב מכוסה בירק דשא, ומזה ומזה עצים רעננים כבגן שעשועים. — בית הרחצה בנוי במורד, בנין מפואר מעץ לאורך כל הרחוב כמאה סאזשען, והמבוא בתוך; לפניו כר נרחב מכוסה ירק דשא ועצי בכאים. אל פני הרחוב חלונות מפוארים יאירו אל המסדרון אשר לפני חדרי הרחצה, מימין המבוא ומשמאלו, בכל חדר שורר הנקיון, ומקצתם מפוארים בכל פאר וישולמו בכפלים אחורי בית הרחצה גן עצים רעננים גדול ורחב ידים, נשען על גדות הניעמאן, ובתוך הגן מעגלות פרחים ושושנים נותני ריח עדנים. מימין לגן בית עקד למקרא מכתבי העתים. גם בנין גדול מפואר ורחב ידים, לאספת האורחים ולצאת במחולות בעתים מזומנים, ולפני הבית מצד הפונה אל הגן, אולם פתוח משלשה עבריו, שם יעמדו מקהלות נוגנים בכלי שיר, מנעימי זמר בבקר ולעתותי ערב לענג את האורחים, ואכסדרה מזה ומזה לאולם, למחסה לאורחים בעת הגשם מן הגן ולחוץ צפונה ימשך יער צומח עצים על גדות הניעמאן לאורך איזה וויארסט, ומן הגן ולחוץ דרומה ימשך נהר ראדניצאנקי, ועל גדותיו חרש מצל מלהט השמש, וקול משק הנחל ההומה ברעש ינעם לאזנים. כל הדרכים והמסלות לאורך הראדניצאנקי ועל גדות הניעמאן, בגן וביער מלאים מאדם הבאים מקרוב ומרחוק, למצוא מזור ותרופה, גם עונג לנפש. א) בית החולים לאנשי הצבא בקיץ, כלכלתו על הוצאות הממשלה, שמה יבואו אנשי הצבא מוכי תחלואים, אשר ע״פ עצת רופאי הצבא היושבים שמה כל ימי הקיץ, ישתו ממעיני הישועה וירחצו באמבטאות בבית הרחצה. ב) בית החולים לנוצרים, כלכלתו על חברה נוצרית „עושי צדקה"", נשען על עמודים חזקים ויסודות נאמנים, כי האדונים האורחים הנוצרים מסביב, יתנו למו יד עזר בנדבת לבם. ג) בית החולים ליהודים, אליו ינהרו מראשית האביב עד סוף הקיץ, עניים מדוכאי מכאובים שונים אשר ילבש חרדה כל רואה אותם — הוסד לא על מקור נאמן ולא על יסודות חזקים אבל כלכלתו בנדבת נדיבי לב מאחב״י רחמנים בני רחמנים, בווילנא, גראדנא, ביאליסטאק, בתמידות; ולפרקים מסט׳ פ״ב קאוונא, מינסק, דינאבורג, פינסק, וראָזינאי; בהשתדלות איש ירא אלהים, גדול בתורה, עניו ושפל רוח, הרב המאוה״ג ר׳ אברהם יעקב טרעגער, רב ומורה בק""ק דרוזגעניק. הרב המרומם הזה, גדול בתורה ומדברו נאוה גם בלשון המדינה, ומוצא חן בעיני האדונים השרים הגדולים, כהגענעראל גובערנאטארין מווילנא והגובערנאטארין מגראדנא וכל גדולי הפקידים הישרים באדם, וביותר הפיק רצון מאדוני העיר אשר קנו מאת הממשלה הרוממה את העיר וסביביה המעינות, והמרחצאות Конно-Гварленскiя Артиллерiя Пошковцикъ г-цъ Лу ани и Г-нъ инскенеръ Миханловскiя האדונים האלה רוח נדיבה תפעמם, חונני דלים מרחמי עניים, אשרי חלקם. והרב הנ״ל עורר רחמיהם על הדבר כי נכון לבנות בית חולים לעניי ישראל. וגם לבנות בית לה, לתפלה ולתורה, גם בית דירה מיוחד להרב הנ״ל. ויהיו לעזר רב לבנות כל אלה. באמצע העיר עלי כר נרחב — שם בנויים כל בתי הקדש גם איזה חנויות אשר פרי הכנסתם קדש לצרכי העניים. ועל טוב יזכר כבוד האדון הדאק׳ פילעצקי, תושב העיר זה כשלשים שנה, אשר אין די ספר רוב מעשיו הטובים לעניי ישראל; הוא יבקר את החולים העניים בהאספיטאל חנם אין כסף, גם ביתו פתוח מן שעה 9 עד שעה 2 לכל עני חולה אשר ידרוש עצתו. מלבד מה שיוציא מכספו נדבה פעם בפעם לכלכלת העניים החולים — וכן יתר האדונים הדאק- טארין כמו הדאק"" האינספעקטאר ממחוז ווילנא ה׳ ערבשטיין, אשר רבה מאד ידיעתו בתחלואי הנשים, והדאק׳ חירורגי האדון פאנימעראוו, והדאק׳ איביאנסקי על החולים אשר יתרפאו על פי תחבולות העלעקטערי. כל אלה האדונים יושבי העיר דרוזגעניק בקיץ בתמידות, וירבו לעשות טובה עם עניי ישראל החולים ע״פ תעודת הרב אשר יעיד עליהם על עניותם. יזכור להם אלוה לטובה. ובשנה הזאת התכבדה העיר, כי שכן בה כבוד משך שני חדשים הדאק׳ המפורסם הפראפעסאר האדון קושינסקי. מווארשא, וכבוד הדאק׳ ה׳ וואלפערט מווארשא, והרבו להיטיב לכל העניים החולים חנם אין כסף. — גם אדוני העיר המרחצאות והמעינות ירבו לתת ברוח נדיבה נדבה בבקר בבקר 12 אמבטאות ליום חנם אין כסף. גם יתר אמבטאות הנצרכים להעניים לערך 150 ליום, יתנו א 20 קאפ׳ (אשר ישולם 45 קאפ׳), ועל טוב יזכר האדון האפטעקער בדרוזגעניק אשר יתן להרב בעד החולים העניים כל אשר יצוה הדאק׳ במחצית המחיר ותחשב לו לצדקה, וכל זה נעשה ע״פ הרב הנ״ל, הוא יוצא ובא יום יום בבית אדוני העיר ודברו יקר למו, כי גם בטרם יאסוף כסף דבות מהערים והאורחים, יקח בילעטין לאמבטאות בהקפה, וגם כהיום מגיע ממנו אל הקאנטאר לערך 300 רו״כ משנה הזאת מלבד חובות ישנים . ויען כי אין בכח הרב הנ""ל לשאת כלכלת בית החולים הזה, אשר רבו בו החולים למרבה, ובאשר אין עוד מקום להכיל את כלם בבית החולים, ישכור להם מעונים קרוב להעיר בכפר, ע״כ קמו לעזרתו נשים עדינות מבנות ישראל. ה״ד האשה הגבירה החשובה מרת יאחע גרינבערג תחי׳, אשת הגביר ר׳ נחמן דוב גרינבערג נ״י, והאשה הגבירה החשובה מרת זיסלע פרומקין אשת הגביר הנדיב ושוע ר׳ אברהם פרומקין נ״ מגראדנא. הנה תכלכלינה את העניים החולים במזון ובמחיה בכל הצורך לחולים, כפי משטרי הדאקטאר פילעצקי נ״י, והנה תקבצנה נדבות מכל אורח הבא להתרפאות, ואת אשר יחסר תשלימנה משלהן, אשר לא סך קטן הוא שנה בשנה. נשים עדינות כאלה ראויות להביא ברכת שמים והצלחה בבית בעליהן הגבירים הנדיבים, וצדקתם תעמוד לעד, ועל הרב הנ״ל לכלכל כל צרכי החולים (מלבד צרכי אוכל משך שבת בזה הגבירות הנ״ל), לתת מקום להעניים החולים אשר יכבד להם למוש ממקומם, בבית החולים הנעשה לדבר, ושאר החולים באין מקום בהאספיטאל. להמציא למו מנוחה ומזון בבתים שכורים קרוב לעיר בכפר אין די אומר לספר כל העמל והעבודה אשר עמם על עצמו הרב הנ״ל מן הבקר עד הערב; כל ימי משך האביב והקיץ יעבוד עבודת הקודש הזאת בלי מרגוע, יבוא יום יום אל אדוני העיר ואל הקאנטאר בדבר הבילעטין להאמבטאות, ואל הדאקט׳ פילעצקי בדבר החולים, יבקר את החולים בבית החולים ובכפר, ינחמם ויחזקם בדבריו הנעימים, יערוך מכתבים אל ראשי הנדיבים מאחב״י בהערים הגדולות בליטא, להזכירם ולעוררם על דבר הצדקה הרבה הזאת, זה מעשהו כל ימי הקיץ, ובכלות הקיץ עת יסגרו המעינות ובתי הרחצה, ישולחו גם העניים איש למקומו (וגם לזה נצרך הוצאה רבה) והרב הנ״ל ישלים חשבונותיו עם אדוני העיר, ישלם חובותיו כפי אשר תשיג ידו והנשאר ישאר לחוב על הרב לשנה הבאה; והרב ישב על התורה ועבודת ה׳ בהתמדה רבה לדון ולהורות, יזכר לו אלהים לטובה כל מעשיו והנהגתו בקדש, ויחזקהו לשאת ולסבול כל משא עבודת הקדש הזה. (סוף יבוא) נויארק. מנחם אב תרל״ח חברת פקוח נפשות Board of Healt בעיר הזאת פקחה עיניה לטובה על נפשות הילדים העניים השוכנים בחדרים קטנים ודחוקים וחולים מהחום הנורא השולט פה (לפעמים יעלה מודד-החום עד מאה מעלות), ותשלח רופאים לרפא אותם חנם, גם הכינה ספינה אשר נשאה יותר מאלף ילדים על הים מבוקר עד ערב לשאוף רוח צח ונעים אשר לכל בשרם מרפא, ככה עשתה רבות פעמים. — ויען כי רבים מהיהודים מנעו בניהם מזאת, כי לא אבו להתגאל בפת בגם אשר יתנו להם בדרך נסיעתם, לכן התנדבו אחדים מעשירי בני עמנו אלף דאללאר, וביום 11 אגוסט שלחו בערך שמונה מאות מילדי העברים לשוח על הים ולהתענג על רוח הצח הנושב שם. גם קהל מנגנים נלוה עמהם ובערב שבו לביתם שמחים וטובי לב  מכה״ע Morning Call היו״ל בעיר סאנפראנציסקא מודיע מיום 5 אגוסט כי אחינו העברי ה׳ מיכאל ריס Reese צוה לפני מותו לפזר מהונו סך 440,000 דאללאר למעשה הצדקה, מהסכום הזה צוה לתת בעיר נויארק 25 אלפים דאללאר לבית מחסה יתומים יהודים, ועשרים וחמש אלפים דאללאר לבית החפשיו „הר סיני״ בין שלשה מילליאנים נפש אדם הגועים ברעב במדינת מאראקקא, נמצאים שלש מאות אלפים יהודים אחב״י בפה על נדיבות יקומו להמציא טרף להאומללים ההם. נחשב כי במחיר דאללאר אחד יוכלו חמשים אנשים לקנות אורז ולהחיות  יהודה דוד אייזענשטיין בזה נפשם יום תמים מעיר ווילנא. אורח נכבד והגון הנה זה בא עתה לעירנו הוא הרב הגאון המפורסם חכם דורנו מוהר״ר מאיר ליב מלבי״ם נ״י, ויכבד את אנשי עירנו בדרוש ארוך ביום השבת לסדר שופטים, כשתי שעות דרוש דרש בדברים חוצבים להבות אש, אך לדאבון לב לא זכה כל איש לשמוע אף חצי דבר מפי המטיף הזה, כי בצאת הקול בעיר, כי הגאון מלבי״ם יטיף בבית הכנסת הגדולה, נקהלו היהודים מכל אפסי העיר ובטרם יבוא הגאון, נמלא הבית פה לפה, ולא על הרצפה לבדה עמדו האנשים, כ״א גם על הספסלים ועל כל מקום גבוה, גם בעזרת נשים התאספה העדה, ויתר האנשים אשר לא היה להם עוד מקום מלאו את חצר בית הכנסת בלי מקום, ומק דחקם איש את רעהו לא נשמע דברי המטיף, הסבה אשר הסבה לזה היא, יען אשר רבים מהנאספים לא באו לשמוע הדרשה כ״א לקים „אגרא דכלה דוחקא״. יהודא גרמיזא מעיר ביאליסטאק. ביום ג׳ שבוע העבר הרם המות ולא חמל איש רך בשנים וגדול בתורה ובמדות הוא ניסי היקר הרב הגדול צנא מלא ספרא מ׳ דוד אריה בערקמאן ז״ל מקאוונא לשמונה ושלשים לימי חייו. — האיש הזה מלבד גודל בקיאותו בגפ״ת היה בעל מדות טובות, וכל מדות שמנו חכמים היו בו — את החכמה והספרות העברית אהב מאד בכל מאדו ונפשו, כבוד גדול עשו לו במותו, בין ההמון הרב אשר נהרו אחרי מטתו הלכו גם גדולי לומדי עירנו הגאב״ד ומו״צ בפ״ק, על חצר ביהכ״נ קנן עליו מכירו ומיודעו הרב הדרשן מ׳ ישראל המגיד ממינסק בקול מספר מר. המנוח ז""ל. לא השאיר אחריו בנים כ״א שמו הטוב לזכרון עולם. ה׳ ינחם את כל המתאבלים עליו. הכותב בדמע אליהו סלאנימסקי. מנאוואגאראד, בי״ז לחדש אב העבר אבד את עצמו לדעת השוהט, איש בן ארבעים שנה בעל אשה וששה בנים, בהמאכלת אשר בידו, בראשונה הכה בה פעם אחת על צוארו עד שפך דם, ובאשר לא הצליח בידו בהמכה הזאת לקח פעם שנית את המאכלת בידו ויכרות בצוארו עד צאת נפשו. הסבה אשר הביאתהו לטרוף נפשו בכפו היא, כי עשיר עברי אחד מגרי עיר נאוואגאראד הביא אתו מפעטערסבורג שוחט אחר וימלא את ידיו לשחוט על מקומו, והאיש הזה אשר כל חית ידו, ופרנסת ביתו היה אך בהעבודה הזאת ולפתע פתאום נשבר מטה לחמו, ואזלת ידו מהביא גם לחם צר לפי הטף אשר ברגליו, בראותו את הרעה אשר מצאה אותו ואת נפשות בני ביתו העטופים ברעב, לא היה לו דרך אחרת להמלט אך להשים קץ לחייו המרים, זה הוא פרי היורד לחיי רעהו ליטמאן קאהאן"
021-HZF-1878-09-10-001-50245_toc_7,"ידיעות העולם והטבע
הר סיני"," ידיעות העולם והטבע הר סיני הר סיני!.. לזכר השם הזה יתרוצצו בקרב לב כל אחד מבני עמנו רגשי קודש נעלים ונשגבים מאד. ההר הדגול מרבבה הזה הנהו אחד מן המקומות הנאדרים בקדש, אשר בו צרורים וקשורים בקשר אמיץ זכרונות קורות נפלאות ונשגבות, חזיונות והגיונים קדושים ונעימים ההר סיני הוא ערש דת קדשנו מאתו האירה שמש האמונה באל יחיד לכל הארץ. פה נקרא ויאתה המחזה היותר מרום ונשגב בדברי ימינו. בהתאסף אבות ישורון בחירי-יה יחד שבטי ישראל. וה׳ הופיע עליהם בהדר גאונו ומימינו אש דת למו. אמנם מרום וקדוש הוא הר סיני הנאדר בפלאות. אין לך ארץ בכל מרחבי תבל אשר הרבו לחקור ולהתחקות על שרשיה פעמים רבות כמו ארץ ישראל (פא לעסטינא). בימים האחרונים רחבה ונסבה הספרות הנושאה מדברותיה אודות ארץ הקדושה וסביבותיה למעלה ראש. חברות חכמים רבות ושונות - ביחוד בארץ אנגליא — נוסדו לתכלית זאת ותשלחנה אורחות חכמים ויעניקום כל טוב וכל מחסורם עליהן, למען ידרשו ויחקרו היטב על כל מדרך כף רגלם על הארץ הקדושה — גי החזיון אשר עליו עברו כל דברי ימי כתבי הקודש. בין כל הספרים החדשים אשר נגלו זה מלייפציג עבערס שמו: Durch Gosen 2um Sinay, אשר בו יבואר באר היטב מסע בני ישראל ממצרים אל הר סיני ומאשר הח׳ עבערם ישים מעייניו תמיד בחקירות שדידי מצרים העתיקים, ע״כ הראה לדעת אל נכון כי כתובות מצרים העתיקות אשר נחרתו לפני אלפי שנים ע""י היעראגליפים, ישאו בד בבד בפרוטרוט עם ספורי תורתנו הקדושה ע״ד יציאת עם בני ישראל מארץ מצרים, עד בואם אל ההר חמד אלהים לשבת עליו. ההר הזה הנודע כעת בשם „סערבאלא"", אשר שיאו יגיע עד רום 6720 רגל מעל שטח פני הים, יתנוסס לתפארה על חצי אי מרהיב בת עין. ההר הזה —יכתוב עבערם — הנהו הנכבד והיקר מכל הררי קדם וגבעות עולם אשר בארץ המזרח, ונקרא בפי כל בשם כסא כבוד ה׳ אשר אוהו למושב לו. קבוצת ההרים הנודעת כעת בשם „סיני"" אשר על צלעו בנוי בית הבדידות תתנשא בגבהה מן הסערבאל כי רום ראשיה מגיע עד כדי 7,363 רגל אך בכל זאת לא תשאיר רושם חזק בלב רואה כמו הסערבאלא. על אודות ההרים האלה נתעוררה זה מכבר שאלה, אשר נפלגו חכמי לב בפתרונה, והיא: על איזה מהם היה מתן התורה? החכמים טישענדארף גראאיל ראפעל, פראאס, פאלימער ועוד רבים כמוהו יחזיקו בדעתם כי על ההר אשר עליו נבנה בית הבדידות נתנה אש דת. אולם לעפסיום עבערם ועוד יחליטו כי על הסערבאל נתנה אלו ואלו יחזקו את פלגות דעותיהם בראיות ידועות ונכוחות, ואנחנו, מבלי הכניס את ראשנו בין הררי המחלוקת, נעזוב בידי החוקרים לחרוץ משפט על איזה מן ראשי ההרים האלה הופיע קדוש ישראל ברעם גבורותיו וידבר עשרת הדברים מתוך האש הענן והערפל אל עם קדשו אשר עמדו נכונים וצפופים אליהם בית הבדידות שעל הר סיני הנהו עתיק ימים מאד. על הכתובות שבשפות יון וערבית, החרותות על לוח שיש התקוע בכותל הבית כתוב כדברים האלה: „הבית הקדוש הזה שבהר סיני, במקום אשר דבר ה׳ אל משה עבדו, נבנה בידי יוסטיגיאן, ע״פ פקודת מלך רומא בשנת ששת אלפים (?) קכ״א לבריאת העולם, ולספירת הנוצרים 527, בשנת השלשים למלכותו, לזכרון עולם לו ולאשתו טהעאדארא״ יצחק אייזיק עטקין"
021-HZF-1878-09-10-001-50245_toc_8,אי הקנמון (ציממטאינזעל)," אי הקנמון (ציממטאינזעל) (סוף מגליון 34) עתה עומדות רגלינו לרגל ההר אשר יכונה בשם „אדם״ ועינינו לא תשבענה לראות את ההוד הנורא החופף עליו. בעלי דת סיווא ובודדא יבואו הנה גדודים גדודים ויעפילו עלות על ההר הזה אל מקדשם הבנוי שם מימי קדם. ברום חמשת אלפים ושבע מאות ושבעים רגל בהר הזה, ימצא הבית האחר אשר שם ינוחו הנוסעים ההם, ומשם והלאה יעלו דרך יערים גבתים אשר קרני השמש לא יפרצו שם מעולם, ועל ידיהם ועל רגליהם יהינו לעלות על כפים וסלעים אשר מזרם ההו ורטבו ורגל ההולך תמעד בחלקלקות, גם שרשים וקוצים יחסמו לפניהם הדרך ההיא המלאה חתחתים. הנוסעים הרבים והעצומים העולים בהר ההוא מדורות קדומים, לא השכילו עד היום להקל מעליהם את טורח הדרך ההיא, לסקל אותה מאבני נגף וצורי מכשול, לחצוב מדרגות בתוך סלע ההר לעשות מעברות על הנהרות ועוד רבות כאלה. ורק במקומות זקופים ותלולים מאד. העמידו סלמים קלועים מענפי עצים מתנועעים כמלונה, או חצבו שלבים אחדים בתוך צחיח הסלע לעלות עליהם במעלה ההר. ואחרי כלות אלה ישובו הנוסעים לעלות על חדורי אבני נשף, על סלעי מגור ועל צורי צלמות, ומשם ירדו לתוך הגוי סלעים הפוערים כשאול פיהם לבל חיים, ואחרי המלטם ממוקשי מות ההם, יבואו אל גיא הרים אשר נהר סיטלא גאנגעלא שוטף שם בזדמת עז ובקול המולה גדולה, והנוסעים החרדים אל דברי דתם ירחצו. במי הנהר ההוא את בשרם להתם חטאותיהם ולהשליך במצולות גלי המים את עונותיהם, משם והלאה יעפילו עלות במעלות ההר בדרכי חשך ומימינם ומשמאלם תהומות רבות אשר אם ימעדו אשוריהם במלוא שעל יפלו למשואות נצח ועצמותיהם לפי שאול תפזרנה. ככה יעלו הנוסעים עד הגיעם אל טבור ההר אשר משם ועד ראשו עוד גובה שש מאות רגל. ושם חצובים בסלע מקומות מושב במספר רב, והנוסעים ישבו שם להנפש מעמל הדר ולהחליף כח לעלות משם עד ראש ההר, ואחרי נוחם והחליפם כחם יוסיפו לעלות במעלות קצרות על צלעות סלעים זקופים אשר שיאם מגיע עד שלש מאות רגל וידם מחזקת בשרשרת ברזל אשר ראשה רתק אל ראש הסלע ממעל, והאיש אשר תרפינה ידיו כרגע ויעזוב את השרשרת, יפול אחורנית ולא יוסיף לקום אחרי התחתי מות ובעותי שחת כאלה יגיעו הנוסעים אל מחוז חפצם, אל מרום ההר וקצו, ושם תמצא בקעה קטנה אשר ארכה כשלשים צעדים ורחבה חמשה עשר צעדים וסביב לה חומה בת חמש רגל ושלש מבואות לה. בתוך הבקעה ההיא סלע כבד אשר תשע רגל קומתו, ועליו חקוק צלם דמות כף רגל ככף רגל אדם, אשר לפי המסורה העתיקה בידי בעלי דת בודדא, היא עקבות רגל בודדא, כי בטרם עלותו בסערה השמים עמדו רגליו על הסלע ההוא, ותבנית רגלו האחת שקעה בתוך הסלע. ובאמת תראה שם תבנית רגל אדם, ארכה ארבע רגל וחצי, רחבה שתי רגל וחצי, ועמקה בתוך הסלע שתי זרת. ודבר שפתים אך למותר הוא להודיע בזה כי כהני דת בודדא חקקו בסלע את תבנית כף רגל ההיא למען תפוש את המאמין לכל דבר בלבו להאמין בקדושת בודדא, תבנית הרגל ההיא משבצה בנחשת קלל ובאבנים קטנות אדומות וירקרקות וצהובות, על הסלע ההוא אשר בעלי דת בודדא קדוש יאמרו לו, בנוי היכל קטן הנשען על ארבעה עמודי עץ בני שלש רגל ורחוק בשרשות ברזל אל הסלע ההיכל ההוא מפואר במעשה צעצועים. ביריעות תכלת וארגמן, במנורות יפות ופרחים, לרגלי הסלע ימצא מלונה קטנה ושם ישב אחד הכהנים מכהני בודדא כל הימים, ועל יד המלונה מזבח אבנים אשר עליו יביאו בעלי דת בודדא את נדריהם ואת נדבותיהם מראש ההר הזה תצפינה עיני הרואה מראות נפלאות רחבי אי ציילאן עם כל מחמדיה יופיעו מרחוק כמשוחים בששר על הגליון על ידי חכם חרשי צירים; בפאתי צפון וים עד נכח פאת קדם מתנוססות תעופות הרים ותלפיות סלעים, ובתוכם ההר המהולל פעדרא טאללא גאללא. משם והלאה תשוטטנה עינ האדם על פני הבקעה הרמה, בקעת ציילאן, העטופה בירקרק חרוץ, על צמרות יערי חמד מלאים עצי עדן, על מפרשי תכלת הים ועל עוד מראות גדולות ונפלאות כאלה אשר לא תשבענה עיני הרואים מראות. לפי ההגדה העתיקה אשר בידי בעלי דת מחמד ראה אדם הראשון מראש ההר הזה בפעם האחרונה את גן העדן אשר בשמים השביעי ואשר גרשהו משם האלהים בעברו על מצות שפתיו. שם על ראש ההר עמד אבינו הראשון שני אלפים שנה על רגל אחת, ועיניו נטויות מול עיר מעקא אשר שם ירדה חוה אשתו מן השמים ואשר גם היא בעונה נלחצה לעמוד על רגל אחת אלפים שנה, עד אשר נכמרו רחמי אלוה על יצורי כפיו וישלח את נבריאל מלאך פניו לבשר להם כי נרצה עונם, והמלאך ההוא לקח את האדם ויביאהו אל חוה ויושיבם על אחד ההרים אשר על יד עיר מעקא. והנה ההודים היושבים במאלאבער ויתר היהודים יגזרו אומר כי לא עקבות בודדא כי אם עקבות סיווא נשארו על הסלע אשר בראש הר אדם, ועל כן קדוש המקום ההוא גם בעיניהם ומקום רגלי סיווא יכבדו, אך בעיני בעלי דת בודדא אין קדוש כההר ההוא גם בגלל אמונתם אשר יאמינו ירד גאוטאמא בודדא מן השמים על ההר ההוא, ומשם הרים פעמיו אל מחוז מאקונא אשר בממלכת סיאם. זולת ההר ההוא אשר שם „אדם"" נקרא עליו, ימצא עוד מקום אחד באי הזה הנקרא על שם אדם הראשון, הלא הוא הנשר אשר יכונה בשם „גשר אדם"" (אדאמסבריקע). הגשר הזה הוא נד אבני חול (זאנדשטיינדאס) אשר רחבו מחמש מאות עד שש מאות רגל וששה פרסא ארכו וישתרע מציילאן עד חוף קאראָמאנדעל ובמקומות רבים גבוה הוא אמתים או יותר מעל פני מי הים. באחרית המאה הט״ו, הרם רוח סער את הגשר ההוא, ועודנו הרוס עד היום הזה. לא רחוק מגשר „אדם"" ההוא, בחוף הים הנקוב בשם חוף מאנאאר, נמצאים ארבע עשרה גבעות חול אשר כארבעים פרסאות מרובעות ארכן ואשר שם יעמדו צירים רבים לצוד ציד פנינים. מדורות עולמים נדרו עמים רבים אל האי ההוא לדלות פנינים ממצולות הים, ומהפנינים ההם העלו בנות מלכי הקדם לויות חן לראשיהן וענקים לגרגרותיהן, גם קלעאפאטרא מלכר מצרים ענדה אותן עטרות לראשה, ובנות נדיבי רומה שמו אותם עליהן לצבי תפארה ועדי עדיים. בחדש אדר בהשקיט ארץ מרוח סעה וסער יתאספו צוללים רבים (טויכער) אל מקום ציר הפנינים בפקודת ממשלת אנגליא וידלו מקרקע הים בתי מושב הפנינים (אויסטערן) במספר רב ועצום מאד. בערך ארבעה מילליאן מדי יום ביומו וסוחרי ארצות שונות ינהרו שם לקנות את בתי הפנינים ההם במחיר אשר תשית ממשלת אנגליא עליהם. בשנת 1797 רכשה הממשלה ההיא מילליאן שקלי כסף בעד הפנינים ההם. בשנת 1798 רכשה מילליאן וחצי, ובשנת 1804 יתר הרבה עוד. בעת החדשה הזאת הלך מספר הפנינים הלוך וחסור על כן צותה הממשלה לבל יוסיפו לצוד אותם שנה שנה רק פעם אחת לשתים או לשלש שנה לבעבור ידנו בין כה וכה חית הפנינים בקרב הים מקום ציד הפנינים על חוף הים, אשר בכל חדשי השנה שמם הוא מאין יושב, יתהפך בחדש אדר, ימי ציד הפנינים לשוק גדול ורחב ידים אשר יהמה מרבבות אדם ובהמה רבה. חנויות, סכות, ומלונות אין מספר מתנוססות אז על חוף הים וכלן מכוסות בכפות תמרים ומפוארים בציצים ופרחים. אלפי איש מבני שבט הזינגהאלעזי ומכל שבטי ההודים, ערביאים, בירמאנים, פרסים, יהודים, ישמעאלים והגרים מתהלכים פה איש איש בבגדי ארצו ומדברים איש איש כלשון עמו, גם היכלים לעבודת אלהים נבנו שם מהרה קל, ועמי הארצות ינהרו אליהם לשפוך שיח ולשלם נדר, כי לפי אמונת יושבי המקום, הפנינים הם אגלי טל שמים אשר יורידם בודדא לעתים מזומנים בכל שנה ושנה, והצבים (דיא מושעלען) יבלעו אותם בפתחם פיהם על פני הים לשאוף רוח. מקץ שלשים יום יכלה זמן ציר הפנינים והסוחרים יקנו אותם בכסף מלא. סוחרים אחדים ימצאו בצב אחד מששים עד מאה פנינים, ואחדים לא ימצאו בששים או במאה צבים גם אחד מהם. הצבים הריקים המשלכים לרבבות על פני האדמה, יעלו באשה וצחנה ויביאו דבר וקטב לארך חוף הים אשר ישאר שמם מאין אדם כבראשונה. הפנינים הגדולים הם עוברים לסוחר בכל ארצות תבל והקונים יעלו אותם לעדי תפארה ולוית חן בצוארי נשיהם ובנותיהם, ואת הפנינים הקטנים יכתשו בני ארצות הקדם במכתשת קלמן שולמאן עד אשר דק ואת אבקם יקחו לרפאות תעלה."
021-HZF-1878-09-10-001-50245_toc_9,אור המאיר בגופים שונים," אור המאיר בגופים שונים (סוף מגליון 34) אם נערב ביצי (ראגען) ההערינגע בשני דראכמען ביטטער- אלץ ושני אונצין מים חיים, אזי נראה כי בליל שני אחרי ההרכבה הזאת, תתחיל הבקבוק להאיר, באור נחמה ונעים מאד. בליל שלישי ורביעי יתגבר האור משנה, ובליל החמישי ירעך כלו, ואם נשפוך שני דראכמען מלח גלויבער המהותך בשני אונצין מים על גבי ביצי הערינגע חדשים, ונציג את הבקבוק עד הערב, אזי נראה אחרי נענוע מעט כי הנוזלי נהפך לאור מתנוצץ כאור הפהאספהארי; בליל שני יתגבר האור יותר הרבה מליל ראשון, בליל שלישי יחלש מעט האור, ובליל רביעי יאסף נגהו אף עקבותיו לא יודעו. ואם נשפוך על התערובות האלה עוד שני אונצין מים ממי הים (זעעוואססער) הפורים רוש ולענה, אזי יתחדש אור ביצי ההערינגע כבראשונה, בליל שלישי ורביעי יתגבר האור כפלים, ובמצב אור יקרות כזה ישאר עד ליל שביעית אחרי התערובות האלה. אחרי הנסיון הזה תהיינה עודנו ביצי ההערינגע שלמים ובלתי נשחתים מאומה. ננסה נא לחתך דג מלוח חדש בארכו לשנים, ונתלהו בחבל בחדרנו האפל, אזי נשתומם לראות אחרי עבור איזה שעות, כי צדי העוריי שלו מצופים בברק אור מתנוצץ עד להפליא, וצדיו הנחתכים לא יאירו מאומה ואין שום נוגה להם, אך ביום השני נראה לתמהון נפשנו כי גם צדיו הנחתכים שלחו מעליהם אור גדול באופן מאד נעלה, עד יום החמישי התגבר האור יותר ויותר, וכן הלך וגבר עד יום השביעי חלב (מילך) דגי המלוח, יעצרו בקרבם סגולת אור הפהאספהא- רענץ, בשפע רב למאד, יותר הרבה מהביצים (ראגען), ויגלו את אורם ביום השלישי אחרי אשר נתמזגו בחלקים נוזלים שונים, האור הזה יגיה בחדר אפל באור בהיר מאד, עד כי יש באפשרות לקרות לאורו בספר גם את הדג מאקרעללע ועוד איזה מיני דנים מדני הים הבאתי בכור המבחן והנכיון על ידי הרכבות ותערובות חלקים נוזלים שונים, ובכל בחינה ובחינה התמהמהתי להתפלא ולהשתומם הפלא ופלא על סגולת האור היקר והנעלה העצור בתוך בעלי החיים המימים האלה. ויען כי תוצאות החקירות הנכבדות האלה תשתונה אל תוצאות חקירת דגי המלוח אשר ערכנו בזה, עד כי נושאים בד בבד מבלי כל תמורה והשתנות כלל, על כן השמטנו את דברי הנסיונות הרבות, כי חשבנו לדבר מותר להלאות את הקוראים בדברים ארוכים כאלה אם לא ימצאו במו שום חדשות ונצורות כלל החוקר הנודע ה׳ בארטהאלין הנזכר למעלה, יספר בספר המחוכם „אודות אור העולם"" דברים נכבדים מן אור הגנוז בגוף הצפרדע, הלא כה נאם החכם הזה: „חזון יקר ומאד נעלה תחזינה עינינו אם נשימה בתוך בקבוק זכוכית צלולה, איזה צפרדעים חיים ממין צפרדעי העלה (לויבפראָשע) אחרי אשר נשפוך עליהם מי מלח, ביום העשירי לירח יוני שנת 1867 שמתי ששה צפרדעים בבקבוק אחת, ושפכתי עליהם 2 דראכמען מלח גלויבער, המהותך בשני אונצין מים חיים, ובמצב כזה הצגתי את הבקבוק בחדרי האפל עד למחרת יום אחד עשר בערב, והנה בשעה העשירית לפני חצות הלילה בשכבי בחדר משכיתי על ערש יצועי להנפש מטרדת היום ולתת שנה לעיני נמלא פתאום חדרי האפל באור נוגה, באור יקרות כאור שבעת הימים, בתחלה דמיתי בנפשי כי חזיזים מתנוצצים הבקיעו מבין הרכי אשנבי חלונות חדרי, אך כאשר עזבתי את מטת משכבי בכדי להתחקות על שרשי הדבר הנפלא הזה ולבוא עד תכונתו. התבוננתי עד ארגיעה להשתוממות נפשי, כי האור הגדול הזה יצא מן בקבוק הצפרדעים אשר עמדה בירכתי חדרי ואשר כמעט שכחתי מזה מראה האור הנחמד הזה, היה כמראה הקשת אשר בענן בצבעים שונים תאוה לעינים, ועיני כהו מאד בהביטי זמן ארוך על בקבוק הצפרדעים מפני זיו אורם והדר תפארתם, הצפרדעים היו עודנו בחיים חיתם והתנועעו זמן כביר עד אשר גם בליל רביעי לא אספו הצפרדעים את נגהם, והאירו בברק נפלא באין מפריע, ביום 14 יוני התגבר אורם כפלים כמו בימים הראשונים, וישלחו קוים מתנוצצים מקרבם כקוים עלעקטריים באופן מאד נעלה. ביום 15 יונו למחרתו נחלש מעט האור, ועד יום 17 הלך הלוך והסור וירד פלאים, ולאחרונה ביום 19 יוני אספו הצפרדעים את נגהם ואודם כלה ולא יספו להראות עוד נפלאות כאלה"". במערכת התולעים (ווירמער) ישנם מיני תולעים קטנים האוצרים בקרבם סגולת אור הפהאספהארענץ באופן מאד נפלא. התולעים המאירים האלה יחיו על פי רוב בימים ובנהרות, וכאשר יתנוססו ממעל לשטח פני המים, יזרימו מקרבם אור יקר ונחמד המפליא עין כל רואה. — מכל התולעים המאירים, הכי נכבד „תולעת הנעריידע"" או „גר-הים״, יורדי הים באניות יספרו בספרי מסעותיהם, כי פעמים רבות אנה המקרה לידם בנסעם על שטח הים בליל אשון ואפלה, לראות להשתוממות נפשם כל שטח הים נמלא בחומר מואר באור מתנוצץ עד להפליא, בתבנית כוכבים נוצצים המפיצים קוים מאירים במרחק. נסיבת האור היקר הזה, הוא מן תולעת הנעריידע (מעדוזען) הזה הנמצא לרוב על פני המים ממעל, אשר לא נראה לעין כי אם על ידי זכוכית מגדלת — גם התולעת „זעענעסעל"" יצטיין בסגולת אור גופו המאיר באישון חשך באופן נפלא המפליא עין החוקר המתמהמה להתבונן על חזיון נפלא כזה זמן ארוך וזולתם ישנם עוד הרבה מיני תולעים אשר יצטיינו בסגולת האור אשר לו אמרתי לפרטם בזה ביחוד כי עתה רחב ונסב המאמר במערכת הרמשים (אינזעקטען) יצטיין בסגולת האור „תולעת יוחנן"" (יאהאניסווירמכען) ביותר, הבע״ח הקטן והנפלא הזה, יאיר באישון לילה בירחי מאי ויוני בגנות ובפרדסים, ביערים ובנאות אחו, במראה אש - ירוקה (גרין) המענג עיני האדם בשעשע הטבע הנדיבה מלאכת אל עליון! האור היקר הזה, יפיץ משני קוים לבנים המשתרעים על בטנו, ויוכל להוסיף או לגרוע את זהרו כחפצו, כאשר ילכדו בידי האדם ימותו עד הרמש הנקרא בשם „מנורת רומא"" (רעמישע לאמפע) יאיר בארצות איטאליע נתיב להעוברים ושבים באישון לילה ואפלה, ובאמצעות האור הזה לא יתעו מדרך הישר ויגיעו אל מגמת חפצם צלחה!, ביערות אמעריקא יאיר „ילק הספיר"" באור יקרות כאור נר דולק, עד כי יש באפשרות לעשות לאורם כל מלאכת ידים. הנוסע פעטערסזאהן יספר, כי בשכבו פעם אחת בלילה בעבי היער בין אנשי מסעו, גדדה שנתו מעיניו מזוהר קרני אור בעלי חיים המאירים, על כן נאלץ היה להוציא מאמתחתו ספר אחד לקרות לאור הילק בכדי לקצר את הזמן. החוקר הולמע הנזכר למעלה, גלה גם את סגולת האור גם בתולעת יוחנן מת, בעזרת בחינות כעמיות שונות. אם נשים תולעת יוחנן מת בצנצנת זכוכית, יאמר הולמע, ונשפוך עליו מי מלח ממלח הים, ובתוך המים נשים מלא הפנים שלג נקפא, אזי נראה כי אחרי אשר קור השלג פעל פעולותיו על גוף התולעת המת, יחדש את אורו כמו בחיים חייתו, אך האור הזה לא יתמשך זמן כביר, כי בעוד איזה רגעים יאסף נגהו, ואם נוסיף עוד כף אחת שלג בתוך הצנצנת, אז יתגלה האור בגוף הילק עוד הפעם על משך זמן איזה רגעים. ממוצא הנסיון הזה נוכל לחרוץ משפטנו ולאמר: במת הילק לא ימות אתו סגולת אורו, כ״א יסחתר בפנימיות גופו, ולא יוסיף להאיר על שטחו החיצוני אם לא נערוך את בחינותינו הכעמיים אשר בעזרת הרכבת השלג הקר יתגלה האור מחדש זולת סגולת אור הפהאספהארענץ הגנוז בגופי בעלי חיים שונים, אצור הנהו נ״כ בגופים דוממים אם מעט ואם הרבה, כמו בעצים, באבנים ובמיני מתכות שונים, עצים נרקבים יפיצו אור נוגה באופן מאד נפלא, אדמת הטארף יאירו באפלה באור מתנוצץ משך זמן כביר, אבנים שונים מאבני השדה ואיזה מינים מאבני החן, יתנוצצו ויבריקו כברק הכסף והזהב באפלה ובאישון לילה באור יקרות תאוה לעינים נחמיה דוב האפפמאנן, בעהמ""ח ס׳ „אוצר נחמד"" יליד טויראגען"
021-HZF-1878-09-10-001-50245_toc_10,חדשות שונות.," חדשות שונות. בשמונה לחדש העבר שלח שר הענינים הפנימים מודע צירקולאר) לכל שרי המחוזות כדברים האלה. בסעיף השני מן החוקים אשר נתנו יועצי הממשלה בהסכמת הקיר״ה, על דבר האמצעים הנחוצים אל העברים למען ימלאו את חובתם לעבודת הצבא כראוי, נאמר כי תחת האנשים אשר לא יתכנו לעבודת הצבא או לא יבואו לעמוד בגורל, יבואו נוצרים תחת נוצרים. ובעלי דת אחרת תחת בעלי הדת ההיא „הנה לא יתכן לפי דיוק כוונת המלות להכניס תחת סוג החוק הזה, את כל האופנים המנויים בהסעיף 150 מן האוסטאוו, רק בנוגע אל האנשים אשר לא יתכנו לעבודת הצבא או לא עמדו בגורל לבד, וזולת זה, א) האנשים הצריכים לעמוד עוד על הבקור (סוברעוויזיע). ב) הנשלחים לבית החולים להיות נבחנים ) העומדים תחת חקירות ודרישות של בתי המשפט או אלה אשר כבר יצא עליהם פסק דין, ד) אשר יצאו לחפשי מעבודת הצבא עד השנה האחרת, עבור כל אלה תהיה הלקיחה כסדר הגורלות לפי הסעיף 146 באין הבדל דת, ר״ל כי באופנים האלה יוכלו למלאות בעלי דת אחת את בעלי דת אחרת"" רוח סער גדול התחולל במישקאוועץ ושטף מים רבים נפל מן העננים והחריב איזה שווקים מכל וכל ויעשום מעי מפלה. לאנשי החיל הצליחה עד כה למצא תחת החרבות ההם ארבע מאות פגרי אנשים, ועוד נפקדו שני מאות איש ולא נודע אם נשארו בחיים, משפחות שלימות מן 8—10 איש נגזרו מארץ החיים מבלי אשר נשאר מהן שריד ופליט, כגורל מישקאוועץ היה גם גורל יאגער (ערלוי עיר הפלך במחוז האווער). נהר יאגער עלה על גדותיו וישטוף גם את התאים העליונים אשר בבתים, מספר האנשים אשר מתו בשטף הזה עוד לא נודע עד כה. החכם הנודע ה׳ משה אנטאקאלסקי אומן נפלא ביוצרי פסל, השיג בשער המצבה בפאריז המעדאליע הראשונה של זהב עבור ד׳ תמונות פסל אשר הוצגו שמה לעין הרואים, והמה א׳ מיתת סאקראטעס, ב׳ פסל ישוע הנוצרי, ג׳ ראש ישוע הנוצרי בשעת מיתתו, ד׳ מיתת ילד. חכמי האקאדעמיא אשר מלאכות הנהדרות בפאריז קבלו את ה׳ משה אנטאקאלסקי לשם חבר קארעספאדענט. על המו״ל מכה״ע פאטערלאנד בוויען, נחרץ משפט להיות כלוא בבית הסוחר משך שלשה שבועות, ולשלם עוד כסף ענושים, על אשר כתב דברי בוז וקלסה על היהודים היושבים בוועד הנבחרים בעסטרייך. הגביר ה׳ ישראל טיקאצינסקי נ״י נדב סך 150 רו״כ לטובת בית הספר רעאלי אשר יסדו פה ווארשא ליהודים, והוא לזכרון נשמת בנו המנוח יצחק אברהם ז״ל"
021-HZF-1878-09-10-001-50245_toc_11, ידיעות תלגרפיות,"  ידיעות תלגרפיות מפעטערסבורג מודיעים ע״פ דעפעשע, כי ביום 11 לחדש הזה באה העיר באטום תחת ממשלת רוססיא, ביום ההוא נכנסו צבאות רוססיא לתוך העיר וינשאו את דגלם על המבצר מנהיגי העיר ופקידיה המושלמנים יצאו משם, ותחתיהם נתמנו פקידים רוססים, והגענעראל מאיאר נאריד נעשה לגובערנאטאר בבאטום."
021-HZF-1878-09-10-001-50245_toc_12,," הודעות הש״ס בתבנית רביעית באגען עם כל המפרשים וההגהות הנמצאים בשסי""ן הגדולים, הנה נגמר עד תכליתו. מקח כל הש״ס הוא 12 רו״כ, וכן לערך כל כרך מחמשה ועשרים חלקיו 50 קאפ׳ כסף. הכל נגד מזומן, פראנקא ווארשא. אברהם יעב""ץ. אדרעססע Abraham Jawitz in Warschau."
021-HZF-1878-09-10-001-50245_toc_13,," לשואלים ודורשים .  בדבר הפענסיאן אשר יסדתי פה ברשיון הממשלה אודיע בזה: כי הנני מקבל אל ביתי נערים, מבני עשר שנים ומעלה, באי בתי הגימנאזיען פה או באי בית הספר לעברים, כמין גימנאזיום, אשר נפתח בימים האלה, או נערים אשר יחפצו להכין את עצמם בביתי לאחד מבתי ספר אלה. בביתי ימצא הנערים משכן רחב ידים, שלחן ערוך בטוב טעם והשגחה על כל דרכיהם. מורים מובהקים לידיעת שפת עבר ולידיעות בתי הספר עומדים לימינו והנערים יגיעו לשלמותם בזמן קרוב לשמחת לבב הוריהם, ע״ד פרטי התשלומים אודיע במכתב לכל שואל זמן קבלת הנערים הוא בכל זמן ועדן. ווארשא בחדש אלול תרל״ח. אליעזר יצחק שפירא Л. И. Папиръ, Срская, № 22. въ Варшаву."
021-HZF-1878-09-10-001-50245_toc_14,," שנעלל דרוקערייא להודיע כי העתקתי את משכני עד היום לרחוב גראניצנא No 9 הויז וואכע. שם ימצא בית דפוסי אל כל מיני נייר קאווערטס עם פירמא, צירקולערע H. Slonimski, Warszawa Graniczna N. 9. .אדרעססען עט רעכנונגען וכו׳ בעיר וולאצלאוועק נגנבה ס״ת אצל ר׳ מאטיל פאקמאן אורכה לערך ג׳ רבע אמה עץ חיים של עץ והמענטעלע היא סאמעט אדום, היודע יפנה על אדרעסע ר׳ אליעזר מענדעלסאהן בווארשא. זה שנה שלישית יוצא לאור בכל שבוע מכה״ע הישראלי בשפת זארגאן צחה וקלה בפארמאט של „הלבנון"" ויודיע בכל פעם חדשות מדיניות (פאליטיק), חדשות בישראל, ידיעות העולם, חדשות שונות וספורים נעימים. מחירו לשנה ברוססיא ופאלען 4 רו""כ. — הסוכן הראשי מהישראלי והלבנון הוא. Herrn Leib Lewinsohn, Bolschaja ulica D. Jog. Wilna. ומי שיש לו דבר אל הרעדאקציאן יפנה אליה על פי האדרעססע הזאת: J. Bril, 18 IIintere Bleiche, Mainz."
021-HZF-1878-09-10-001-50245_toc_15,," יצא לאור לוח עברי בשפת רוססית לשנת התרל״ט לבריאה אשר מלבד הקביעות והתקופות והמולדות והמועדים וסדר הפרשיות וההפטרות ומנהגי ביהכ״נ לכל ימות השנה, כולל עוד כמה הוספות נחוצות ומועילות הנוגעות לב״י בארצנו ובחוץ לארץ. מאת ח״י גורלאנד בזיטאמיר כל החפץ בלוח החדש הזה יואיל לפנות אל המעריך לפי הכתבת הרשומה מטה — וישיג המבוקש. מחיר הלוח 15 קאפ׳ ולמו״ס הנחה הגונה לפי ערך הקנין. Aдресовать: Iонъ илвиту гу ршли у въ итониръ. את שמות הסוכנים והמו״ס אשר יעשו חוזה עמדי אודיע בקהל רב— למען דעת."
021-HZF-1878-09-10-001-50245_toc_16,," להודיע כי הסקלאד ספרים שלי בווארשא נעתק אל רחוב נענשי בחצר הגביר ר׳ יודל טאקאר No. 2 נ״י הנודע בשם האטעל האמבורגסקי, אצל הסקלאד של הג׳ ר׳ יודל טאקאר, גענשי בהסקלאד שלי ימצאו כל מיני ספרים, ובפרט הספרים מדפוסי (פערלאג שלי), והכל במקח קצוב כבכל הסקלאדין, ינוכה ראבאט כנהוג, ואם ישלח לי מי ככף קדימה (האָנדגעי לדו אוכל לשלוח הם ופרים ע״י הבאה בנאכנאָהמע, או ע״י קאָנטאָר בטוח. ומיחידים אבקש לבל ידרשו ממנו איזה ספר פרטי, כי רב הטורה בזה. הילקוט נביאים וכתובים והמ״ג כבר נגמר, ואוכל לשלחו לכל דורשיו, וכן יכולים לדרשו מן שותפי הג׳ ר׳ ברוך קאפעלאוויטץ בדינאבורג: יצחק גאלדמאן מדפיס בווארשא. Въ Tин. М. ГольAana, въ Варшавъ. —zaak Goldman, Buchdrukereibesitzer in Warschau. В. Копелевичъ. Линaбургъ. — B. Kopelewitsch. Dinaburg. редакторъ-Пздатель с. СлоцисKIв."
021-HZF-1878-09-10-001-50245_toc_17,," אתרוגים פאן פארגא אונד קארפו, פערנער גרינע פאלמען אונד פרישע מירטען פערזענדעט אויך דיעסיאהר דירעקט צו פעסטען פרייזען אונטער שפעציעללער קאנטראללע זר. עהר- ווירדען דעס העררן טריעסטער ראבבינערס, die Cedern-Compagnie, Triest. אנפראגען, דיא זאפארט בעאנטווארטעט ווערדען, זא וויא געלדזענדונגען זינד נור אן דיא צעדערן - קאמפאנניא אין טריעסט צו אדרעססירען."
021-HZF-1878-09-10-001-50245_toc_18,," הודעה לסוחרי אתרוגים הנני מודיע לכל בעלי משאי ומתני מכבר. ולכל החפץ לכנום עמי במסחר האחרונים מחדש, כי מסחר הקאמיסיאן שלי יהיה אי""ה בשנה זו כשנה בשנה, וכל איש שיעשה חוזה עמי ישיג על ידי כל מיני אתרונים קאראפירער פארנא עצמה, ארץ ישראל. יוניווער, מאראקער קארסיקאנער גם לולבים והדסים, על פי המקחים מטריעסט, רק בהוספת שכר קאמיסיאן, ויהיה מלא רצון מכל פרטי המסחר, נפתלי משכיל לאיתן ממינסק אדרעסס Пастал Маскиленсону въ губ. г. Минскъ."
021-HZF-1878-09-10-001-50245_toc_19,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד גערווענשוועכע) וגם המוכות במחלות נשים, ימצאו מזור יתרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו כלשונו (ר״ל בלשון עבר, אשכנז או צרפת) אדרעססע H. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1878-09-10-001-50245_toc_20,," שאלות ותשובות להחותמים על הצפירה בחו״ל, את המחיר נקבל בכל פעם כפי הקורם, היום נחשב 1 מארק — 47 קאפ׳. והפלארין 83 ק׳ להחתום באימיאניטאוו, קבלנו הכסף, ולאשר לא הודיע האדרעסע הנכונה אליו, אנו שולחים לבאברויסק, כמקודם."
021-HZF-1878-09-10-001-50245_toc_21,, הרוצה לכתוב אלי יכתוב ע״פ אדרעססע S. Sionimski in Warschau Muranowska (Breite Mila( No 24. З. Сонинскiй г. Варшава או Мурановская № 24.
