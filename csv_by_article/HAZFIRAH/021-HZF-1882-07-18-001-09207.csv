article_id,headline,text
021-HZF-1882-07-18-001-09207_toc_1,," ( ברוסיא ופולין. ל השולח במוקדם לשנה 5 רו״כ. לל לחצי שנה, 2.75 רו""כ. לרבע שנה. 1.50 רו״כ.  ל ביתר הארצות 20 פראנק. ל באמעריקא 5 דאללאר. 5"
021-HZF-1882-07-18-001-09207_toc_2,, N מחירו באשכנז: א 14 רייכם מארק לשנה. בעסטרייך 8 פל׳ לשנה. אל וכן לרבע שנה. שכר מודעות: ל מכל שורה קצרה 5 קאפ׳. ומשורה רחבה 10 קאפ׳. ל N
021-HZF-1882-07-18-001-09207_toc_3,"מכתב עתי משמיע חדשות ברךב עם ישרון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-07-18-001-09207_toc_4,תוכןי -העגינים דברי הימים .הוראדנא .אנאנ...," תוכן הענינים דברי הימים. הוראדנא. אנאניוב. סוראז מה לתבן את הבר מאת נ""ס. הצופה לבית ישראל . גלעד מאת קלמן שולמאן. הודעות. שאלות ותשובות."
021-HZF-1882-07-18-001-09207_toc_5,דברי הימים," דברי הימים בכח גדול ובזרוע נטויה נעור הכפיר הבריטאני ממעונו בלי התותח של חצי האדיר האנגלי החלו לעבוד את עבודתם, מנחיריהם יצא עשן, נפץ וזרם ואבני אלגביש, ונחל גפרית אשר נתך ארצה על העיר אלכסנדריא רבתי עם ומלאה תשואות, החריבה ויהפכה לגלים נצים, כאבני גיר מנופצות פור התפוררו המצודות אשר הקים ערבי פחה על יד החוף, וכמוץ יסוער מגורן כן עלו בסערה כל הסוללות והמבצרים, עדי אשר נשקה אש גם בבתי העיר, וסערת ההמון חימה יצאה, ויתנפלו על שארית פליטת בני אייראפא כבוצרים על עוללות, ויעשו הרג ואבדן נורא. ככה היתה לשמה עיר משוש וחמדה סגולת המלכים והמדינות, וכל הודה ותפארתה יחד על עפר נחת, ועמה יחד כעוף התעופף השלום, וצללי עלטה ואפלה נטו על כל ארצות אייראפא. נהמת הכפיר הבריטאני ונהרת כלי התותח, סופה וסערה ולהב אש ונאקת חללים, כל האותות והמופתים והמוראים הגדולים האלה, סללו מסלה חדשה לשאלת מצרים, אסיפת הקאנפע- רענץ ומועצותיה נהפכו בקשת רמיה, נחבא קול הדיפלאמא- טים מפני רעם כדורי מות, וכוכב השלום אסף נגהו לנגה ברק החנית. ביום העשירי לחודש זה הודיע המצביא על אניות אנגליא, ה׳ סיימור, במכתב אל שר העיר אלכסנדריא, כי ביום שלמחרתו בשעה הרביעית בבקר ימטירו כלי התותח כדורי מות על פני מצודות אלכסנדריא, אם לא ימסור המצודות שבנה לידו בשלום, והציר האנגלי היושב באלכסנדריא שלח אל ראש שרי מצרים ספר כריתות (אולטימאטוס). ואל ציר הסולטאן דריוש פחה, הודיע, כי מידו ידרוש ערובה נאמנה ובטחון לשלום הקעדיוו לבל יקראהו אסון. גם זאת הודיע המצביא ה׳ סיימור בספר הגלוי, שאניות צרפת תעמודנה מרחוק בעת אשר כלי התותח של האנגלים יתנו קולם. אחרי פרסום הדברים האלה עזב הציר האנגלי את מושבו באלכסנדריא ויבוא אל האניה של המצביא ה׳ סיימור. גם הציר האנגלי היושב בבירת ממלכת תוגרמא הודיע לתוגרמא את החלטת ממשלת אנגליא ופקודתה אשר נתנה אל שר האניות סיימור, ולתשובה על ההודעה הזאת, שלחה ממשלת תוגרמא ספר גלוי אל כל הממלכות, אשר בו תאמר, כי החלטת אנגליא נחשבת בעיניה כהסגת גבול זכיותיה ופגיעה בכבודה, ועל כן תקוה כי אנגליא לא תבצע את חפצה ותשיב את פקודתה ריקם — אולם יחד עם מחאת תוגרמא יצאה החלטת אנגליא אל הפועל, ביום 11 לחודש זה בבוקר התאספו כל אניות המלחמה של אנגליא, וכל נחשי הנחושת האדירים והנערצים קמו גד אחד, ויחלו לקלע  כדורי נפץ אל מצודות החוף, וגם כלי התותח אשר בר המצורות פתחו את פיותיהם ויקלעו כדוריהם אל האניות, אך עד ארגיעה נדמו כלי תותח רבים אשר בהמצודות, כי חזק עליהם מטר כדורי האנגלים, וכדוריהם לא נחתו בתוך מגני הנחשת האיתנים והבצורים. עוד ביום הראשון של היריה בלי הפוגה הצליח ביד אנגליא לנתוש ולנתוץ מצודות רבות אך עוד לא נחו כלי התותח של האנגלים, ויוסיפי גם ביום שלמחרתו לשבור ולפוצץ את כל המצורות כשבר נבל יוצרים, עדי אשר בשעה החמישית אחר הצהרים התנשא על המצודות על מרומי קרת דגל לבן, לאות ברית שלום ומסירתם את העיר ביד האויב, ורק אז הרפו כלי התותח מהקיא כדורי בלע על העיר, הידיעות ע״ד מהלך המלחמה הן שונות ומכחישות אשה את רעותה. לפי הידיעות הראשונות אשר שלחו שר צבאות אנגליא, התפוצצו כל המבצרים והמצודות, וכלי התותח של המצרים לא הצליחו לקלע את כדוריהם אל קשקשות הנחשת של אניות מגן האנגלים, ואנשי צבאות מצרים התרפו ביום צר ולא מצאו ידיהם ורגליהם, ויהיו כתבן ומספוא למאכולת כלי התותח האנגלים. אולם הידיעות האחרונות מבטלות את הראשונות, ומתארות את מהלך המלחמה בדברים האלה: כי תותח האנגלים נפצו ככלי יוצר כמה מבצרים רעועים, וביותר סבלה העיר בעצמה מן חיריה הנוראה. אנשי צבאות המצרים נלחמו כאריות, וגם כלי התותח אשר להם עשו פרעות בחיל אנגליא, וחיל המצודה „ספאק"" הגינו ע״ע בכח נמרץ נגד שתי אניות נחושה, ולא יכלו האנגלים להתגבר על חיל המצודה עדי חשו לעזרתם עוד אניות אחרות עם חיל עצום ורב, ורק אז עצרו כח לנתוץ את המצודה. הן אמנם חיל המצרים נגפו לפני האנגלים ונאלצו להגיד את רגליהם מן המצודות, אך גם בחיל אניות אנגליא נפלו חללים רבים. גם בזאת שגו האנגלים, בחשבם כי העלאת הדגל הלבן על מרומי אלכסנדריא הוא לאות ברית שלום. באמת נודע הדבר עתה כי אך בתחבולה עשה זאת ערבי פחה, לתת יד לצבאותיו לצאת מן העיר. המצודות טושות, ואנשי הצבא הפרועים לשמצה והמשתובבים משובה נצחת בלהט קנאת הדת, נפוצו בכל ארץ מצרים, שערי בתי האסורים נפתחו, וכל הפושעים יצאו לדרור, ותהי ראשית מעשיהם להגיד על ידי חרב את שארית בני אייראפא, התבערות תפרוצנה בכל שעה ושעה באלכסנדריא, והאודים המוצלים מאש כלי התותח עולים על המוקד באש זרה ולפידי בוז אשר יפיצו מסביב חרשי משחית וקנאים לוהטים, נוראה המהפכה בעיר העתיקה אשר חדשה כנשר נעוריה בשנות יובל האחרון מן מספר 85,000 בני אייראפא אשר ישבו בה, רובם נעו גם גדו, הם וכל אשר להם הוטלו מן סערת המקרים והפגעים רבים חללים הפילה המהומה הראשונה בעת אשר קרבו אניות המלחמה של אנגליא וצרפת אל החוף, ושארית הפליטה אשר אבד מנוס מהם בימי הזעם האלה, תחת הרוגים נפלו בידי בני עולה אסירי בתי האסורים, לערך מאה איש מבני אייראפא האומללים בקשו מפלט בתוך בית „הבאנק האטטאמאני"" ויעמדו על נפשם בכח נמרץ, אך הבערואינים הפראים פרצו בחמת אפם אל הבית וישפכו דם נקי עד אשר לא הותירו כל נשמה כאשר באו אנשי צבא אנגליא אל העיר, נראה לעיניהם מראה מוראה ונגאלה, דם ואש ותמרות עשן בכל מדרך כף רגל נבלת התמימים ההרוגים כסוחה בקרב חוצות, ומהפכת אלכסנדריא כמהפכת סדום ועמודה. ההמון כים נגרש השקט לא יוכל הזדון וקנאת הדת קמו למטה רשע, והתאות השפלות הסירו רסן עול מלכות ומוסר, ורוח ערבי פחה הנגיד ומצוה מרחפת על פני התהום הנורא הזה, שר הפרעות הזה, אשר זה מקרוב נשא חן וחסד ותשורת כבוד מאת הסולטאן, הוא נתן צו להרוג את הקעדיוו, ובאורח פלא נצל הקעדיוו ממארב שוטניו, וימלט הוא עם ציר תוגרמא דריוש פחה לאניה אנגלית, ומושל המצרים נטה את שפרירו והוד מלכותו על אנית ממלכה הגלהמת כעת בארצו עיר התהלה הזאת אשר ההפך עליה בלהות בידי כדורי האנגלים מחוץ ופראים מתהוללים בבית, עיר קדומים היא ולה יקחת עמים. בשנת 332 לפני סה״ג נבנתה העיר הזאת בידי אלכסנדר המוקדני, ולפנים היה גדלה שתי פרסאות וחצי מספר יושביה עלה לערך 700,000. כשש מאות שנה היתה היא מרכז המסחר הראשי בתבל, ועלתה גם על ציר וצידון, אך בימי הבינים במוט ממשלות ועמים רבים כבשוה חליפות אז פנה הודה והדרה, אך כפעם בפעם התרוממה מאשפות ותשב אל כבודה הראשון. בימים האלה נחלקה אלכסנדריא לשתי פלגות, לעיר הישנה ולעיר החדשה, ובה בתי מבנה אניות מצודות ואוצרות נשק, חוף גדול וכביר לאניות מסחר רב ואדיר אל כל עבר ופאה ביבשה ובים רבת אוצרות וכלילת יופי וחמדה ומשוש לכל יושבי תבל. מספר יושביה בימים האלה היה יותר מן 230,000, ואין קץ לפלאי חרשת המעשה והדר זכרונות עתיקים ושרידי בנינים נפלאים אשר התנוססו בתוכה, כל מחמדי הסגולות האלה היו לשמה כרגע מפני תחבולות הדיפלאמאטיע וקנאת הממשלות. יום ליום יביע אומר ושמועות חדשות באות לבקרים, ע״ד המבוכות הנוראות וסופות בנגב המרעישות לב כל יושבי תבל . לפי הידיעה התלגרפית האחרונה, פרצה אש המרידה בקאירא בירת ממשלת מצרים, והוסג אחור משפט וסדרים, סאון סואן ברעש ברחובות העיר והרג ואבדן על כל שעל הידיעות ע״ד ערבי פחה והקעדיוו ג""כ שונות ומתחלפות, יש אומרים, כי ערבי פחה נטה את אהלו בקרבת אלכסנדריא בדרך בואכה קאירא, ושם אסף את אנשי צבאותיו ויכון לקראת האויב, ויש אומרים, כי גם מנוסת הרב יען נפלה עליו אימת ההמון, ולא נודעו עקבותיו, גם ע״ד הקעדיוו ומצבו, באה כעת ידיעה שונה מן הידיעה המובאה למעלה, ועל פיה צוה ערבי פחה להרגו, אך אנשי הצבא לא נאותו לו, ואנשי צבא אנגליא עוטרים את הקעדיוו מסביב מפני פחד הקנאים. אכן אם כה או כה. מצב הענינים במצרים הוא פרוע עד מאד והמבוכה עלתה עד מרום קצה, ובתוך המבוכה הזאת עלתה גם שאלת תעלת הזועץ, אשר אנגליא נוהגת בה כאדם עושה בתוך שלו, למרות רוח שאר הממשלות ובפרט ממשלת צרפת חנוטלת חלק בראש בתעלת הזועץ. בימים האלה התנפלו הערביים על אנית סוחר אנגלית אשר עברה לבטח דרכה בהתעלה ויבוזו את כל אשר בה. המקרה הזה הוסיף למשוך ע״ע את עיני אנגליא, היא מבקשת כעת דרכה להחזיק משמר על יד התעלה, ומי ודע אם לא תהיה תעלת הזועץ למי מריבה בין הממשלות ואם לא יהיה הניצוץ הזה לבער, כאשר יש רגלים לדבר בהשמועה אשר באה במכ״ע, „קעלני צט״ג״, המודיע כי שאלת הזועץ נתנה כעת ענין רב לממשלות אייראפא לענות בו, במשא ומתן נמרץ וחליפות דברים תכופים בזה אחר זה. המקרים הגדולים והאדירים האלה אשר איש לא פלל מראש את בואם, יציאת אנגליא מגדרה ותנופת ירה באופן נורא ומבהיל כזה, פעלו את הפעולה היותר חזקה בתוגרמא. הפעם נוכחה תוגרמא לדעת, כי בטחונה על ביסמארק היה כבטחין על משענת קנה רצוץ, כי הפעם שגה איל הברזל ונאחז בסבך בקרניו החדודות, כי הובישה אנגליא את מבטו, וגלאדסטאן הזהיר והעצל נהפך לאיש קנוא ונוקם אשר רוחו כנחל שוטף תוגרמא תקצוף כעת על אנגליא קצף גדול. ואחרי אשר כל מחאותיה וגם פרידתה הגמורה וחלוטה מן אנגליא לא הועילו מאומה, הנה היא מתהפכת כעת מסבות בתחבולותיה לשנות את דרכה. ועל כן הסירה משאתו את הוויזיר הגדול עבדל רחמן ותושב את סעדיה פחה על מכונו. והסולטאן ערך אליו מכתב וידבר דברים כמתלהמים ע״ד נחיצות התחזקות והכנות לפעולות גדולות ונצורות, השמועה כי תוגרמא שולחת צי אדיר לחוף אלכסנדריא להתיצב נגד אנגליא במערכה, לע״ע לא אושרה ע״י מכ״ע לממשלת תוגרמא, וכבד מאד להאמין, אם תרחיב תוגרמא עוז בנפשה להציב נגד אניות נחושה האנגליות את אניותיה הנחשבות נגד הראשונות כסירות דוגה, אכן תחת זה אמת הוא וברור הדבר, כי תוגרמא החליטה לשלוח חיל צבא במספר 30,000 איש למצרים המשא ומתן הדיפלומאטי ע״ד השאלה המצרית הטבע בבוץ לנגד מעשי אנגליא, כלל גדול הוא אשר קבע ביסמארק בעולם המדיני: מה שעשוי עשוי (Iait accompli) ואם כי לכתחלה מרבים הדיפלומאטים לדבר ע״ד משפט וזכיות וספרי ברית ואמנה בין לאומים וצועקים ככרוכיא על מפירי ברית, ונופת תטופנה שפתותיהם: שלום, שלום; אולם אם תדרוך אחת הממשלות עוז ותנתק עול ותסיר מסבל שכמה, וברוח אמיץ תעשה דבר חדש בעולם המדיני, אז בדיעבר אין פוצה פה ומצפצף נגדה. כדבר הזה עשתה כעת אנגליא בראותה כי באו מים עד נפש, והמעשה אשר עשתה אין להשיב והממשלות תשמורנה לע״ע מחסום לפיהם, ולדברת שר החיצון האנגלי דילקע אשר אמר בבית הנבחרים, כבר גלו גם שאר הממשלות וביניהם גם אוסטריא ואשכנז (1) את דעתן כי נכון בעיניהם המעשה אשר עשתה אנגליא, אכן יש גם אותות המוכיחים בי שאלת מצרים נגע צרעת היא אשר תדבק גם בשאר הממשלות, לסכסכן ולהקימן אשה נגד רעותה, ההכנות באנגליא וצרפת גדולות עד מאד. במדה גדולה כזאת אשר כבר להאמין כי שני מצוקי אייראפא אלה עושים הכנות גדולות כאלה לערוץ עלה נדף כארץ מצרים, ורבים מכ״ע הצרפתים יגידו בגלוי כי לא יתנו להכפיר הבריטאני לאחוז טרפו, עד התנחל כל הממשלות אשה את נחלתה, וגם מכ״ע העומד בסוד שר החיצון ברוסיא „זורנאל דע ס״ט פעטערסבורג"" הרעיש את לב קוראיו ויצעק חמס על מעשי אנגליא, ומכ״ע „נאציאנאל צט״ג"" יחוה דעתו כי לא תקרב השאלה המזרחית בכלל והמצרית בפרט אל פתרונם, עד אשר ינתחו את תוגרמא ומצרים לנתחיהם להפילם בחבל נחלה, ולתת גם לאשכנז חלקה טובה הראויה להתכבד אך כל השקלא וטריא הזאת של מכה״ע לא תזיז ממקומה את אנגליא הנצבת באיתן על מקומה, אשר התרוממה על גפי הגדולה והכבוד בעבור נצחונה, בעיני העמים המאהאמעטאנים אשר החלו כבר להסתפק בגבורת אנגליא, ועתה נוכחו לדעת, כי הכפיר הבריטאני עוד כחו חדש עמו, יביט לארץ ותרעד יט ידו על הים ואין מעמד נגדו לפי הידיעות האחרונות החליטה הקאנפערענץ לערוך כתב הנשתון (אירענטישע נאטע) אל ממשלת תוגרמא, לדרוש מידה להקים את הסדרים במצרים בכח צבאותיה, ואם לא תאבה או לא יצלח חפצה בידה, אז תעשינה כל ממלכות אייראפא אגודה אחת לעשות סדרים במצרים. אם ההחלטה הזאת תעשה פרי נגד סערת המקרים והפגעים, או כההחלטות הראשונות בהבל באה ובחשך תלך, ימים ידברו. אסון נורא ואיום אשר לשמעו יאחז שער, קרה במ סלת הברזל ההולכת ממאסקוי לקורסק. בעבור מרכבות הברזל במקום אשר שם תל עפר צבור ומונח, נכשלו אופני המרב בות ונפלו ממרום התל אל מקום ביצה אשר מעבר המעלה ונשקעו עמוק עמוק בתוך מעבה האדמה והמים מכסים עליהם, והלא- קאמאטיווע התפוצצה לרסיסים בכח אדיר ותשקיע עוד יותר את המרכבות אשר תחתיה, לערך מאתים איש הומתו בתוך ההפכה המרכבות השקועות עם יושביהן נעשו קבריהן, ועד היום לא הצליח בידי המון הפועלים להעלותם ממעמקים, יושבי המרכבות אשר לא נשקעו בעומק רב כזה נפצעו, והוציאום מן המרכבות ויובילום לעיר ארעל אל בית התעלה. המכה״ע מודיעים כי הרבה יתעסקו היהודים שמה להוציא הקבורים מתחת המפולת, בכדי להביא רבים מהם לקברות ישראל שאלת היהודים שבה לעמוד על הנקודה אשר עמדה עליה לפני ימי הפרעות, השינוים העזים אשר התעתדו לבוא זה מקרוב, לא יצאו מעולם הדמיון לעולם המעשה, ושאלת היהודים הנימוסית מונחת כחררה שאין לה הופכין. החוקים וההגבלות ככחם אז כן כחם עתה, אך בכלל עבר רוח אחר על פני מצב בני ישראל שוכני רוסיא האדירה, וישובו המים הזידונים וענן המשטמה חלף ואיננו, כל יושבי ערי ההרס אשר סבלו הרבה בימי הזעם, פה אחד יעידו ויגידו, כי אנשי ההמון ההוללים אשר לפני כמה חדשים עוד ארבו לחייהם ולטשו עין חמדה על רכושם. וקולם נתנו במשובה נוראה להשמיד ולאבד. לא כן בדיהם עתה, כי כאשר בא דבר שר הפנים החדש וישמעו אמרותיו הישרות והטובות ע״ד תועלת היהודים וטובם, שנה העם את דעותיו בין לילה, והפה שאסר הוא הפה שהתיר וכל קטיגור נעשה סניגור, הנה זאת תעיד לנו כמופת נאמן, מה צדקו דברי שר הפנים החדש בספרו הגלוי, כי מקור הרדיפות לא בחיק העם ימצא אך מחוצה לו, במוקשי פועלי און ותחבולות מסיתים, ועל נושאי המשרה תרבץ חטאת כבדה ונוראה. מ״ע „נאוואסטי"" מודיע (הובא בהוויעק No. 156) כי מה יום והלאה לא תתן הממשלה תעודות מסחר להחזקת בתי משקה, רק להיהודים אשר יבררו ויוכיחו בעליל, כי הבית אשר בו ימכרו משקה הוא קנין כספם, וגם המקום אשר הוא עומד עליו, הוא אחוזתם ורשות היחיד שלהם, ההגבלה החדשה הזאת נוהגת רק „במקומות אשר בהם הותרה ליהודים ישיבה תמידית״ (ר״ל במחוזות המערב והדרום). במכ״ע מאסקאווסקיא וויעדאמאסטי, נדפס המאמר הזה :)o. 153 הנשלח אליו ממקום גבוה (ונעתקו הדברים גם בהוויעק באחד ממכ״ע היו״ל בפ״ב (כוונתו על הנאוואיע וורעמיא) בא סיפור שיחה שהיתה לדברי הסופר בין מי שהיה שר הפנים איגנאטיעוו, ובין סופר מכ״ע הצרפתי „קלעראן״, והשיחה הזאת נגעה בכל השאלות הגדולות והנכבדות ובתוכן ג״כ שאלת היהודים, המושבת עליה בעת הזאת את עיני הממשלה, והגיעה לחריפותיה זאת בעת נשא השר הנ״ל את המשרה על שכמו סופר „הקלעראן"" יספר כי הגראף איגנאטיעוו הבטיחהו נאמנה, שהוא לבדו בתור שר הפנים היה נאלץ לכל מעשיו אשר עשה על ידי הגענעראל-גובערנאטארים מערי המדינה, אשר כפו עליו הר כגיגית, ויאלצוהו לבחור בשיטה שהחזיק בה, ובתוך הדברים אמר הגראף לאמר: „במאסקווא מתחו בקרת קשה על כל פעולותי נגד היהודים, והדבר הזה הוא זר ותמוה, כי ממאסקווא בעצמה יצאו הצעות לחוקק נגד היהודים חוקי עמל ומועקה מלאים אכזריות נוראה, אשר אני מאנתי לתת להם תקף ועוז, עכ״ל הגראף איגנאטיעוו לדברת סופר „הקלעראן"". והנה אם באמת יצאו דברים כאלה מאת מי שהיה שר הפנים, כי עתה אין לנו אך להתפלא ולהשתומם על המרחק הגדול אשר ביניהם ובין האמת כרחוק מזרח ממערב, וע״כ נוטים אנחנו להאמין כי דבר סתר יצוק בהשיחה הזאת ובכל ענינה, כי קשה מאד לצייר בנפשנו, איך איש גדול ורם בזה, הנושא את המשרה היותר נעלה בכהונות הממלכה ונוטל חלק בראש, בהתרת כל השאלות הנכבדות העומדות ברומן של צרכי העם והממלכה, איך יכול איש כזה לשכוח קל מהרה מעשים שהיו, ואיך מצא את נפשו להגיד להסופר „הקלעראן״ דברים רחוקים מן האמת מרחק אין קץ? הן גלוי וידוע לכל יושבי רוסיא ולכל באי עולם, הנהגת הרשות המקומית במאסקווא בנוגע ליהודים, כל מכה״ע בארץ ובחו״ל עסקו במקצוע זה למדי ויהיה כערוגה שהכל דשין בה, עד כי למותר הוא לנו להציע לפני הקוראים את כל הדברים ההם שכבר נודעו להם זה כמה, אך נעתיק מועט מחזיק מרובה, אשר יספיק לתת להקוראים ציור נאמן עד כמה רחוקים ונפתלים הדברים: אשר ממאסקווא יצאו הצעות נוראות ואכזריות נגד היהודים, והוא הגראף איננאטיעוו מאן לאשרם ולקיימס „בעת אשר חורבן קהלות ישראל בערים רבות בדרומה של רוסיא, הפיל אימתה ופחד על כל יהודי רוסיא, כי המה ראו בדאבון ובשממון את ספחת הרדיפות הולכת ומתרחבת, אז נדפסו במכ״ע דברי קול קורא של שר העיר הגראף דאלגא- רוקי, דברים המפיצים אור יקרות על דעות הרשות המקומית ושיטתה בנוגע לשאלת היהודים, ואלה דברי הקול קורא״ „כל הסרים למשמעת הקיסר יר״ה, בלי הבדל דת ומפלגה ומצבם בהחברה, אם רק את חובתם האזרחית ישמרו לעשות חוקה אחת ומשפט אחד להם ומחסה הממשלה ינוח עליהם בשוה, בלי תוספת משוא פנים לזה וגרעון לזה, אך במדה אחת לכולם, ועל כן תועבות הזרים הפרועים לשמצה אשר יתנפלו על מחזיקי אמונה אחת ויכוננו להשחיתם, תועבות כאלה הן מרגיזות ומרעישות ממקומן את עמודי הממשלה והחברה הלאומית, וגם עקשות פה המסיתים לתועבות כאלה הוא חטא נורא ובגד ומרד בהממשלה"". „הדעות האלה הכלולות בהדברים הנזכרים היו לקו להרשות המקומית במאסקווא בכל ימי התלאות והבלהות נגד היהודים, ובכל הימים אשר שימש הגראף איגנאטיעוו בכהונת שר הפנים בחדש אפריל בשנה הזאת הוציא הגענעראל גובערנאטאר פקודה אל כל השוטרים הסרים למשמעתו, לבל ירחיקו את היהודים שאין להם זכות לשבת במאסקווא באכזריות חימה ובחומר הדין, אך לחוס ולרחם עליהם ולנהוג בהם בשובה ונחת, באופן שלא תזיק יציאתם לבריאותם או לעסקיהם, שלא תהיה היציאה מבוהלה ודחופה, אך בסדרים ישרים וברגש אנושי, ושיהיה תמיד „כחא דהיתירא עדיף״, רוח אהבת היושר והמשפט המרחפת על פני הפקודה הזאת, תנוח על כל שאר הפקודות, וכל הנהגת הרשות המקומית נגד היהודים יושבי המקום וגם הבאים הלום מערים אחדות; וזה מקרוב כאשר פנו ראשי הבערזע מווארשא בבקשתם אל שר האוצרות לפנות את מכשולי ההגבלות לפי שעה בנוגע ליהודים המבקשים מכתבי מסע לנסוע אל שערי המצבה למאסקווא, והגראף איגנאטיעוו שלח את הבקשה הזאת אל הגענעראל-גובערנאטאר המאסקוואי, וידרוש ממנו שיגלה את דעתו על אדותה לקרב או לרחק, אז לא בסתר הגיד הגענעראל-גובערנאטאר, כי מסכים הוא לכל דבר ראשי הבערוע, ויודע ומכיר בעומק לבו שההגבלות נגד היהודים הן הגבלות נגד המסחר וחרשת מעשה הכללית, אולם כבר אחרו את המועד, אחרי אשר שערי המצבה כבר נפתחו, והנה אחרי כל הדברים והאמת האלה, נקל לראות עד כמה אי אפשר להאמין בהדברים המיוחסים להגראף איגנאטיעוו ע״י סופר „הקלעראן״, שהרשות המקומית במאסקווא דרשה חוקי מעמסה ומועקה בעד היהודים״ עכ״ל מעיר סמאלענסק מודיעים במכה״ע, שאזרחי העיר הקימו שער החנויות (באזאר) וישכירו את כל החנויות אל הרוססים התושבים, וכוונתם היתה בזה, לשבור מטה לחם להיהודים החנונים, אך האכרים עוברים „סחור סחור״ על יד השער ההוא, וסבוב יסובבו עדי יבואו אל חנויות היהודים, והרוססים התושבים מחזיקי החנויות החדשות יושבים בטלים באין קונה השורש הפורה רוש ולענה, תאות הפרעות והשערוריות, עוד יצמיח עוללות ובמקרים בודדים ונפרדים יצא לפעלו, תוקף הדינים והעונשים אשר החזיקו בהם השופטים בימים האלה נגד בעלי הפרעות. הוא הרפה את ידי האספסוף, אך במסתרים עוד יעשו מעשי חמס ושוד, או יבעירו אש בבתי יהודים מקרי רצח וחמס נגד משפחות יהודים קרו בכפר פלאנקי בכפר איגנאטאווקא, בקרבת קאלוואריע, בנאוואגעארגיעווסק (בעססאראבסקי גוב.). ובעיר ראשקאוו. התבערות פורצות בתמידות ובכח נורא בערי מדינת פאלען, שתי הערים הקטנות, אשר רוב יושביהן יהודים, ביעלסק ודראבין, עלו על המוקד בעיר האחרונה היתה התבערה גדולה ונוראה, והנשדפים אשר רובם ככולם אחב״י, נתונים הם בצרה ומצוקה, מקרה נורא מזה קרה בעיר ווארטא (גוב׳ קאליסקא). מסבה נעלמה התלקחה שם. התבערה, ומן הבקר עד הערב נהפכו לאפר מאה וארבעים בתים ובנינים ונשארו בעיר רק 56 בתים כמו אודים מוצלים מאש ההיזק רב ועצום, והנשרפים כולם אחב״י, רבים מבני העיר הוצנו כלי ריק, באין לחם לאכול ובגד ללבוש ובאפס צל ומחסה על ראשם. גם בעיר גריצע מחוז ווארשא, פרצה אש ותאכל כ״ה בתים ומשפחות רבות נשארו בעירום ובחוסר כל ע״פ פקודה השלוחה מהסאנאט מיום 27 מאיי שנה זו No. 2165 להגובערסקי אופראוולעניע דקיוב. נתעלה הסוחר מן גילדע הראשונה ה׳ אברהם קופערניק נ״י למעלת אזרח נכבד לדורותיו הוא וזרעו אחריו הוראדנא. מודעת זאת, כי גדולה היא מצות בקור חולים, ואין ערוך אליה, כי בה תלוים חיי האדם, ומה גם חיי איש מסכן חולה ודל, אי-לזאת, כל קהלת ישראל תתעודד לבנות בתי חולים לרפא לשבורי לב ולחבש לעצבותם. והנה עד שנת 1857 לא יסדה כנסת ישראל פה בית חולים כראוי בנין משוכלל לתכלית הנרצה, רק בחדרים צרים ואי-נקיות שכבו החולים, ובשנה הנ״ל התאזר הרב החכם הכולל, גביר אפרתי ואזרח נכבד לדורותיו, מ׳ בנימין אשכנזי הי״י ב הגאון מופת הדור וחכימא דיהודאי מו״ר יהושע העשיל אשכנזי ז״ל האב״ד מלובלין, ויקנא לעמו, ויוציא הנהגת בית החולים מאפוטרופסות של האינספעקטאר זאביעלא, אשר הועילה להוות האומללים, וברוב עמל ותלאה הוציא מחדרים אימה, ובמקום צלמות עשה סדרים ישרים, ויקדיש כל רגשי לבבו לטובת אחיו האובדים, ויצו לטהר את הבית, להחליף השמלות וישנהו לטוב, ומדי יום ביומו יבקר את חולי עניי עמד בכבודו ובעצמו, וכל טרדה לא תעצרהו, ויהי ברבות הימים בראותו כי צר הבית מהכיל את החולים הרבים, ובגלל זאת גם האויר חיי נפשות להחולים ורוח אפם, נהפך למשחית, העיר את לבב שר הפלך לתמוך את ידו, לבנות בית חומה גדול ורחב ידים לחולי בני עמנו, וחפץ ה׳ בידו הצליח, ובשנת 1868 החלה מלאכת הבית, וזרוע ה׳ תמכתהו, לבנות בית חולים ארמון גדול בנוי לתלפיות, כלול בהדרו. לתפארת ישראל להחיות נפשות נענות, ולהשיב לב נדכאים; — האיש המורם מעם הזה, בראותו אור מפעלו יהל ויופיע כאוד שבעתים, וישים אל לבו לדאוג לחיי העניים הזקנים, אשר ככלות כחם מתבוססים כדומן על פני רוצות, לחרפת מין האדם מבחר יצורי-יה, ובהשתדלותו הגדולה בנה כמו רמים בית אוסף לזקנים עניים בחצר ביה״ח, שמה ארוחתם תנתן להם לכלכל שיבתם בכבוד שמה ינוחו יגיעי כח, שמה ישאפו רוח צח מעצי הגן השתולים בנאום להשיב נפש, וכאשר שמעה הממשלה את שמעו הטוב, ותשים המשרה על שכמו לפקח גם על בתי החולים הנוצרים, ואותות הכבוד הנחילתהו וברבות הימים הרימתהו בחור מעם להיות נגיד ומצוה בעירנו, ותפקדהו לדירעקטאר על כל בתי האסורים אשר בפלך גראדנא, לשבת בסוד שרי הממשלה ואצילי העיר ובקהלם יחד כבודו וביום 5 יולי יחוג את חג חצי היובל, ככלות 25 שנה מעת הושם המשרה על שכמו, לנהל את בית החולים ביד רמה בהשגחה גדולה ונמרצה, כל שועי בני עמנו ונכבדי העיר וכן שרי העיר הנוצרים אפרתיה ואציליה, והיושבים כסאות למשפט. כולמו שולחים לו אותות אהבה ברכה וכבוד ליום הנועד ההוא, וכולמו יודעים להוקיר מפעלו הגדול, כי בהשתדלותו הנאמנה הי׳ מחסה ומגן לאלפי נפשות הזקנים והחולים העניים, אשר עיניהם צופיות לישע ורחמים. — וגם אני אברכהו נגדה נא לכל עמי, כי ה׳ ירים קרנו בכבוד ותפארת יאריך ימיו בטוב ובנעימים, למען יהיה מחסה לחולי עמנו ומעוז לאחיו האובדים, וירום וינשא למעלה ראש, ויזכה לחוג את היובל בשמחה ובעליצת נפש לכבוד כל בית ישורון, ועיניו ועינינו תחזינה בנות שלום וסכת ציון הנופלת תבנה ותכונן בימינו,  איש יהודי כברכת האוהב עמו אנאניוב השודדים בצהרים אשר פרעו פרעות בעיר וואלע האצושאווא הקרובה לנו, עמדו למשפט לפני משפט הגלילי (מקרוזני סוד) בעירנו מן 19 עד 26 יוני המשחיתים נאשמו על דבר פשע רב, כי הציתו אש ברחובות העיר והשליכו בה את סחורות היהודים, ונענשו לשבת בכלא משלשה עד שמונה ירחים, לבד שלשה אכרים אשר סבלו עונש גדול, ואלה הם: האכר סופראן אשר השדוד ה׳ משה ביטעלמאנן תבע ממנו את הזיקו, ונחרץ משפטו לשבת בכלא שלשה ירחים ולבד זאת לשלם להשדוד חמש מאות וחמשים רו״כ: האכרים קאוואל ודראגאן שולחו אל ארץ גזרה (סיביר) לצמיתות. הראשון אשמתו בראשו. (הוא הצוען, ציגאן, אשר דברתי אדותיו במכה״ע רוססקי יעוורעי נומר 14), כי הוא היה הראש וממנו החל הנגף, והשני שרף סחורות היהודים וקרע לגזרים שטרי המלך ושטרי חובות. עתה נקוה כי יהפך שב ההמון עלינו לטובה, בראותו כי מלכנו האדיר לא יפלה ולא יבדיל בין עם ועם, וכל עבדיו ריבלין הנאמנים בנים אהובים בעיניו. סוראז פלך צערניגאב. בשבוע העבר כאשר עברו דרך עיר קלינצי, אשר במחוזנו; שר פלכנו עם הגענעראל- גובערנאטאר מקיוב, נתכבדו להתיצב לפני גדולי הרוזנים ההם, גם יהודים אחדים מעירנו ומעיר קלינצי. — הגענעראל גובער- נאטאר דרוש דרש מאת האיספראווניק מעירנו, ומאת ראש העירונים מקלינצי, אשר היו שם. אודות שלום אחב״י במחוזנו והמה ענו לו כי שלום אמת חופף עלינו. גם שאלם אם שלמים אנחנו עם שבנינו האזרחים, אם בשלום ובמישור נתהלך עמהם גם על זאת השיבו לו כי נשב אתם בשובה ונחת, ועולה לא נמצא בנו; וביותר השתדל האיספראווניק להמליץ טוב עלינו, יעל זה יזכר שמו לטוב. אח״כ הזהיר את השרים האלה אשר עתותינו בידם, להחזיק בזהירות יתירה את הסדרים והמנוחה על תלם, והמה הבטיחו לו כי שלום יהיה לכל החוסים תחת כנפי משמרתם . גם אל היהודים הראה פנים מאירות, וידבר אתם דברים טובים דברים נחומים, והבטיח להם, כי כלה שוד תמו שערוריות מן הארץ, ולא נוסיף עוד לדאבה הדעפעטאציע הזאת היתה לנו כטל של תחיה, ושיקוי לעצמותינו הנדכאים והנדחפים. מפצעי הרעמים, וביחוד פעלה על לבות אחינו מעיר קלינצי, אשר כנודע רחפה על העיר הזאת סכנת האי סדרים, מקנאת הסוחרים, ומגדודי היחפים המתגודדים בה למרבה. ועתה חבשו צוררינו אשר תמיד קצו בנו, את פניהם בטמון, ולא יוכלו לפצות פה נגד היהודים, ומעתה נוכל מ. מאהן לקוות כי שלום יהיה לנו."
021-HZF-1882-07-18-001-09207_toc_6,מה לתבן את הבר!," מה לתבן את הבר! כי לא בחפזון תצאו ובמנוסה לא תלכון כי הולך לפניכם ה׳ ומאספכם אלהי ישראל (ישעיה נ״כ ו""כ) על עב קל על כרוב הדמיון, רכבו המונים המונים אומללי רומעניא לארץ ישראל, ויהיו מלאים תקוה כרמון, מתעדנים ומתרפקים כעוללים בחיק אמם הורתם, היא ארץ אבותיהם. ועתה חזות קשה הוגד לנו מעיר יפו ומעיר הקודש ירושלים, על דברת הגודדים ההם הנאנחים ונאנקים, מבקשים לחם ואין, וישכבו בראש חוצות מבלי מחסה וצל ומאפס משען ומשענה. השמועה הרעה הזאת הרעישה את לב העם כרעם בגלגל, ונבקה רוחו בקרבו ועצתו התבלעה, ויהיה כאשר יחלום הרעב והנה אוכל והקיץ וריקה נפשו, אלה לאלה שואלים, אלה לאלה ממללים, וכמעט תמה נכרתה האמונה בהצעת ישוב א״י, משוש ישעם ורעיון חשקם. אחרי אשר הורה הנסיון כי תחת בושם המליצות מק היה, והדמיונות היו קלים מני ארג, ורק רוח אספו בהפניהם בעלי החלומות הנעימים. כעת מתעוררות בלב כל איש השאלות האלה: „מי הסב באסון האומללים האובדים בארץ אשור והנדחים בארם נהרים, ומה מצב הצעת ישוב א״י, אחרי המסות והאותות והמופתים האלה״ נשיבה נא על ראשון ראשון ועל אחרון אחרון, חטאה גדולה חטאו הסופרים השרפים בשפתים דולקים, בני רשף המגביהים עוף, בהטילם סער גדול בלב העם, ובערבם תערובות ובזווגם זיווג שאינו עולה יפה: את תנועת היציאה עם ישוב א״י שני הענינים האלה לא ראי זה כראי זה. תנועת היציאה היא תולדה נמשכת ממקרים ילדי יום אשר כאשר יחנו כן יסעו, ובאפס הסבה יחדל גם המסובב, וישוב א״י היא תקוה נצחית אשר לא במהרה ימלא צבאה לצאת מעולם הדמיון לעולם המעשה. הסופרים ההם לא עשו מעשיהם ביושר אך בחריצות, המה ראו כי עת מצוא היא להלהיב את לב העם בפתגמים כדרבנות וצלצלי שמע (פראזען), וישימו להם לקו את המשל הקדמוני „אדמוקדך יקור זיל קוץ קרך וצלי"", ועי״ז הוכיחו לדעת כי לא ידעו את רוח העם והלך נפשו, בחשבם בשגיונם כי קשה הוא לעורר בלב העם את הרעיון הלאומי, ועל כן העלו את השלהבת הזאת אשר אין בכחם עתה לכבותה, ושתים רעות עשו ע״י אשר הרכיבו את הצעת ישוב א״י על גבי תנועת היציאה, על ידיהם ננערו כארבה הרבה מאות משפחות וינהרו כיונים אל ארובותיהם לא״י, לעשות כדברי הסופרים ולאסוף את תוגרמא האזיאטית כאסוף ביצים עזובות, ולחלק ביניהם „את עוד הרוב בעוד הרוב בחיים חיתו"". והם השיבו עשר מעלות אחורנית את הצעת ישוב א״י, ע״י הבאישם את ריחה בעיני העם בפחזותם ובקלות דעתם. האם נחוץ היה להעלות על במת הסופרים את הצעת ישוב א״י רק בימי הזעף והמהומה? האם המאור הגדול הזה, התקוה הלאומית, יגיה אורו רק בעת חשך ואפילה מסביב, ולפני לחמנו, לחם אבירים זה, אנחתנו תבוא, ולא ימתק לחכנו רק בשבתנו בתוך האפר ובאנק חלל מכל עבר? לא ולא, הצעת ישוב א״י לא שושנת קברים היא ולא צוואת שכיב מרע, לא במקרים ופגעים היא תלויה ולא בעידנא דרתחא תפרח ותעשה פרי, אך בימי שלום ושלוה, בימים אשר השכל איננו מעונן ממקרי יום ויום ופעולותיהם ושינויהם, אך בימים כאלה עת לעשות היא. כמה גדלה התלהבותם של הסופרים עד אשר קמו נגד ישוב האומללים באמעריקא, ויחשבו כי אם ישולחו האומללים לאמעריקא או אה״ק בדד תשב ולא יהיה לה גואל. האין הדבר הזה דומה להמסופר ע״ד פלוסופי ימי הבינים טוחני הרים בסברא בבית מדרש מדעים „סארבאנגע"". הם נמנו וגמרו בפלפולם כי אין דעת האדם מכרעת לבחור באחד משני דברים הדומים זל״ז תכלית מכל צד, ובאין הכרעה אין בחירה, ונמצא, הוא עומד באמצע כל ימיו ואיננו אוחז לא בזה ולא בזה, אולם הם לא אמרו די בסברתם ויעשו בחינה לראות אם נכונה הסברא גם בהלכה למעשה — ויכינו שני ככרות לחם דומים זה לזה כשתי טיפות מים, ויביאו אחד מעם הארץ איש רעב ללחם ויציבוהו בין שני הככרות לראות גם עמירתו באמצע מבלי לנגוע בהלחם אך מה עשה ע״ה, הוא החל בכבר האחד ויכלה בככו' השני, והפילוסופים ראו כן תמהו, ויכעסו על ע״ה אשר ביטל את סברתם ולא חמל. כמראה הזה ראינו גם בתנועת היציאה. מלחמה כבדה נלחמו הסופרים ע״ד השאלה: אמעריקא או א״י (רק יחידי סגולה החזיקו בשיטת אין אונס), ובתומם חשבו כי שתי ההצעות האלה, אחת דוחה את חברתה, אך הנסיון בא והוכיח, כי אין זו נוגעת בזו כמלוא נימא, ושתיהן יכולות להשתמש בערבוביא, והנה אם היציאה לאמעריקא אשר בעבורה בקשו החברות והועדים חשבונות רבים, וארובות ההתנדבות בכל ארצות תבל בעבורה נפתחו, אם היא לא עשתה פרי עאבו״כ הבריחה לא""י והסמיכה על דברים שלא באו לעולם — על כן בת קול מנהמת כיונה וקוראה באזני הנדחים: „שובה לאהליך ישראל״. נחוץ הוא להתיר את הקשר המסובך, ולהפריד בין הדבקים אשר נתדבקו ללא חכמה: ישוב א״י ותנועת היציאה, מה לתבן את הבר? ישוב א״י לא יצא לפעלו ע״י בריחה מבוהלה ודחופה, אך בשובה ונחת בתבונה ודעת. השר אליפהאנט, ראש המדברים בענין זה, החל לעסוק בהצעת ישוב א״י וכתב את ספרו עוד לפני המקרים והפגעים, וע״כ אין שום קשר וצירוף בין הצעתו ובין המקרים האלה ותנועת היציאה אשר ממנה וצאה. המקרים האלה הועילו רק כ״כ אשר הוכיחו רבים לדעת כי רומעניא ושאר ארצות הן לנו רק מלון אורחים ולא ישיבת קבע, וגם אלה מאחב״י אשר קורות בתיהם ארזים ולע״ע שלום בחילם ושלוה בארמנותיהם, גם דשני ארץ אלה הם מכרכרים רק על קורי עכביש ושמחים על הקיקיון. זה הוא הדבש אשר רדינו מן ימי הרדיפות — אך אל נבהל ברוחנו להביא בתוך הערבוביא ואל עולם התהו גם את הצעת ישוב א״י. בההצעה הזאת נעסוק בישוב הדעת ובמתינות בסדרים כונים ובכח קבוצי, לא נשפוך את מררתנו על הכי״ה ולא נריב בגדולים וטובים ממנו, כי עת לבנות היא ולא לפרוץ, לכנוס אבנים ולא להשליך אבנים, ומובטחים אנו כי גם חברת כי״ח גם כל גדולינו ואדירינו, קמים רק נגד הצעת ישוב ארץ ישראל בתמונתה הפרועה לשמצה, בהזברה זבר לא טוב עם תנועת היציאה, אך לא נגד הרעיון הקדוש וההצעה הנעלה בעצמה, אשר לשמה ולזכרה תאות נפש כל איש ישראל. נ״ס"
021-HZF-1882-07-18-001-09207_toc_7,הצופה לבות ישראל," הצופה לבות ישראל ימי עבודה ועמל הימים האלה לכל החברות והאגודות העומדות תחת דגל „חברת כי״ח הכללית"" בפאריז, ועל צבאם חברת מענשען הויז הצעירה לימים והגדולה במעשים טובים אשר ביום נטעה שגשגה ובין לילה זרעה הפריחה. בעבודה קשה בחומר ובלבנים ובכל עבודה בשדה עמוסים אצילי בני ישראל המתנדבים בעם. וראשי פרקים מן עבודת ענק אשר נטו הנכבדים ההם את שכמם לסבול, הלא הם: לקט נדבות, בנין בתי מקלט להזקנים ובתי חינוך להילדים, וקנין אחוזות להושיב בהם את עובדי האדמה. להיות לנאות שלום ולמשכנות מבטחים להנפשות הפורחות גולי רומעניא, הנה אין בדעתנו לפלס במקום הזה את ערך מעשה הצדקה, ולא לקצוב את עבודת הקדש מצד תועלתה או קלקלתה, אף לא נעיף עין על הקוצים העוטרים מסביב את השושנה ועל השאור שבעיסה המעכב, כי אם כה או כה, כבוד הנדיבים במקומו מונח, הם הגדילו פעלים והפליאו לעשות, ולכן לא ניעף ולא ניגע לתנות תוקף פעולותיהם ולקשור להם כתרים על כל תגמוליהם, חזון גדול ונשגב הוא אשר ראו עינינו, כי בעלי חברת כי״ח, אשר משם רועה אבן ישראל בעת החדשה, לא התרפו ביום צר לא נמס לבם למראה השואה, אשר לפתע פתאום המטירה חזיוי רעמה ותכאיב כל חלקה טובה בעולם היהדות, אך כהרף עין יצאו ברוח אמיץ חלוצי צבא לקראת גדוד הצוררים הנצבים במערכה נגדנו. למן היום אשר נוסדה חברת כי״ח לא עמדה עוד בלהב מלחמה נוראה נגד העריצות ורשע כסל, כמלחמת האנטיסעמיטיזמוס בשתי שנים האחרונות. ועל כן המלחמה הזאת היא משיחתה וחנוכתה של החברה הנעלה, והיא הכניסתה בברית בין הכתרים ותקדישה לנצח, הרוח הגדול והחזק מפרק הרים ומשבר סלעים, רוח השנאה הנוראה, והקולות והלפידים וסערת אנקת חלל אשר התחוללו בפאממערן, באונגארן וברומעניא הגדולה, כל צללי אימה ופחדים אלה היו כטל אורות לברוא על כל מכון הר ציון ועל מקראיה, בכל מושבות בני ישראל. נוגה האחדות ושמש שלום, ויפליאו מעשיהם לאסוף את הצולעה ולקבץ את הנדחה, ולשים את הנהלאה לגוי עצום, אשר תומו הוא מעוזו ותקפו צדקתו סלה, וע״כ לא נפריז על המדה אם נאמר: כל מה דעביד רחמנא לטב עביד!. כאבן נזר בין כל החברות הנכבדות תתנוסס „אגודת אחים״י (lischiatonהלונדאנית. על דברת החברה הזאת אמור יאמרו אחב״י באנגליא, כי היא נושאת משרת שר החיצון לעניני ישראל בתבל. לנגד חברת שלוחי הקהלות (areutiesאשר תכהן רק בכהונת שר הפנים . בעניני בני ישראל יושבי אנגליא, הן אמנם לעתות שואה ומצוקה אלה התחרו שתי החברות האלה לשאת שכם אחד במעשה הצדקה, וכל אחת מהן חשפה את זרוע עוזה במלחמה בשלום לנצח את רעותה ולעמוד בראש בכשרון המעשה ורוב פעלים, וגם שלוחי הקהלות אשר כל כבודם צפון פנימה, וגבול אנגליא הוא החוג אשר עד פה יבואו ולא יוסיפו פעליהם לצאת הלאה, גם המה משום „עת לעשות"" יצאו מגדרם, וישמיעו ברמה קולם ויקומו על נדיבות וימתיקו סוד ויביאו עצה, ויבראו הצעות שונות כיד נסיונם הטוב עליהם, אשר בבית מדרשו ילמדו זה עדן ועדנים, ובכל אופן לא נוכל להשיא עליהם עון „התעלמות"" ועמידה מרחוק בעוד אחב״י טוב עים בים צרה״, אך אגודת אחים הצעירה והמלאה רוח עלומים, אשר מלוא כל הארץ כבודה ובמרחקי תבל תשים משטרה ותשפוך את רוחה, היא התרוממה במעשה הצדקה על אחותה הבכירה, ותתגבר כלביאה ברוח כביר, ותקח את העוז והמשרה מידי חברת כל ישראל חברים, אחרי אשר מעשי החברה הזאת נשאו פרי לא ישוה להם (כאשר בארנו בגליון הקודם), ותהיד לגברת שלטת ברוח היום, ולשרתי בעניני שאלת היהודים וסדרי תנועת היציאה וכל הענינים התלוים בהם. היא נשאה נם ותתקע בשופר גדול, ורוחה הוא קבץ את גדולי אנשי השם באנגליא, ואחריהם גם בשאר הארצות, לעורר יחד תנועה מחאית באייראפא כולה, נגד השיטה השובבה והסוררה, שיטת האנטיסעמיטיזמוס - ובגלל כל הגדולות והנצורות האלה אשר בצעה „האגודה"" לטובת אום מחצבתה. בצדק נחשבה לנקודה מרכזית אשר ממנה תצא עצה ותושיה לכל בני ישראל בארצות פזוריהם, ולמקדש מעט לרוח הלאומי ולחומת האחדות ומשגב היהדות בחו״ל בעת הזאת. על כן נסורה נא ונראה את מצב האגודה והרוח המתהלכת באופניה, כי בה נראה כבמחזה את מצבנו ומצב היהדות בכללה, והשקפות משכילי הדור ומנהיגיו על המצב הזה ועתידותיו חק להאגודה הוא להתאסף מדי שנה בשנה, לחקור לבחון ולבקר אחת לאחת למצוא חשבון המעשים אשר עשתה במשך השנה החולפת ולבוא עד תכונתם. עת לכל חפץ היא ום הפקודה לקרב ולרחק לזרות ולהבר. להשקיף בחזות הכל על המעשים שכבר נעשו, ולפלס נתיב להמעשים אשר לא יצאו עוד ממחשבה אל הפועל, ואם נקשיב רב קשב להדברים הנאמרים ביום ההוא, אז בסקירה אחת נוכל לדעת את תכונת החברה ודרכה. בשנה הזאת הרבתה האגודה לפעול ולעשות יותר מאשר פעלה במשך כל השנים מאז הוסדה, ודעת לנבון נקל כי גדולות ונכבדות נדברו אנשי האגודה ביום הדין, בכוננם לחקר מעשיהם, לבית הועד הזה נובילכם, קוראים יקרים ואתם עשו אזנכם כאפרכסת לשמוע את הדברים ולהבין רעיונם ותכליתם „הבאראן הענרי דע ווארמס פתח פיו בחכמה ויאמר: אתם נצבים היום כולכם בבית הועד, סופרינו עוזרינו ונדיבינו, והנני יודע ומרגיש את פחיתותי, כי קטונתי מכל הגדולה והכבוד הזה, לעמוד על גבעת המורים והמנהיגים לחברת אנשי שם אך בהיושבי בשמים אשים מבטחי, כי הוא ישלח לי אורו ואמתו ויורני בדרך אלך. בתור נשיא וראש המדברים אחשבה אל חוק ללכת בדרך כל בני גילי במעמד הזה, לדבר ע״ד קורות האגודה וארחותיה בימים אשר עברו ותקותה לימים יוצרו. אולם דרך קצרה אבחר, לא אפרוט אחת לאחת את כל מעשי האגודה, אך להחפצים לדעת את דרכה אורה את החוברת של נתינת דין וחשבון אשר יצאה בימים האלה לאור. החוברת הזאת מוציא במספר צבא כל המעשים והפעלים, והשקפה קלה על פני החוברת תספיק למדי לברוא להקוראים מושג נכון ע״ד מטרת האגודה ודרכיה״. „כספוג שסופג את הכל וקולט את המחשבות, הכחות והמוחות, היתה לנו שאלת היהודים ברומעניא, הגדולה, אין די מלה בלשוני להביע את רגשי שמחתי על החזון הגדול אשר ראינו בארצנו אנגליא, כי התעורר כל העם כאיש אחד חברים ויצא לעזרת העשוקים והרצוצים, לא אשוב גם כן לדבר ע״ד הקורות והתלאות בעצמן, כי לא ארגיש בעצמי די כשרון לברוא ניב שפתים לרגשי יגון ושממון המכאיבים לב כל איש ישר, אך לא אוכל לכלוא את רוחי ולחשוך את פי מהגיד דעתי בגלוי, כי לו היה השלום הפנימי במעוננו ואחרות גמורה וחלוטה בתוכנו, אזי לא עלה המצב המעציב למדריגה הגבוהה הזאת שהגיע אליה. לולא המדנים בין אחים, לולא חלוקי דעות, פלגות כתות, התפרדות החבילה, ריבי אמונה ושאר הקוצים אשר ידקרונו פנימה, לו היתה כנסת ישראל בצורה וחזקה בפנים, אזי היה בנו כח להרים מצח נגד הפגעים הרעים ולהתגבר עליהם, אוי להן לבריות שרואות ואינן יודעות מה הן רואות! חרון אף אשר בא לעולם, לא נגד היהודים הרומענים לבדם שורר בתקפו, אך נגד כל היהודים, ואם כי לע״ע אור הדעת והחופש יהל בין העמים המשכילים, אך מי לידינו יתקע, כי בקרב הימים לא יבוא ליקוי גדול כזה וחשבו המאורות ונמקו בחוריהן? הנה על כן חובה קדושה מוטלת עלינו להתאחד ולהתבצר פנימה, הננו מתי מעט בלאומים, אך לא ברוב עם גבורה ונצח, רק האחדות תתן עוז ועצמה, אם בה נבקש מעוז ונצא למערכה כצבא גבורים מלומדי מלחמת מגן, אז נוכל להעמיד פנים נגד כל גל וגל אשר יתרומם אלינו לשטפנו בזרם עוזו, כללו של דבר — את האחדות ואת רוח הלאומי הישראלי נחגור למזה לנו, ובו נבוס צרינו״. „המטרה הזאת היא ראש פנה „לאגודת אחים"" היא סמל הרתוק הגדול בין איש יהודי לרעהו בכל הארצות, לכן תפארתה וחותם תכניתה אשר תשא כציץ על מצח, היא המלה הנעלה והקדושה: אחד, הנזר הזה יציץ על ראשינו ובו נעבור בתוך מחשבי העתים, ואם במעוזו נוסיף להחזיק וימיננו תעשה חיל ותבוס אויבינו, ורגלינו תרמוס את הכפירים והתנינים הנצבים לנו לשטנה בדרך, אז יראו כל באי עולם את כח מעשינו וחין ערכנו, ואז ירחיב ה׳ את גבולנו למען נוכל להגדיל ולהאדיר פעלנו בארץ, הציר אשר עליו תסוב פעולתנו הכללית הוא הטבת המצב המדיני והרחבת הדעת וההשכלה בין אחב״י שתי המטרות האלה כתאומי צביה יתלכדו ולא יתפרדו, ואין תקומה לאחת בלעדי רעותה. הנה חוב קדוש נטל עלינו לפקוח עיני שוטנינו לראות כי אך הבל יהמיון, באמרם עלינו כי במצולת הבערות הננו שקועים ההשכלה היתה מאור הגדול בחיי עם ישראל מאז היותו עד היום הזה. ההשכלה הישראלית לא אסופת חוץ היא, לא זמורת זר, אף לא קיקיון של המאה הי״ט, אך השכלה מקורית, תורה ומוסר אמונות ודעות, מדות תרומיות וחופש פרטי, הצפונים בתורת משה, בהקאנסטיטוציא הנעלה ההיא אשר בה הדת והחיים, מלכותא דרקיעא ומלכותא דארעא קשורים בקשר אמיץ, ההשכלה הלאומית הזאת ממלכות כל חללו של עולם היהדות. מן המפלגות העומדות בדיוטא התחתונה עד בני מרום ויחידי סגולה, (באמת אין מפלגות לישראל. ולא רק לישראל אך לכל יוצאי חלצי שם זרו סדרי הבל ותהו כאלה), ועלינו להשתדל להרחיב ולהפיץ את אור ההשכלה ולהעלותו גם במבואות האפלים אשר עוד לא האירה שמה, מפני צללי ימי הבינים״ „עלינו לשבח גם כן לאנשי בריתנו בעלי הדת הנוצרית, האצילים והגבירות, אשר התעוררו להחיש לנו עזר ולשפוך את מרדתם על שונאינו ומנדינו, לוח כתוב הדר בין לוחות דברי הימים לבני ישראל, יהיה פרק המיטינגים באנגליא, אשר פעלו פעולה נמרצה לשנות את מצב הענינים בארץ רומעניא. האמת אגיד ולא אכחד, כי בעת אשר נוסדה חברת מענשיען - הויז, הייתי מקטני אמנה ולא בטחתי בה כלל. אך הזמן הורני לשמחת לבי כי שגיתי שגגת אנוש, וזרע חברת מענשיען הויז הכה שרש וישא ציץ ויעשה פרי. — על כן על דעת כל קהל בני ישראל אגיש תודה להחברה הנעלה בגלל כל החסד והאמת אשר עשתה עמנו! (מחיאת כפים)"" אחרי הבאראן דע-ווארמס נשאו מדברותיהם אנשי התהלה: מאקאטטא המטיף פראפעססאר מארקם. המטיף רבינויץ מאפריקא הדרומית, זעליגמאן מנויארק, השר יוליאן גאלדסמיטה, שלאסט, פראנקלין, מאגנוס, אך לא נעתיק את דבריהם הנכבדים כי תקצר ידיעת „הצפירה"" מהכילם, רק על דברי ווארמס נעורר את לב הקוראים. „הפוך בה והפוך בה דכולא בה"", ובפרט דבריו על אדות האחדות ורוח הלאומי בישראל ראוים להכתב באש שחורה על גבי אש לבנה. האיש דע- ווארמס מחייב את כל גדולי ישראל, כי הוא בעת הזאת גדול הדור ואין כמוהו בין אחב״י המכהנים פאר בהיכלי הפארלאמענטים, גדולתו של ווארמס עלתה בימים האלה כ״כ, עד כי עשתה לה השמועה כנפים באנגליא שהוא עתיד לרשת מקום ביקאנספיעלד, לעמוד בראש מפלגת הטאריעס או הקאנסערוואטיווים, ואיש כזה לא חת ולא זע לפאר ולרומם את האחדות ואת רוח הלאומי הישראלי, אשר השועלים הקטנים חותרים בכל עוז לכסות עליהם במשאון, ולשנות את השם „יהודים"" בשם „בעלי דת משה״ החוברת השנתית הנזכרה למעלה בדברי הבאראן דע ווארמס, תכלכל סיפור מעשי האגודה במשך כל השנה החולפת. שלשה הפרקים הראשונים מדובר בהם נכבדות ע״ד שאלת היהודים ומהלכה בארץ רומעניא, ע״ד תנועת המיטינגים והמשא ומתן בבית הפארלאמענט. וכתר חכמה והגיון מכתיר את שלשת הפרקים האלה, והוא פרק נכבד ומאד נעלה, כתוב הדר בידי החכם ה׳ לוי הסופר והמזכיר לאגודה, בו הוא מוציא במספר הסטאטיסטיק ציור נאמן ממצב החמרי והמוסרי של אחב״י בארץ הזאת. אחרי הפרקים האלה נמצא מאמר נכבד מאת הנוסע אפלאלו ע״ד מצב אחב״י במאראקקא, ומעמד בתי הספר הנוסדים שם מטעם האגודה, ונמשך אחריו מכתב מאת משה הכהן ע״ד בתי החנוך לבני ישראל בבאגראד, שם יעברו לפנינו כבני מרון אחב״י בארצות הקדם בצורתם וצביונם הטבעי והאמתי, בלא כחל וסרק המליצה, וכבראי מוצק נראה את שלשלת התפתחותם המוסרית והלך רוחם והגיוני לבם וכל ארחות חייהם, וכעין „סילוק"" נאוה ומלא חן, נמצא בהספר מאמר מאת משה פרעסקו ע״ד מצב קהלת ישראל בדמשק. השורה האחרונה אשר תזהיר לעינינו באור יקרות יותר מכל דברי המאמר הוא, שבתוך מספר 882 יהודי דמשק המחיים את נפשותיהם מיגיע כפיהם, נמצאים 650 בעלי מלאכה ורק 275 סוחרים זרוכלים. המספר הזה ישים לאל את האשמה הרובצת על אחב״י בארצות הקדם, שהם רועי רוח והולכי בטל ומוכים בנגעי העצלות וההזיה המאהאמעטאנית, ונהפוך הוא הוא יוכיח שרק עבודה ועמל כפים הוא עמוד התוך אשר קהלת ישראל בעיר ההיא נשענת עליו החברה למשען גולי רומעניא אשר בנויארק, עוד לא עלתה מטיט היון ולא כוננה אשוריה עד היום. גלי תנועת )Hebrew Eui- היציאה ומשבריה אשר עברו על ראש חברת השיבוה עד דבא וכמעט שמו קץ לה, אך בכל זאת אחרי המרחפות והמפלות, עוד תתעודד החברה ולא עזבה לאנחות את עול אלפי האומללים התלוים על צוארה. מיום הוסד החברה הזאת (בשנת 1881) עד היום הזה אספה נדבות לערך 75,158 דאללאר, ושריד כמעט נשאר באוצר החברה בעת הזאת רק 7,252 דאללאר. מן יום 1 דעצעמבער בשנה שעברה פנו אל החברה 3693 גולי רומעניא, מהם 3000 כבר נתקבלו מאת החברה והחברה הפיצתה בערים שונות (1) ולפי זה עלו ההוצאות על כל איש ואיש מן הגולים סך כ״ה דאללאר דעת לנבון נקל כי אין לאל יד הנדבה הקטנה הזאת לשים להנודדים מכון לשבתם ולהיות להם לעזר עדי ימצאו עבודה ומחיה בארץ."
021-HZF-1882-07-18-001-09207_toc_8,גלעד (המשך מגליון 24)," גלעד (המשך מגליון 24) בית הרך. עיר בנחלת בני גד אשר בנו אותה לעיר מבצר (במדבר ל״ב, ל״ו) ובס׳ יהושע (י״ג, כ״ז) נקראה בשם בית הרם, ובימי בית שני נקראה בשם בית רמתא, וכן מפורש בירושלמי מסכת שביעית (פ״ו) בית הרים (בית הרם) זו בית רמתא, ובמס׳ שבת (כ״ו.) מלקטי אפרסמון מעין גדי ועד רמתא. וביוסיפון לרומיים (מלחמות היהודים א׳ ג׳) נקראה בשם בית אדמתא, והוסיף כי הורדום קראה לה ליפיאס. תכונתה היתה במקום תוצאות נחל יבוק אל הירדן. והוא מול עיר שכם. בית גמרה. בנחלת מטה גד (במדבר ל״ב, ל״ד, ל״ה, ל״ו), (יהושע י״ג כ״ז) ולפעמים נקראת גמרה לבד (במדבר ל״ב, ג'), ובמס׳ פאה (פ״ד, מ״ה) נקראת בשם בית גמר, וכן מפורש בירושלמי מסכת שביעית (פ״ט, מ״ב) בית גמרה זו בית גמר, ובימי היראנימוס הסופר הנוצרי עמדה עוד על תלה ונקראת אז בשם Bethnobris וכתב הר״י שווארץ כי מההרים הקרובים למחוז טזאלט ישתפך נחל קטן הנקרא ואד״י נימרין נכח בית אל. לתוך הירדן במחוז צפון יריחו כמהלך שעה אחת, ועל שפת הנחל בעמק הירדן נמצאות חרבות בית נימרא, ובעל כפו״פ כתב וז״ל, בית גמרה קוראים לה נאמ״ר והוא לדרום יעזר כמו שעה אחת עכ״ל. ולא ידעתי כונתו בזה, אם על חרבות בי״ת נימר״א הלא הן רחוקות הרבה מיעזר, ולפי לשון הכתוב תכונתה בעמק (עמק הירדן), ולפי דבריו (שעה לדרום יעזר) תכונתה בהרים סכות. בנחלת מטה גד (יהושע י״ג, כ״ז) יעקב אבינו יסדה בשובו מפדן אדם לארץ כנען, כי עשה שם סכות למקנהו (בראשית ל״ג, ל״ז) והיא נודעת גם ממלחמת גדעון (שופטים ח, ה׳) ובסביבות העיר עמק גדול הנקרא בשם עמק סכות (תהלים ס׳, ח׳ ק״ה, ח) ושם יצקו עברי שלמה את הכלים הגדולים אשר נועדו לבית האלהים (מ״א ז׳, מ״ו דהי״ב ד׳, י״ט), וחרבות העיר הזאת נמצאות עד היום למזרח דרומית בית שאן (בעבר המזרחי) סמוך אל הירדן. רמות גלעד, נחשבה לנחלת מטה גד ונבדלה ע״י משה לעיר מקלט רוצח (דברים ד׳ מ״ג. יהושע כ׳ ח׳ דהי״א ו׳, ס״ה) והיא נקראת בשם ראמות בגלער, ולפי עדות רז״ל במסכת מנחות (ט״ז) היתה העיר הזאת מכוננת למול עיר שכם בארץ כנען בהר אפרים, אשר גם היא היתה עיר מקלט רוצח, תכונתה היתה קרובה לנחל יבוק, לפי הנראה היתה עיר בצורה מאד ודלתות כל הארצות אשר היו לישרא בעבר הירדן, כי בימי אחאב ויורם בנו היו מלחמות רבות בעבורה בין ישראל ובין אדם, כנודע מספר מלכים. ולפי דעת הדי״ש יתנוסם כעת על מקום העיר הזאת המבצר הנקרא בלשון ערבית בשם קאלא״ת א״ל ראבא״ת, על ראש הר גבוה הנראה ממרחקים, וההר ההוא הוא אחד מההרים הגבוהים בהרי גלעד אבל כרמים, בארץ בני עמון ונפלה לנחל למטה גד. ועד העיר הזאת הכה יפתח הגלעדי את בני עמון (שופטים י""א, ל״ג), ובימי היראנימוס עמדה עוד על תלה בפי עדותו נמצאו בסביבותיה כרמים רבים מאד. ארץ טוב, ארץ קטנה הנזכרת בקורות יפתח הגלעדי (שופטים י""א ג'), וגם בספר שמואל ב׳ (י׳ ו') נזכר איש טוב, ומשם נראה כי תכונת ארץ טוב היתה מזרחית צפונית לארץ ישראל בין הרי הגלעד ובין עמלכות גשור ומעכה, ועוד בימי בית שני נקראה העיר בשם טוב (טובין) (חשמונאים א׳ ה׳ י״ג), ובירושלמי שביעית נקראה בשם סוסיתא, ולפי דעת הרי״ש היא עיר חיפוס וכתב עוד שמצא בספרי חכמי העמים כי תכונתה היתה על שפת דרומית מזרחית לים כנרת ורחוק מטבריה כמהלך שתי שעות, וכל המחוז ההוא נקרא ארץ טוב קלמן שולמאן"
021-HZF-1882-07-18-001-09207_toc_9,," מודעה להתודע ולהגלות בכל מושבות ומקומות סוחרי ספרים קטנים וגדולים ששערי בתי מסחרי הפתוח לרוחה והנודע מכבר אשר יסודותיו עוד משנת תר״ל יפרוץ בכל פעם ופעם ואבקש מהסוחרים אשר לא באו עוד עמי בברית המסחר להחזיק עמי בברית על כל מיני ספרים, כי יפיקו רצון ממני בכל מיני הנחות כהסוחרים הישנים שלי וכאשר יודיעו לי האדרעססע שלהם אז אשלח להם הקאטאלאג שלי. ווארשא י״ב לחודש סיון תרמ״ב No. 33 ואבקש לעיין על האדרעסע שלי פייבל מונק פראנצישקאנער Фанвелио Мушку Варшава Францишканская № 33"
021-HZF-1882-07-18-001-09207_toc_10,," הודעה מסוחרי אתרונים מעיר ביאליסטאק לבעלי בריתנו במסחר אתרונים ולולבים. הננו מודיעים כי שולח במלאכותנו בשנה ההיא ישר לטריעסט ציר אמונים, בקי בטיב הסחורה, כל פרי למינהו, ונבון דבר האברך המופלג מו״ה נפתלי הירץ פינעס, לדעת ולתור שמה בעדנו פרי עץ הדר באמת, וכפות תמרים כולם יפה ומום אין בם, כל איש אשר יאבה לעשות עמנו חוזה במסחר אגולגיע ולאחדים, יפנה אלינו פה ביאליסטאק וישבע רצון, כאשר ישיג רק סחורה ראיעלע לא מזויפת; ביאליסטאק ר״ח מנ״א שנת ואיש יביא בפריי לפ""ק. יצחק יאנאווסקי — אליעזר ברוך דארמאן Herrn erz Pines, Triest. alte Börze אדרעססע לטריעסט"
021-HZF-1882-07-18-001-09207_toc_11,," כאשר בשנה העבר עשיתי נסיעה בעד אתרוגי קארסיקאנער, וכל אשר קנה ממני שמח בחלקו ועשה פרי, כן בשנה הזאת אי״ה אעשה נסיעתי בעד אתרוני קארסיקאנער וגענעווער מא״י וקארעפירער ולולבין איטאליענער, וכל מי שיש ברצונו לבא אתי במסחר, הן קאמיסיאן והן בתמו״מ יודיעני ע״י מכתב על אדרעס שלי יחזקאל קאפלאן, או על אדרעס שותפי, ברוך ברוידא, ואשיב לשולחי דבר ע״י מכתב כאשר ברצונו."
021-HZF-1882-07-18-001-09207_toc_12,," הנני מודיע לכל בעלי משאי ומתני מכבר, ולכל החפץ לכנום עמי במסחר האתרונים מחדש, כי הנני נוסע לטריעסט גם בשנה זו לקנות אתרונים קארפירער כשרים מובחרים ומהודרים עד מאד. גם לולבים והדסים ירוקים יפים ומהודרים, הכל יש אצלי למכור במקח הזול, הן תיבות שלמות, הן לאחדים. בית החנות שלי מהאחרונים הוא ברחוב נאלעווקע בחצר גלאס N. 17 בבית מסחר היין של ר׳ איטשע מרגליות אשר בחצר הנ״ל. ואני סמוך לבי ובטוח, כי כל יודעי שמי אלי יפנו לקנות, בידעם כי יש על מי לבטוח, ואקוה כי לא יבושו מסברם. שמעון לעווי מווארשא. Пинонъ Левя въ Варшавъ Лзикая N. 29 אדרעססע שלי או על האדרעססע של ה׳ מרגליות הנ״ל."
021-HZF-1882-07-18-001-09207_toc_13,," הנני נוסע גם בשנה זו אי״ה לטריעסט לרגל מסחרי אתרונים, לולבין, הדסים, ונכון אנכי לקבל גם קאממיססיאן מכל מבקש להשיג ע״י מכל הסארטין, גם ע״י נאכנאהמע בשלחו אלי איי״ג 25 פר״צ והיושב במקום רחוק ימהר לשל וח אלי לטריעסט במוקדם ואדרעססע אלי כשמי החתום למטה ויכתוב טריעסט אלטע בערזע, ובטח יפיק רצון מאתי כאות נפשו. משה פערלמוטטער מלאדז ה"
021-HZF-1882-07-18-001-09207_toc_14,," אחרי השריפה האיומה אשר עשתה שמות בעירנו קאוונא, ואשר הסבה פרעות גם במסחר הקורצוואארען שלנו ביום הרעש, שבנו עתה ת״ל לשוב לכונן אותו כבראשונה ובמקום אשר היו שם אהלנו בתחלה שם יהיה גם עתה, בבית ה׳ קאפלאן ברחוב ווילענסקי ונשחר את פני מאהבינו כי יאבו לכבדנו בפקודותיהם, ונכונים אנחנו למלאות חפצם ולהשביעם רצון. נ. ה. אלטפעלד עט ל. ריטעווסקי קאוונא דען 1 יוני 1882"
021-HZF-1882-07-18-001-09207_toc_15,," זה כעשר שנים אשר קניתי לי שם בתבל, עבור כשרון פעולתי הטובה ללמד להועיל לנערים וגם לנערות חרשים ואלמים לדבר כאחד האדם, וגם לקרות מתוך הספר כתב ולשון עברי ורוססי, ולכתוב כתב עברי ורוססי בתכלית ההדור וכל כללי החשבון, ויש לי כמה תודות לתעודה, אשר השגתי מבע״ב אשר הפקידו את בניהם ע""י וגם במ״ע הדפיסו תודה למעני, ועתה ת״ל השגתי רשיון על בית ספרי „בקאברין"" מטעם שר ההשכלה, ופתחתי ביתי לרוחה, והנני לקבל נערים ונערות במקח זול, היינו שנים עשר רו״כ לכל חודש מחיר למודי ומזונות על שולחני. האדרעססע אלי כשמו Г-ну кавьмену Цузнику учителю глухнелихъ въ городъ Кобринъ Гродненской губ."
021-HZF-1882-07-18-001-09207_toc_16,," ציריך איזראעל. קנאבען⸗אינסטיטוט גימנאזיום, טעכניקום האנדעלס- אונד מוזיק⸗שולע, מאטוריטעטס פריפונג פור אוניפערזיטעט פאליטעכניקום, דיא אנשטאלט ליעגט אם זעע, אם פֿוסע דער אלפען, פרייז יאהרליך 1,500 פראנקס. געהערעס ד׳ פראספעקטע. רעקטאר לאנדאוי, ראבב. פרעד׳, דער אידישען געמיינדע."
021-HZF-1882-07-18-001-09207_toc_17,," הודעה נכונים אנחנו לקבל קאמיסיאן מכל החפץ להשיג ע״י אתרונים מכל הסארטין, וגם לולבים והדסים ירוקים כפי מחירם בטרייעסט ובתוספת קאמיסיאן 123 קאפ׳ מכל אתרוג"" 10 מכל לולב. 50 מכל פעקיל הרסים והננו נכונים לשלוח סחורה טובה לכל דורש גם ע״י נאכנאהמע בשלחו אלינו אויפנאבע 50 קאפ׳ לכל אתרוג. 25 לכל לולב. 1 רו״כ לכל פעקיל הרסים. ונקוה להפיק רצון לכל הדורשים לעשות מסחר עמנו. האחים אהרן ואברהם בירגער בעיר מינסק) אדרעססע Aрону Виргеру, въ г. г. Минскъ. Aron Burger, in Gouw. Minsk (Russland."
021-HZF-1882-07-18-001-09207_toc_18,," הנני מכונן בית אמון (פענסיאן) לנערי ישראל ללמדם ספר ולשון עברית, לחנכם ע״פ חקי הדת, לנהלם באורח מישרים במוסר ודרך הארץ, להיות עיני ולבי על כל דרכיהם, ולהכינם לאחד מבתי הספר דפה, לגימנאזיום או לפאליטעכניקום, אשר מנהליהם ומוריהם הם מכירי ומיודעי, וכל יודעי ידעו כי לא אחלל מוצא שפתי וכי בקי הנני בה׳ החנוך, ופרטי הדברים ידע החפץ לדעת במכתבו אלי ע״פ האדרעססע יוסף ליב זאסניץ אשר כעת הוא: . Л. Sосниъ, Вига Вл. Сасн Tельная 6.  הה"
021-HZF-1882-07-18-001-09207_toc_19,," תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיג כל מבקש פראבע Люблинеръ и Конъ Влоцлавекъ, Варш. губ."
021-HZF-1882-07-18-001-09207_toc_20,," שאלות ותשובות לה׳ שלמה לא נוכל לפתור ח״י ויאמר שהאדרעסע שלו ידוע? כמוהו רבים יתלוננו עלינו שלא נתן להם מענה מאשר לא נוכל לפתור חתומתם. לה׳ מאהן קבלנו 2 רו""כ. לה׳ קאזלאוו ופאלינסקי אל תעלו כי לא תצליחו, לה׳ יצחק זייד׳, וה׳ משה ידיעות כאלה. נחוצות רק למכה""ע העברים בלשון רוסיא. "
021-HZF-1882-07-18-001-09207_toc_21,, S. SIonimski in Warschau. Dzika No 25a.
