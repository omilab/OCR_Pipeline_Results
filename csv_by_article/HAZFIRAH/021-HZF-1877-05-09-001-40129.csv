article_id,headline,text
021-HZF-1877-05-09-001-40129_toc_1,," E ברוסיא ופולין.  השולח במוקדם לשנה 5 רו״כ.   לחצי שנה, 2,75 רו״כ. כל לרבע שנה 1,50 רו""כ.   ביתר הארצות 20 פראנק.   באמעריקא 5 דאללאר  "
021-HZF-1877-05-09-001-40129_toc_2,, H מחירו באשכנז: 14 רייכם מארק לשנה.  בעסטרייך 8 פל׳ לשנה  וכן לרבע שנה. שכר מודעות: מכל שורה קצרה 5 קאפ׳.  T
021-HZF-1877-05-09-001-40129_toc_3,"מכתב עתל משמיע חדשות בקרב עם ישדון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות ז״ל דברי חכמה ומוע, ידיעות העולם והטבע יוצא לאור אחת בשבוע, מאת חיים זעליג סלאנימסקי."
021-HZF-1877-05-09-001-40129_toc_4,תוכן הענינים.," תוכן הענינים. דברי הימים. מאסקווא קיעוו ארגיוב אמעריקא ידיעות העולם והטבע. אלכסנדריא של מצרים מאת אברהם אבא ראקאווסקי, קנאת הסופרים מאת המו""ל. חדשות שונות. חדשות ספריות. דעפעשען האחרונים. הודעות שאלות ותשובות."
021-HZF-1877-05-09-001-40129_toc_5,דברי הימים," דברי הימים קול רעם כלי התותח הביא שקט ודומיה במחנה הדיפלאמאטים. השאלות השונות עם תשובותיהן, החלומות ופתרוניהם, ההצעות עם כל פרטיהן ונוסחאותיהן, כלם ירדו לעמק הנשיה, לא יזכרו ולא יפקדו ולא יעלו על לב, כל הימים אשר לא תשוב החרב אל תערה וקול קורא לשלום לא ישמע בארץ. אמנם מתי יהיה האות הזה? עד אנה תשכל חרב ותשים לשמה ארצות ויושביהן? — הדבר הזה נפלא הוא עדנה מעין כל בן-תמותה. כל ממלכות אייראפא האדירות ממהרות בימים האלה להודיע כי נכונות הן לשמור את מעמד הבינים, וגם ממשלת אנגליא הודיעה בקהל, כי רחוק ממחשבתה להתערב בדברי הריב אשר בין רוסיא ותוגרמא, ותזהיר את כל יושבי ארצה לבלי עשות דבר נגד מצב הבינים אשר קבלה עליה הממשלה; אולם כל יודעי העתים מאמינים, כי כל ההבטחות האלה הן רק לפי שעה, ואינן עורבות ערובה, כי ברבות ימי המלחמה לא תמצא איזה מן הממלכות הגדולות נכון לה, לסור מדרך הבינים ולהושיט יד עזרה לאחד מבעלי הריב. ובאמת הנה שאלת ארצות המזרח לא חדשה היא מקרוב באה, כי זה ימים רבים מאד, אשר מצב ארצות המזרח מרגיז מנוחת אייראפא כפעם בפעם, וכמעט אין ממשלה אדירה באייראפא, אשר לא נשפך דם עבדיה בגלל השאלה הזאת, אשר עוד פתרונים לא היו לה עד היום הזה. הטורקים האסמאנים אשר זה מאות בשנים כבשו את ארץ המזרח בחרבם ובקשתם, יסדו שם מלוכה אדירה ועצומה על משואות ממשלת רומי המזרחית, אשר אם האריכה ימים כאלף שנים יותר מאחותה, ממשלת- רומי המערבית, אמנם גם היא לא יכלה עמוד בפני גוי, עז ומהיר מלחמה, כאשר היו האסמאנים בימים ההם. הממשלה החדשה הזאת, אשר פשטה אז מוטות כנפיה על פני ארצות רבות באייראפא, מלבד חצי-אי-הבאלקאן, הפילה פחדה ומוראה על כל העמים הקרובים אליה, ומלחמה היתה לה תמיד את הסלאווים השוכנים על גבולה, את האונגארים ואת העסטרייכים ואת יתר הממלכות השוכנות בדרום אייראפא. גם בקץ המאה העברה ובראשית המאה הנוכחית, אחרי אשר נשברה זרוע הטורקים ע״י פטר הגדול אשר הכה אותם מכות רבות ונאמנות, עוד היתה תוגרמא למחתה לעמים רבים, וביותר לעמי הסלאווים הקטנים הקרובים אליה. מעת ההיא והלאה החלו מושלי רוסיא האדירה, יוצאי ירך הסלאווים, לריב את ריב אחיהם עם התוגרמים, ופעמים רבות הצילו את שבטי הסלא- ווים מחרב נוקמת אשר הניפו האסמאנים עליהם. בימים הרבים ההם, החלו האסמאנים לרדת מטה גם בתוך ארצם פנימה, כי רוח העריצות אשר פעם בלב אבותיהם יוצאי ארץ אזיען, עבר ואיננו; אויר הדרום שפך עליהם רוח עצלות לחבק ידיהם בחיקם, ורוח ההשכלה אשר נתן עז ותעצומות לעמי דרום אייראפא האחרים, לא עבר על יושבי תוגרמא להקימם ולעודדם, כי דתם ומנהגיהם הנושנים אשר הם אדוקים בהם בכל לבם, הקיפו עליהם כחומת הסינים ולא נתנו לרוח העת החדשה להבקיע אליהם. האמונה בגזרה קדומה, אשר היא אחת מעקרי הדת המחמדית, הוסיפה עוד להרפות ידיהם, כי למה זה יעבור איש בזעת אף וביגיע כפים, אם כבר נכרז עליו מלמעלה: זה יהיה גורלך כל ימי חייך! ובכן היתה הארץ העשירה הזאת, המלאה ברכת ה׳ ויושבת אל חוף ימים, כאוצר בלום, כי לא עבדוה יושביה ולא הוציאו פרי ברכה מקרבה. לעומת זה הנה ההרמונים המלאים נשים ככלוב מלא עוף, ואהבת המותרות היו למשא כבד על עשירי העם ונכבדיו, כי קנאו העשירים והשרים איש באחיו, וישתדלו איש איש להגדיל פאר הרמונו וכליו ומעמד משרתיו שבעתים על רעהו. מובן הדבר כי לרגלי זאת גדלו הוצאותיהם למעלה ראש, אפוא ימצאו מקור להכנסות רבות ועצומות. אם אין מסחר בארץ, אין עבודה ואין מלאכה בקיטור ובמכונות, ככל אשר היה כבר באייראפא בימים ההם? על כן הגדילו הטורקים את מס העמים הזרים אשר תחת ממשלתם למעלה ראש, והעשירית מכל פרי האדמה ויבולה, אשר עבדו הנוצרים בעמל גדול, ויגיעה רבה, היתה להממשלה למס. גם במחוזות התוגרמים, אשר כל יושביהם הם מבני אמונת מחמד, היתה יד השרים והפקידים לרעה; כי כל שר ופקיד, אשר צוה אותו הסולטאן למושל על איזה מחוז ופלך, עשה במחוזו כטוב בעיניו, ויגזול עמל עניים, ויפשוט עוד העם מעליו; כי ידע הפחה ההוא, אשר ספורים ימיו, ואם אך יקום אחד מסריסי החצר או מיושבי ההרמון להכהו בלשון לפני הסולטאן שריו רואי פניו, אז לא ידרשו ולא יחקרו, רק יהדפוהו ממצבו בכלי אין חפץ בו על כן מהר למלא אמתחותיו זהב, בטרם יבאו ימי הרעה. ואם עשה הפחה כאלה בערי אחיו בני אמונתו, נקל להבין מה עשה במחוזות הנוצרים „הכלבים- הכופרים״, אשר ישטמם בלבו כל בן אמונת מחמד! עד כי לא וכלו הנוצרים נשוא את העול הכבד המעיק עליהם, ויתקוממו למול הממשלה לפרוק עולה מעל צוארם; אפס על הרוב לא וכלו הנוצרים הנענים והנדכאים עמוד בפני ממשלת תוגרמא, אשר שרקה לצבאותיה ויבאו מכל קצות ארצה לארצות הנוצרים לשלול שלל ולבוז בז, באופן אשר כפעם בפעם עלתה ביד הממשלה לכבות את אש המרד בדם הנוצרים הפושעים בה. אולם פעמים אחדות עלתה שועת המורדים ההם באזני יושבי אייראפא המערבית, וביותר באזני רוסיא; פעמים אחדות התערבו עמי אייראפא בעניני תוגרמא הפנימים, בתור מפשרים בין הסלאווים ובין הממשלה, וממשלת רוסיא לא הסתפקה בדברים בלבד, ותצא גם בחרב לקראת התוגרמים, לנקום מאתם נקמת דם אחיה השפוך, כי הארץ הזאת היושבת על גבול תוגרמא עוינה את תוגרמא מימים ימימה, ע״ד הסלאווים הנגשים בארצה וע״ד ים השחור אשר כל אחת משתי הממלכות האלה חפצה להיות שלטת עליו ולהרחיב עי״ז את מסחרה עד אפסי ארץ; גם הרוססים, גם הטורקים יודעים, כי עתידה רוסיא להתמלא מחורבנה של תוגרמא, כי הרוססים הולכים וחזקים, והתוגרמים הולכים ודלים, על כן רבה המשטמה ביניהם ביתר שאת; וזאת גרמה גם להטורקים לשנוא את הסלאווים יושבי ארצותם, בלבבם, בדעתם כי עיני הסלאווים האלה אל רוסיא להחסות בצלה מפני חמס המושלמנים המציקים להם. זה הוא תכן השאלה המזרחית ומהותה, ומזה תצא המהומה כפעם בפעם להרגיז כל הארץ. כי זה פעמים רבות הניפה ממשלה רוסיא את ידה החזקה על תוגרמא לכלות חמתה בה, ולהוציא את הסלאווים לחפשי מתחת סבלותה; אמנם עמי אייראפא האחרים המתקנאים בגדולת רוסיא ויראים פן יפול סחר הים השחור בידה, עמדו לשטנה לה ולא נתנו לה לנגוע בתוגרמא לרעה, אמנם גם אויבי תוגרמא וגם אוהביה יודעים כלב ומכירים, כי כל עוד אשר מצב הענינים בתוגרמא יהיה כמו שהוא עתה; כל עוד אשר תהיה שנאה עזה ועברה נוראה בין הסלאווים ובין התוגרמים הרודים בהם, לא תשקוט אייראפא מריב, וחדשים לבקרים תפרוצנה מהומות ומבוכות מארצות המזרח, להביא שואה ופחד על כל יושבי הארץ. אולם באיזה אופן תוכל לבוא הקץ להמהומות האלה, לבל תתחדשנה עוד בזה נוכל לשמוע דעות שונות מן הקצה אל הקצה, אם נשמע בקול הטורקים, הנה רק אז יבא הקץ להמבוכות ההן, אם תחדלנה ממשלות אייראפא לתת תקוה בלב הסלאווים, עד כי לא יראו הסלאווים דרך אחרת לפניהם, בלתי אם להכנע לפני תוגרמא ולהעשות גם הם תוגרמים גמורים בלב ונפש ואת אמונת מחמד יקבלו עליהם ועל זרעם כל הימים; אך רבים מחכמי אייראפא ונבוניה מחליטים, כי נחוץ לגרש כלה את הטורקים האסמאנים מאייראפא, לבל יהיה להם עוד מדרך כף רגל על חצי האי-הבאלקאן, ואז תשקוט הארץ לאורך ימים. יהיה איך שיהיה, הנה עינינו הרואות, כי כל פעם, אשר עלתה השאלה הזאת, שאלת המזרח, על הבמה, רגזה אייראפא תחתיה וחיל אחזה כיולדה, ותגעש ותרעש מן המזרח עד קצה המערב, לכן אם נאמין כי הפעם יבא הקץ להשאלה הזאת, כי כעת תבוא השאלה עד פתרונה, אז בלי ספק לא תהיה המלחמה הזאת בין רוסיא ותוגרמא לבדן; ואם בראשית הריב תעמודנה הממלכות האחרות מרחוק, הנה אם יארכו ימי הריב והמקרים יסתכסכו יותר, אז בלי ספק לא תוכלנה עוד לחבק וד בצלחת; כי שאלת ארצות המזרח נוגעת בכל אייראפא כלה, כאשר הואיל להגיד כבוד הוד הקיסר אלכסנדר בעצמו. הנה כל עמי אייראפא שפכו את דמם עליה בעתים שונות ולרגלי מקרים שונים, על כן לא יעלה על הדעת, כי בבא השאלה הזאת עד מרום פתרונה, תעסוק בה רוסיא לבדה ומעמים אחרים אין איש אתה; ונהפוך הוא, כי אם באמת באה העת לשאלת המזרח להפתר, אז מי יודע מה יביא לנו העתיד? מי יודע אם לא יתלקח הניצוץ הזה להיות לשלהבת גדולה ולהקיץ כל ארץ אייראפא בלשון אש? אכן אם נאמין, כי לא באה עוד שאלת ארצות המזרח עד מרום קצה, כי עוד פתרונה רחוק מאתנו; הנה אז שאלה אחרת עומדת על דרכנו: מה תהיה אפוא אחרית המלחמה הזאת? מתי יבא הקץ לה, ובמה תשלם תוגרמא עקב קשיות ערפה לבלתי שמוע לקול אדירי הממלכות? מדברי כבוד הוד הקיסר אלכסנדר עם הלארד לאפטוס, ציר אנגליא בחצר רוסיא, אשר דבר אתו בליוואדיא ביום השני לחדש דעצעמבר העבר, שמענו נכוחות, כי רחוק הוא ממחשבת ממשלת רוסיא לרשת ארצות לא לה ולהרחיב את גבולה על חשבון תוגרמא, כי אם להטיב מצב הנוצרים ולהניח להם מרגזם ועמלם כל מגמתה, מכ״ע היוצאים בחו״ל העירו לב קוראיהם, כי בדברי הקיסר אלכסנדר אשר דבר באזני עמו ביום 12 העבר, לא נזכר מאומה ע״ד הרחבת גבול רוסיא; אולם מכה״ע  משיב על דברי מכה״ע ההם לאמר: „הן אמנם ( אין ספק, כי לא תבקש לה רוסיא במלחמתה זאת להאדיר את כבודה ולהרחיב את גבולה ע״י ארצות זרות; אבל בכל זאת למותר לה לממשלת רוסיא להבטיח מראש, כי לא תגע בארצות תוגרמא לספחן על גבולה, כי לא תחפוץ לאסור ידיה בהבטחות כאלה, המסוגלות אך לשים קטורה באף תוגרמא להיות שוקטה ובטוחה"", אם כן אפוא, הנה נוכל לשנות את דבר שאלתנו: מה תהיה אחרית המלחמה, ומתי יבא הקץ לה? ממשלת צרפת כבר הודיעה כי נכונה היא לשמור מעמד הבינים בכל תקף, וגם הציע ההערצאג דעקאז לפני הנבחרים את כל דבר המשא ומתן בין צרפת ובין הארצות  האחרות בענין ארצות המזרח. ממשלת אנגליא הוציאה כעת גם היא הודעה גלויה בהבטחה גמורה כי תשמור מעמד הבינים, סיבת הדבר יען ידיה מלאות עבודה להשקיט מחומת הריב  באזיע התיכונה נגד המושל שיר-אלי- האן באפגאסטאן אשר קרא עליה מלחמה, האומנם מכה״ע האנגליים יתלוננו בזה על רוסיא, לאמר כי מידה היתה זאת להם, אבל בצדק ישיב ע״ז המ״ע  לאמר, כי כאשר עשתה אנגליא לרוסיא לעורר את קאשגאר וטורקעסטאן להתקומם נגדה, כן תשלם לה כגמולה גם היא להקים נגדה את האפגאניסטים. אמנם ממשלת עסטרייך לא הודיעה עוד בשפה ברורה מה בדעתה לעשות. ממשלת רומאניא הגידה בפה מלא כי לא תשמור את מעמדה, וכפי הנראה מן ההכנות הגדולות אשר תעשה, לא ירחק היום אשר תצא גם היא להראות קשה את תוגרמא אשר משלה בה ימים רבים; בחירי העם נתנו עוז ביד הממשלה להגדיל את סך הוצאותיה על אנשי המלחמה ככל אשר יורוח המקרים, והממשלה תאסוף חיל חדש תחת דגלה ותעמידם על הגבול אצל קאלאפאט ובראילא. ממשלת תוגרמא, לפי הנשמע בראשונה לא נאותה לחפץ ממשלת אשכנז לקבל עליה להיות מגן לילידי רוסיא היושבים בתוגרמא. ולפי הדעפעשע הבאה מקאנסטאנטינאפאל מיום 4 מאיי תתרצה להניח אותם בבטחון תחת צל ממשלתה מבלי לגרש אותם מארצה, כאשר חשבה בראשונה. (ממערכות המלחמה). המלחמה הנה החלה, אולם חדשות כבדות לא נעשו עוד על שדה המערכה, הקוראים, אשר הסכינו במלחמות האחרונות, וביותר במלחמת אשכנז עם צרפת בשנות 70—71 לשמוע חדשות מרגיזות כמעט בכל יום מתפלאים כי עוד לא הביא להם התלגראף איזה חדשה נכבדה משדה הקרב בין רוסיא ותוגרמא, אבל שכחו כי לא כצרפת תוגרמא. בצרפת הדרכים מתוקנים, מסלות הברזל מכסות כשבכה את פני הארץ, ובכל מקום אשר לא מצאו האשכנזים את האויב לפניהם יכלו להוליך את צבאותיהם על מסלת הברזל במהירות נמרצה; לא כן בתוגרמא, במקום אשר הדרכים מקולקלים בכל ימות השנה, ומה גם כעת בימי האביב, אשר הגשם יוסיף עוד לרכך את הארץ ולכסותה ברפש וטיט לבלי עבור בקרבה. הן אמנם מראש דמו הטורקים לקדם פני הרוססים לעבור את הנהר דאנוי, ולנגח על הקרן הימיני מחיל רוסיא אצל קאלאפאט; אולם אחרי כן גמרו בנפשם לבלי התגרות עוד בהרוססים במלחמת תנופה, כי אם יחכו מעבר לנהר דאגנוי, עד אשר יעברו הרוססים אליהם. ובלי ספק בעוד ימים מעטים יוכלו הרוססים להתראות את הטורקים פנים אל פנים דרך הדאנוי, מן החדשות היותר נכבדות משדה המערכה באזיא הקטנה, הוא כי כבשו הרוססים את המבצר באיאזעט על הדרך מאלעקס אנדראפאל עד קארס. אלף ושבע מאות הטורקים אשר היו בעיר, עזבו את העיר כאשר ראו הרוססים קרבים אליה, וגם כלי מלחמה וצדה עזבו בידי הרוססים. והמבצר הזה אמנם נכבד הוא מאד בערכו, כי על ידו נפתח לפני חיל הרוסים הדרך לפנימית ארץ ארמעניא, ולהתקרב אל המבצרים הגדולים קארס וערזערום, דמים הרבה נשפכו סביבותיו בעת מלחמת הרוסים שמה בשנות 1828, 1854, ועתה עזבוהו הטורקים מבלי לנסות מלחמה. לפי הנשמע, הנה גמר הסולטאן עבדול-האמיד בדעתו לעזוב את עיר הבירה ולעמוד בראש צבאותיו על הדאנוי מאסקווא, ביום י""ב אייר כאשר הגיע פה הפקודה (מאנא- פעסט), כי חיל הרוססים יעברו את הגבול להלחם בעד אחיהם הסלאווים הגרים בארץ הטירקייא, ביום ההוא התאספו כל תושבי מאסקווא בבתי תפלותיהם להתפלל בעד אחיהם שיצלהו במלחמתם. גם אחב״י הראו לדעת כי בנים נאמנים המה למלכם ולארץ מולדתם, ויתאספו בבית הכנסת הגדול לצקת לחשם ולבקש מאלהי הרחמים והחסד שידבר עמים תחת רגלי אדונינו הקיסר הרחמן החסיד אלכסנדר השני ר""ה, ויפיל שונאיו לפניו וינקום את נקמת דמי אחיהם הנוצרים אשר נשפך דמם בארצות הקדם על לא עול בכפם. ובכל אשר יפנו צבאות רוסיא המעטירה יצליחו. מחזה יקר היה לי לראות, איך ביום ההוא כאשר יצא הכרוז בבתי התפלות כי בו ביום יתפללו אחב״י בעד שלומה של מלכות, סגרו רבים את בתי מסחרם, ובעלי אומנות הניחו את מלאכתם, הסגדלר את מרצעו, והחייט את מחטו, ומאיש עד אשה כקטן כגדול אין נקי, באו כלם ביראה ובחרדה לשפוך שיחם בבית הכנסת הגדול. הש""ץ המפואר המנצח בנגינות ה׳ דוד באד השמיע את הוד קולו ובתוך מקהלה (קאהר) התפלל הנותן תשועה למלכים ואיזה מזמורים מתהלות מנעים זמירות ישראל. אח״ז דרש הרב החכם הדרשן הנפלא הר״ר זלקינד מינאר, בטוב טעם ודעת בשפת המדינה, ובאר הפסוקים בישעיה ס״ג מי זה בא מאדום חמוץ בגדים וכו' על עניני דיומא, ככתוב על עלי מ״ע מאסקאווסקיא וויעדאמאסט N. 90 והתפלל לה׳ תפלה קצרה שחפץ אדונינו הקיסר יצא לאור, וכל העם ענו אמן. ואחב״י העובדים בצבא פה מאסקווא, אשר יצא עליהם הגורל כי יעזבו את העיר וילכו לשדה המערכה לקראת אויב ומתנקם, התאספו ברשיון שר צבאם ביום הזה (ט״ז אייר) בבהכ״נ הגדול, להתפלל לאלהי הרחמים והחסד שיצלחו במלחמתם כגבורים משכילים, והרב מינאר דרש לפניהם דרוש נפלא מאד בשפת רוססיא, הבית היה מלא מפה אל פה, גם רבים מאחינו הרוססים באו לשמוע דבריו המחוכמים; וכה ירדו דבריו תוך חדר בטן השומעים, עד כי רבים מאחב״י ומהרוססים זלגו דמעות מרוב התלהבותם. הש""ץ המפואר המנצח בנגינות שר שירי דוד מלך חי וקים, „ומן המיצר"" קרא הש״ץ עם המקהלה באזני הנאספים, עד כי אחינו הרוססים התלחשו ויאמרו אלה לאלה: מעודנו לא שמענו ולא ראינו תפלה נעלה כזו כאשר שמענו יובא גם הדרוש הזה במכ״ע היו״ל פה מאסקווא, ואנחנו בכל לבבנו הננו מברכים את הרב מינאר על אשר יקדש שם ישראל ברבים ואתה אדוני ידידי הרב החכם המו״ל, שלום לך ושלום לקוראיך היקרים כחפץ אוהבך באמת ובתמים מכבדך ומוקירך כחין ערכך הרם יהושע הלוי מייזאה. המכונה יח״ס מז״ח קיערו, הנהר דנעפער, גבר בשנה הזאת פרץ ועבר על כל גדותיו, וישטוף בתים רבים ויהי למבול מים משחית ומחבל על ימין ושמאל, כאלף משפחות שודדו מרבצן ונהרסו מבית ומחוץ. נורא היה המחזה לראות אם על בניה עוללים ויונקים מחבקים אשפתות בכל חוץ ושער אשר לשמה נמלטו בהגיע המים עד צוארם. עטופי רעב מאין- לחם ושבורי קור קרח מאין מחסה מזרם וממטר! החלק היותר גדול באומללים האלה הוא מאחינו העניים שוכני פרורי העיר בשפלה. ובהגיע המקרה הנורא הזה אל אזני הגבירים, התאספו הנדיבים שבהם ויקראו נדבות, ועד לא יצאו מבית האסיפה, נאסף בינם ותר משלשת אלפים רו״כ, ועוד היום הובאו האומללים תחת על קורת בית, אשר שמה מצאו גם במה למלאות נפשם הרעבה. ולמען השלים עבודת הצדקה הזאת בכל התנדבו בנות הנדיבים האלה, אשר ברכן ה׳ בלב טוב לחוש בצרת העני ולהבין את מחסורו, ותתאספנה גם הן להתיעץ במה לעשות מוצא לכסף, ובכן נגמר בינן לכונן קאנצערט עלי הגיון (פיאנא) אשר פריו יהיה קדש לצדקה וחסד, ואתמול בערב נערך ונתן הקאנצערט לשם ולתפארת למעריכיו והמתעסקים בו העלמות העדינות אשר לקחו שכם בו הן בנות הרה״ג ווארשאווסקי, ושתי בנות הרה״ג גאראוויץ, אשר הטיבו לנג בכשרון ודעת, להרגין לב כל השומעים באופן מאד נעלה — Совья всеевнa .ביחוד הצטיינה העלמה רבת טעם ודעת בת הרה״ג רב הערך אוהב חכמת עמו ומוקיר . שפתו, מ׳ יהושע מנחם הורעוויץ נ״י — בכשרון ידים וברגש נעלה נשגב, לקחה הכבודה הזאת תשעה חלקים על כל רעותיה הנודעות לשם ולתהלה רבה. העלמה הזאת זכתה כבר לשם תהלה ותפארת בהיותה עוד בת שתים עשרה שנה, ע״י מנגינותיה בהקאנצערט אשר ערכו אז שרות העיר מאהיליב, לתועלת עניי העיר בעת ההיא, והמבינים נבאו לה אז מראש מקום גבוה ורם בעולם המוזיק, יעתה רואים אנחנו כי נתקיימה נבואתם, כי בחירה היא עתה בין כל תלמידות הקאנסארוואטאריום אשר בוויען, ובבאה הפעם לחוג את חג המצות בחברת הוריה הישרים, השפיעה מברכת ה׳ עליה, גם על עניי עמה שאהבה נפשה תמיד יתרגין לב נדיבים. ותתן כבוד ויקר לעמה בעיני השרים והשועים אשר באו לשמוע גם הם בקאנצערט העברי, ברכת ה׳ חננה בהודים נבונים וחכמים, וביחוד באם רכה ועדינה, הלא היא הגבירה הנודעת לתהלה, מ׳ באנדאנא הורעוויץ, בת החכם המנוח מ' יוסף בצלאל הארקאווי ז""ל מווילנא - חכמת נשים זאת ידעה לחנך את בתה הטובה וללכת אתה צעד בצעד בהתפתחות כשרונות נפשה, ותגדלה לכל מדה טובה ושכל ישר כראוי וכהוגן. פרי הקאנצערט הזה עורכים באלף רו״כ, והנה נחלק כלו ע״י אנשים היודעים כל דרוש ונחוץ — ה׳ יגמול צדקה וחסד לכל העדינות אשר התעסקו בדבר הטוב הזה, והיו הן למשל לכל דבר צדקה וחסד בכל עיר ועיר לכל עת מצא ר' — ד׳ ארגיוב (פלך בעסאראביען). בין מגידי החדשות בעלי הצפירה רוחי ישאני להגיד גם צדקת נדיבי עירנו ארגיום וישרת לבבם. זה כשנתים נדבה רוח הגבירה המהוללה מרת חנה לאה קאליכמאן, לחוזיל מכיסה סך יותר משני אלפים רו״כ לקנות בית נכון ומפואר בעבור בית החולים. ואחריה תמכו בידה אנשי חסד, כל אחד כפי נדבת לבבו, עד כי עלה נדבתם לסך ד׳ מאות רו״כ לשנה, מלבד מה שקצבו עוד מקופת מכס הבשר סך ד' מאות רו״כ לשנה. ועלינו להודות ולברך את אחינו הדאקטור המהולל רב פעלים Pacue . אשר בתומת לבבו וחסדו התנדב לבקר את החולים מדי יום ביומו חנם, ולהעלות רפואה ותעלה למחלתם, יהי משכורתו שלימה מאת ה׳. ולולא רוחו הנדיבה לא דלו מים חיים מהבאר אשר חפרה האשה הישרה, וכרוח נדיבי העם בעירנו. מתרומת כסף הנדבות יכלכלו הנפשות אשר הבליגו על מחלתם לתת להם לחם חוקם ולהחיותם, ולטוב יזכרו הנכבדים הישיש ר׳ מאיר בערשידיר, ר׳ ברוך ראשקופסקי, ר׳ הירש ליב וויטאקיר והאחרון הכי נכבד ר׳ ניסן פאגיד נ״י, המפקחים על בה״ח הנ״ל וישימו עינם ולבם לגמול חסד עם החולים המרוכאים, והיה כבודם ברוך ומשכורתם מאת אלהי הגמולות  שאול גאלדינבערג . —  ל„ אמעריקא. (עוואנסווילל אינדיאנא) כ״ג ניסן התרל״ז ליצירה. מה מאד יגל לבי בקראי בהצפירה מדי שבוע בשבוע מאמרים שונים המלאים חכמה ודעת ונכתבים בלשון זהב וטהור, האח! אקרא ברגשות נפשי ובעליצות רוחי, עוד שפתנו אתנו. עוד לשוננו הקדושה חיה הנה, עוד לא אבד עליה כלה, כאשר רבים בימינו אלה ידמו בנפשם, עוד פרוח תפרח כבימי קדם אמנם לא כן הוא בארץ הזאת. פה תמצא אחד בעיר ושנים במשפחה אשר יכבדו אמנו הזקנה שפתנו הקדושה, (ואם תמצא יחידי סגולה מרוסיא אשר יתענגו בה, במה נחשבו הם) צעירי אחב״י פה ילעגו ללשון הקדש, ויאמרו: מה לנו ולשפה הזאת, האם תהיה לאל ידה להביא ברכה אל ביתנו ולהמציא לנו מזון ומחיה לעת מצוא? עוד לפוקה ולמכשול תהיה לנו אם נבין אותה — כה יאמרו הנערים, ורוח אבותיהם מדבר מתוך גרונם. עוד אצחק בקרבי בעת אעלה על זכרוני את דברי איש אחד ממנהיגי העדה בבאסטאן, בעת בחינת הנערים מבית הספר אשר להקהלה „אוהבי שלום״. „מה לו להרב להלאות רוח הנערים בדקדוק אמר האיש — הלא טוב לו ללמדם הלשון לבד, מלמדם את דקדוק הלשון״. אהה, בארץ הזאת נשכחה שפה העבריה כמת מלב, אין איש דורש אחריה ואין משים אל לבו: אם היא תרד פלאים גם דתנו כלה תהיה לאפס ולאין, כי היא אך היא הנשמה אשר תחיה אמונתנו ודתנו, ובאמת קורא יקר אבדה האמונה בארץ הזאת. הבנים יגדלו מבלי דעת לשון וספר קדש, ולזאת בל יודעים גם כן יקר ערך אומה הישראלית ותולדותיה, וכה כל שביב אש האהבה לדתם ואומתם אשר בער בקרבם מלדה ומבטן, ידעך ויכבה מעט מעט, וכאשר יגדלו ויהיו לאנשים, אז יבעטו באמונת אבותם ותהיה לקלסה ולשנונה בעיניהם. .Jewisch Messenger לשוא ירים המכתב העתי האנגלי היוצא לאור בנויארק, לשוא ירים כשופר קולו ויגד לאחב״י את הרע הגדול אשר יעשו בעיני ה׳ וישראל להכחיד את שפתנו הקדושה מקרבם. לשוא כמה רבנים ידברו בקהל על לב שומעיהם לקרב את לשוננו ולהרים מעפר קרנה; לשוא כל עמלם, אטומים אזני העם משמוע ומהשכיל לבותם. הדור החדש בארץ הזאת, הוא דור חסר דעת לשון וספר קדש. כמעט כל הצעירים לימים אשר נולדו על אדמה הזאת, לא ידעו גם קרוא מקרא, ומה גם להגיד באור המלות מסדר התפלה, ולזאת תגעל נפשם בתפלות ישראל; ורובם ככולם מאבותיהם, אם כי קריאת סדר התפלה נחלתם היא מעולם הישן, בכל זאת ייעפו וייגעו לקרות התפלות בלשון הקדש, יען גם המה למדו בביתם אך לקרות, ולא להבין את אשר יוציאו משפתם החוצה. ולמען אשר לא ישתכחו תפלות ישראל מלב אחב״י בארץ הזאת מכל וכל הפליאו עצה רבנים אחדים לקצר את סדר התפלה הישן. אמנם החטיאו את המטרה, יען כל אחד מהם דמה בלבבו אשר הוא גדול הדור ולא אחר, ולזאת כל אחד מהם שלח ידו בתפלה היקרה ועשה בה כאות נפשו קצר את הארוך, והאריך את הקצר, ובכל זאת אם תבא אל בתי התפלות בארץ הזאת בשבת או בחג, תמצא המתפללים יושבים כבול עץ אלמים, לא יפתחו את פיהם ולא יגיעו שפתותיהם, ואם תשאלני קורא יקר מה לנו ולבתי תפלות היקרים והמתנוססים פה בגאון והדר, על זאת אשיבך מלים: אשר כל בתי התפלות וכל אמונת ישראל פה אך למען הנחיל כבוד ותפארת להקהלות, מבני אומות אחרים. ועל ידי זה יש לאל ידי אחב״י להטיב מצבם במקח וממכר, וד״ל. חי נפשי כי לבי עלי ידאב מדי דברי מתהלוכות אחב״י פה בקדש, אי לזאת אשמור את דברי לימים הבאים. צבי פאלק ווידאווער הלוי"
021-HZF-1877-05-09-001-40129_toc_6,"-
 ידיעות העולם והטבע","   ידיעות העולם והטבע אלכסנדריא של מצרים (המשך מגליון 16) בימי מלכות בית תלמי האחרונים היתה אלכסנדריא עיר הומיה ומלאה כצאן אדם, אשר נהרו אל טובה מכל קצות הארץ, ועד מיליאן נפש אדם הגיע מספר מפקד יושביה, מספר אשר במאזנים לעלות תשא בד בבד עם פאריז עיר רבתי עם בימינו אלה, ודיאדארוס סיקילים קורא הדורות מראש, יביא חשבון כי עד שלש מאות אלף אצילי עם בכתב בני אלכסנדריא נכתבו, ומלבד אלה תושביה אשר כאזרחים רעננים ישבו בה, הנה כל יושבי תבל ושוכני קצות ארץ נהרו המונים המונים, ויחדיו באו גדודים להסתופף בחצרותיה ולשקות מנחל עדניה ורכולתה אשר היתה מים עד ים; שם התהלך היוני תמים הדעים בגובה עיניו המצרי ברגל גאוה דרך על אדמת עיר קדשו, היהודי אשר יסחר אל כל ארץ פזוריו, רוח המרכולת צררו בכנפיו ויביאהו אל ארץ חם מצרימה אשר צווה כי לא ישוב אליה עוד ויחתור בכל עוז למצוא לו רשיום כפי התורה והמצוה, עמל וימצא, ותהי גם שם ידו אשר בכל היא; וגם הרומאי אשר גם שם סחר אל ארץ, גם הוא לא נפקד שם מקומו, וכל הגוים והלשונות נקבצו באו להרחיב גבולותיה ולהגדיל תפארתה והמונה ושאונה. גם כאשר שפכה מלכות רומא ממשלתה על ארץ מצרים, וקדקד בני חם הוכתה לפני רומא אשר ידה בכל משלה, גם אז לא נודעה יד המנצחים על אלכסנדריא לרעה; ובאבדן שרביט מלכותה וניר לבית תלמי כבודה לא גלה ממנה, כאז כן עתה היתה אלכסנדריא תל תלפיות אשר נאספו אליה עמים רבים לשבוע מטובה, כאז כן עתה כל אניות סוחר וציים אדירים הביאו כנעתם ויפרשו גם אל עיר רוכלת העמים הזאת; אשר אם כי נשאה על צוארה עול נוגשיה כח, בכל זאת מצאה גם מבטח עוז בה ומשענת קנה, לבל יבואו זרים בגבולה; עוד היתה העיר הזאת עיר תהלה אשר בני הודו, ערב וכל נשיאי אפריקא הביאו סחורת ידם ויתנו עזבונם שמה, במקום אשר אייראפא כלה החליפה דגן וכל מעשי חרש וחושב על כסף זהב ויקר כל חמדה, וכל חמדת עושר ונכסים אשר הוציא הרומאי בתגרת ידו מכל אלה אשר תכו לרגליו, כלם שבו כאחד לאלכסנדריא רבת אוצרות; גם בפרוע פרעות בארץ רומא, בהקרע ממלכתם לקרעים ותפרוץ פרץ על פני פרץ (395 לספהנ״ו), גם כאשר הביט אל זועף אשר ידו חשופה להקל גאון כל צבי ולהשבית חתית גבורים בארץ חיים, כאשר הביט על הממלכה החטאה הזאת ותרעד ועמודיה התפלצו, כאשר אפפו משברי מות את נפות רומא המערביות אשר בני גרמאניא עלו עליהם כשואה, האזיאטים והסציטים שדדו ויחריבו את בני קדם, והמלחמה האיומה אשר לא נשאה כל פרי אכלה את כח רומא בכל פה, ותקריבה עד עברי פי פחת; גם בצוק העתים האלה כאשר ירדה אלכסנדריא עשר מעלות אחורנית, גלה יקרה ונוטל כבודה ממנה; גם בנפול גם ממלכת הקדם לבת רומא ביד צר ונכרים באו שעריהם גם אז היה לאלכסנדריא שם על פני חוצות; וגם מפני ביצאנ אשר עלתה כפורחת לא חורו פניה. אמנם אם חרב נוקמת לא הורידה לארץ ראשה, אם כל כלי יוצר עמל להכחיד כל איתני ארץ, לא צלח עליה לעולל בעפר קרנה ולאמר לה שחי ונעבורה, הנה אש קנאת ושנאת הדת בין אחים יחדיו, אחזה בה ותהי לשרפה מאכולת אש; אך אז בא קצה אמת בצעד יקו תהו נטה עליה, כאשר נסעו יצאו ממקומם ועזבו ככפירים רבצם, הערבים הפראים, ויצאו חוצץ כלם לכבוד אללאה ומחמד נביאו נאמן ביתו להגיד בגוים שם מחמד ולתקן עולם במלכות הקאראן, כאשר יצאו המה ככפירים וחרב פיפיות בידם להגיד על ידה בנים לא אמון בם, אז נפלה גם אלכסנדריא משמים ארץ, נפלה שדוד ולא יספה לקום עוד; עמדי (Amru) שר הצבא ומשנה מחמד, עלה כים בראש צבאות חילו אשר חדו מגמרים, על אלכסנדריא זעומת נפשו אשר מאנה הכנע ולקבל דת מחמד תחת דת הנוצרי אשר תקעה שם יתדה, ובנהרי נחלי דם ואש טבע את הנוצרים עם חרמו, ויכריעם לטבח לכבוד אללאה ודת קדשו; יום הרג רב היה היום ההוא 11 מערץ 641 מאין כמוהו! עשרים ושלשה אלף מבחר בחוריו הוריד עמדי לטבח ביום ההוא בנפול מגדלי אלכסנדריא אך עד מאתים אלף נוצרים אכלה חרבו הנוקמת ביום ההוא, והנשארים אשר לא הכריע דומה, מכר לעבדים ולשפחות ויגלם בראש גולים. „מי יתנה"" כתב עמדי אל הכליף אחרי אשר בצע את מעשהו באלכסנדריא קרית מלך רב, „מי יתנה כל חוסן ויקר כל חמדת עיר-המים הזאת המהוללה בתבל, איה שוקל איה סופר את מגדליה ואת כל שכיות חמדתה! ארבע אלף מצדות סלעים ואהלי אפדנים מצאנו חשבון זה כבר, ארבע מאות בתי משוש, ועד ארבעים אלף סוחרים ובני מרום עם הארץ! אין קצה לאוצרותיה, ואין לשער מרכבות כבודה, ואת כל אלה לנו היא עתה ואין לזרים חלק בו יהי שם אללאה מבורך לעד!"" ביום הרג ואבדן ההוא אשר בכל חוצות אלכסנדריא היתה נבלת הנוצרים כסוחה בקרב חוצות, ובכל גבולה אנק חלל, ביום עברה היום ההוא, עלה בתהו ויאבד לנצח אוצר נחמד אוצר החכמה והמדעים אשר אספו מלכו תלמי בשנות מאות לכבוד ולתפארת; שבועות מספר השיקו את בתי הרחצה במגלות הביבליאטהעק המהוללה, עדי כי היתה לבער, ומכל חכמת בני קדם לא נשאר לנו כהיום בלת אם שנים שלשה גרגרים, אשר כאור מוצל משרפה נשארו לנו כספר החתום; אז הורד גאון אלכסנדריא מכלל יופי ולא הוסיפה להחליף כח ולשוב לאיתנה כמקדם, לשוא עמלו בוניה בה לשוב ולחיות אבניה מערמות העפר, ולפחת רוח חיים בעצמותיה היבשות, עננה הרת תוגה רובצת על פניה, ואך כרפאים שוכני קבר אם יחוללו ממקבת בור נקרתם ללבוש בגדים חמודים, כן חזות פניה תעיד כי על עפעפיה צלמות; גם בהמיר ארץ ממלכת הכליף, וכאשר ממשלתו קמטה ולא עת, גם אז ישועה רחקה מאלכסנדריא, כי היא היתה אז לסלע המחלקות אשר בעדה שכלה חרב-נוקמת אדם כעשב השדה, ואחרי חיל תמורות וצבא חליפות, אשר הכינו לה ימי חשך וירבו לשים שמות בקרבה ולרבות העזובה, נפלה אלכסנדריא ביד הפאטימירים גוים עריצים; ואז ראתה אלכסנדריא העיר האומללה הזאת מעט מנוחה כי טוב, מעצבה ומרגזה אשר שבעה לה בשנות עמל וימי ראתה רעה. (המשך יבוא)"
021-HZF-1877-05-09-001-40129_toc_7, קנאת סופרים,"  קנאת סופרים ג׳ אין להם רפואה. חולי הבאה מחמת זקנה שנאה הבאה מחמת קנאה, ודלות הבאה מחמת עצלות: (מאמר החכם) אחרי כל הדברים והאמת אשר העמיק הרחיב החכם „ארז״ במאמרו (גליון 12-15), וגלה עצה לגדור גדר ולעמוד בפרץ נגד הסופרים הרבים הדוברים שטנה עלינו, ע״י חבור ספרים ומאמרים הרבה המוכיחים צדקותינו לעין השמש. הנה עם היות הדרך הזה נכון באמת מצד טבע הענין, באשר אין לברר אמתת כל דבר רק במשא ומתן של טענות ומענות, ראיות ותשובות; אבל לפי מה שהורונו הנסיון עד היום ע״י חבילות מחברות ותשובות רבות, אשר כבר נתחברו ויצאו בענינים אלה מידי סופרי עמנו בארצנו ובחו״ל מאז. נוכחנו לדעת, כי אין לך תשובה נצחת בעולם אשר תוכל לעמוד בפני הקנאה! ואף אם נרבה כחול ראיות ומופתים המכריחות לראות באור האמת, השנאה מקלקלת השורה, והקנאה תעצים עינה ותאטם אזניה מלראות ולשמוע דברים נגד חפץ לבבה; מחפשי עלילות ימצאו תמיד תואנות שוא ודברי כזב, להפוך כל טובה לרעה, ולראות רשע במקום הצדק. ולפי דעתנו היא תקופה זמנית בארצנו, אשר כמוה חלפה עברה כבר בקורות בני עמנו בכל ארצות פזוריהם כאשר נשים לב להתבונן עליהם בימים שעברו; נראה בכל עת אשר שמש ההשכלה החלה להאיו במושבות ישראל, והממשלות אשר בצלן יחסיו פרשו עליהם כנפי חסדן, להוציא ממסגר אסיר, ולתת להם זכיות שוות עם יתר אזרחי הארץ, בעת הזאת קמו עליהם משטינים ומקנאים רבים לחפש עלילות שוא ולגולל עליהם חטאים ואשמות, בכדי לתת אותם לשמצה וחרפה, יען כל עוד אשר היהודי נחשב בעיני עם הארץ כגר ונכרי עמו, צרה עינו ביהודי לראות אם גם הוא יקח חלקו בזכיות המדינה ויאכל מטוב הארץ כמוהו. ובפרט אם היהודי ע״י כשרונותיו וחריצותו יעלה לפעמים במעלה עליו, יחשוב שכל הטובה והברכה אשר ליהודי שלו הוא, וממנו נשלל; ורק אז יכלו ויתמו כל העלילות והאשמות האלה, אם במשך הזמן יפקחו עיניהם ויבינו במשפטי הארץ הישרים, כי גם היהודי יש לו זכות ומשפט במדינה ע״פ החוקים הצדיקים אשר חקקה לו הממשלה, וכתושב ואזרח הארץ יוכל גם הוא להנות מפרי עמלו ותנובת כפיו, ואז יחדלו הקולות האלה, והשנאה והקנאה כליל תחלוף, לא יזכרו ולא יפקדו עוד, ומה נמרצו דברי חכם אנגלי אחד באמרו: „גם בארצנו רבו וגדלו למאד אספסוף וערב רב מן פליטי כל הארצות אשר יבואו לחסות בצל ממשלתנו, והם יושבים שלוים ושקטים בקרבנו. נהנים מפרי עמלם ואוכלים מטוב הארץ כמונו, ואין פרץ ואין צוחה ברחובותינו נגדם, אין איש זועק חמס על האספסוף הזה שהם מתפרנסים על חשבון אחרים ומוצצים כעלוקות את חלב הארץ, יען מה, יען חוקי המדינה משפטיה מצילות אותנו מכל פגע ונגע מצד הנכרים ההם, כי על גניבה, גזילה, אונאה, ורמאות, עדות שקר וכו׳ יש דין ומשפט בארצנו, ועונשם חמור על כל העובר עליהם; להטיל עצמו על הצבור ולחזור על הפתחים אסור אצלנו ועל כן כל גר ונכרי היושב אתנו ואוכל לחמו. בודאי הוא נהנה מיגיע כפו, ומביא איזה תועלת במעשה ידיו, אם תועלת גשמי או רוחני, אשר בעבורה הוא מקבל שכר ממי עוד אשר זכיות היהודים היו מקופחות ומצומצמות בגדרים וגבולים צרים. כמו עם אשר לבדד ישכון ודבר אין להם עם חיי המדינה הכללים, היו כולם לאגודה אחת באוהל הדת והתורה אחוזים וערבים זל״ז, ראשיה קציניה ורבניה לא נשאו עיניהם מן חוג מצבם המדיני והלאה, רק שמו פניהם אל צאן מרעיתם; ההשכלה ישבה שקטה ושאננה בחיק הדת והאמונה, והאיש אשר חנן לו ה׳ עושר ונכסים בקש לישב בשלוח בקרב אחיו, ועתותיו היו פנויות וסדורות לתורה ולחכמה ולעשות צדקה וחסד בעדתו. ואולם מאז הרחיבה לנו הממשלה בחסדיה, ופתחה לפנינו דרכים שונים בחוקי המדינה, היהודים יוכלו לקחת חבל בהשכלה, ולהגיע למעלות נכבדות במשפטי הארץ, להיות ממונים ופקידים, עורכי הדיינין ושופטים וכו' והעשירים הגדולים אשר הראו טובת לבבם לארצם בחברה המדינית, יוכלו לנחול כבוד לשבת עם נדיבים כאזרחי הארץ, ולעלות לפעמים במעלות האצילות, מן אז והלאה חלק לבב העם זה מזה ונתפרדה חבילות אגודותיהם, חדלה ערבות ישראל זב״ז, כל אחד יבקש דרך לעצמו בין עם הארץ, ללכת בדרכי החיים המדיניים, ופנו עורף לאחיהם אשר עדנה בשפל ישבו על התורה והעבודה; נדיבי העם וקציניו, ישימו מגמתם לקנות לבב אחינו עם הארץ, להטות עמהם שכם אחד לכל דבר הנוגע אל הכלל באין הבדל דת ואמונה, ומבלי שים לב אל אחיהם בני בריתם בפרט; וזה לנו לאות, כי גם מכ״ע רוסי מיוחד לעברים בארצנו לא יוכל להתקיים ולעמוד אצלנו, יען אין לבב העם פונה עוד אל ענינים כוללים בנוגע ליהודים, שעשה לו, כי זולת זה אין איש נותן חנם בלי גמול ועבודה, וע״כ אין לנו לדן אחריו, ולחקור ממה הוא מתפרנס? ומאין יביא לחמו? ואם יאמר לך אדם, פלוני גוגב או גוזל ומרמה את הבריות, ועשה עושר ולא במשפט, איננו רק מקנא מוציא רבה על זולתו, ומוציא לעז על שופטי המדינה ושוטריה, כי איה הוא הנגגב או הנגזל או המרומה? למה לא הביאו במשפט והעמידו בדין? ואיך יצא זכאי בדינו? — ולכן כל איש אשר לא עמד בדין מעולם, הוא בחזקת אדם כשר אצלנו אשר אין להרהר אחרי פרנסתו, ומשאו ומתנו עם הבריות כפי חוקי המדינה; וכלל גדול הוא במשפטי כלכלת המדינה כל האוכל בהכרח שהוא עושה ומעשה ידיו מפרנסין אותו, ואם כן יש למעשה ידיו איזה צורך ותועלת, אם תועלת גשמי או תועלת רוחני שיש להן מחיר קצוב וידוע, ואשר בעבורם הוא מקבל שכרו מאנשי החברה המדינית, וא״כ הוא מביא תועלת במדינה בכלל, ויש לו לפ״ז זכות ומשפט בחוקי המדינה הכוללים שוה עם כל אדם וכבר אמר פהילאנטראפ אחד כי גם עני המתפרנס מן הצדקה, יש לו זכות במדינה במביא תועלת לאנשי החברה בכלל, ובעבורה הוא נוטל שכרו ען נמצאו רבים בנדיבי העם בעלי חמלה וחנינה מטבעם, אשר ימצאו עונג גדול בעשותם צדקה וחסד עם זולתם, והם ממלאים תאות נפשם ע״י העני הזה, וא״כ הוא נוטל שכרו מהם בעבור עונג הרוחני שהוא מביא להם, כי למה יגרע חלקו מאלה המשחקים על במתי ישחק, המקבלים שכר טוב מהמון העם בעד עונג השחוק? ובפרט אשר על מעשה הצדקה אנו מצווים ג""כ מצד הדת והאמונה, ומחוייבים מצד המוסר וחוקי היושר והצדק. הסבה הזאת שאמרנו מן הרחבת גבולי הזכיות ליהודי ארצנו בימינו אלה, אשר ממנה התעוררה ויצאה קנאת הסופרים וקטרוג המסטינים על עם ישראל. הסבה הזאת היא שגרמה גם פרוד הדעות ורחוק הלבבות בבני עמנו, אשר כל אחד פונה לדרכו ולבצעו, ואין איש דואג על עניני הכלל; כי כל  אם אותה שנתים   ועל כל החרפות והעלילות אשר יגוללו עלינו מחרפינו, כל אחד משמיט את עצמו לבדו כי לא אליו יגיעו, ולא עליו יהיה הקצף. — ככל הדברים האלה וככל החזיון הזה, ראינו גם אצל אחב״י בארצות המערב כל ימי משך התקופה הזאת, הרבה נלחמו אבירי סופרינו נגד שוטניהם ומחרפיהם, עד אשר האיר ה׳ את שמש ההשכלה על גוי ועל אדם יחד, ומלאה הארץ רעה, ואז שקטה נחה קנאת המשטינים, כל עולה קפצה פיה, ולב״י היה אור במושבותם."
021-HZF-1877-05-09-001-40129_toc_8,חדשות שונות," חדשות שונות אחד ממכה״ע היוצאים באשכנז הביא בחשבון סך ההכנסות לבית ראטהשילד בעיר וויען כמה המה לשנה, והראה לדעת כי מן שטרי מסלת הברזל לבד, עולה הריוח לשנה עד 38 מיליאן פלארין, ומן עסקי הבאנקיער שלו הוא מרויח לכל הפחות עד 20 מיליאן פלארין, באופן שלפי חשבונו יש לו הכנסה תמידית בערך ממוצע 58 מיליאן פל׳ לשנה, והוא  כדי 40 מיליאן רובל סך ההלואות אשר עשו כל המלכות והמדינות בארצות אייראפא אזיע אפריקא ואמעריקא, במש ד׳ שנים האחרונות, הוא לפי חשבון המכה״ע היוצא בבעלגיא, כזה: בשנת 1873 עלה סך ההלואות אל 10 מיליארדען פראנק, בשנת 74 לסך 4 מיליארדען, בשנת 75 רק 110 מיליארד, ובשנת 76 על 37 מיליארדען. בסך הכל היו ההלואות במשך ד׳ השנים לבד 1830 מיליארדען פראנק. (מורה שעות ע״י האויר). בקרית מלך רב וויען הבירה המציאו זה מקרוב מורה שעות אחד העומד במקום ידוע, ומודיע משם חלקי השעות והמינוטען למרחוק במקומות שונים בחלקי העיר, בבתים וחצירות ברחובות ובשוקים, באופן שהוא מתדמה במעשהו כמו שיאירו מאורי הגאזע לכל בתי העיר ע״י צינורות רבים היוצאים ממקום ידוע לכל חוצות העיר וסביבותיה, כי כן הוא מורה שעות הזה, הוא קבוע במקום אחד אשר משם וצאים צינורות רבים מלאים אויר נלחץ, וע״י לחיצתם הם מניעים מורי שעות רבים הנמצאים בכל הבתים אשר שם יגיעו הצינורות ההם. ואולם המורי השעות שבבתים הם פשוטים מאד באין כל מאומה בתוכם מן גלגלים ואופנים וכדומה, רק לוח עגולי פשוט אשר בהקיפו מסומנים חלקי השעות, ועל מרכזו סובבים שני חצים מורים (צייגער) האחד לשעות והשני למנוטען כתבנית החיצוני של כל מורי השעות, והלוח הזה הוא מחובר באמצעו אל פי הצינור הבא לתוך הבית מחוץ, והנה המורה שעות האמתי הקבוע בעיר הוא מתוקן במהלכו ככל מורי השעות ע״י אופנים וגלגלים מתנועעים, רק נעשה בתחבולה מעכאנית שבסוף כל מינוטא הוא לוחץ כמות אויר הרבה בפי צינור הגדול הנמצא אצלו, ומשם תתפשט הלחיצה בכל הצינורות הקטנים המסתעפים ממנו, לכל בתי העיר ואולם על פי הצינור שבכל בית אשר אליו מחובר הלוח העגולי שאמרנו, נמצא מכסה מהודק יפה אשר ע״י לחיצת האויר הבא אליו הוא מגביה את עצמו, ובהנשאו הוא דוחף את חץ המורה (צייגער) ומעתיקו להלאה כדי מרחק מינוט אחת על הלוח, ולאשר בסוף כל מינוטא הוא מקבל דחיפה אחת מן זרם האויר הבא אליו, ע״כ חץ המורה הולך וסובב ממינוטא למינוטא בשוה עם מהלך המורה שעות הגדול הקבוע בעיר, מובן הדבר שבאופן כזה כל מורי השעות שבעיר כולם סובבים הולכים בדיוק שוה עם מורה השעות הגדול הקבוע במקומו המיוחד, והוא בעצמו הולך בדיוק גדול מצד היותו קשור ע״י חוטי טעלעגראפים עם מגדל מצפה הכוכבים (אבסערוואטאריום) אשר בעיר וויען, והתוכנים היושבים שמה משגיחים לישר מהלכו עם מהלך הכוכבים. — התועלת היוצא מזה היא רבה למאד, כי לבד אשר זמני היום לשעות ולמינוטען הם ידועים ושוים לכל תושבי העיר בדיוק, הנה כל בעל הבית יהיה לו בביתו מורה שעות יפה ומדוייק בזול גדול, כי הלוחות ההם מלאכתם נקלה ונקנים במחיר מזער, ומה שיצטרך לשלם מס קצוב לשנה לחברת המיסדים את הצינורות ההם בעיר, גם הוא מעט בערכו — התיקון החדש הזה יצא ראשונה לפעולת ידים זה איזו ימים בעיר וויען, ברוב פאר והדר ע״י נכבדי העיר שריה ופקידיה, וגם הוד הקיסר בעצמו בא בכבודו לראות מעשה המלאכה הזאת ופעולותיה שמה. לפי הסטאטיסטיקא היוצאת באשכנז, היה מספר הנשואין במדינת פרוסיא בשנת 1875 בסה׳ 203,841, ומהם היה נשואין של בנות היהודים עם נוצרים עוואנגעליסטען, 111 במספר, יהודים עם בנות עוואנגעליסטען 103, נשואי יהודים עם יהודים 2675, ואולם נשואי בנות יהודים עם קאטולים רק 38 ויהודים עם בנות קתולים 16 ולפי ערך מספר היהודים אל כלל התושבים בפרוסיא הם רק 1 פראצענט, ונשואי התערובת בהם קרוב לכדי 10 פראצענט. ביום 27 מחודש העבר הראו באיטאלזא נסיון חדש עם עגלת לאקאמאטיווע ההולכת בלי מסלת ברזל ביבשה, ומתוקנת ג״כ בתחבולה לשוט על פני המים כמו ספינת הקיטור זה כשנה אשר יושבי אמעריקא המציאו להם תחבולה נכונה, להביא בשר שחוטה לאנגליא בספינות נושאות קרח, אשר הבשר ישמור את טעמו בלי שום קלקול כל ימי נסיעתו על הים, והנה כבר עלה מסחר הבשר ע אופן כזה עד למעלה, לפי ידיעת המכה״ע היה סכום הבשר אשר הביאו מן נויארק ופילאדעלפיע במשך חודש העבר, עד כדי 6,707,000 ליטרות, וס״ה מה שהביאו בזמן ט׳ חדשים האחרונים, עלה לערך 30 מיליאן ליטרות בשר מן בהמות אמעריקא.  המכה""ע .Jour. d. Deb יספר דבר, נפלא מן רופא מומחה אחד Verneuil המפורסם בפאריז, איש אחד שתה במקרה סם מסוכן אשר בסבתו נסגר אצלו קנה הוושט ונסתם בית הבליעה מבלי שיוכל לקבל דרך שם שום מזון, הרופא עשה לו נתוח (אפעראציאן) לפתוח פתח דרך הבטן עד הקיבה בפנים, אשר דרך בו הוא מכנים כל פעם את מזונו לתוך האסטומכא, והוא חי אוכל ושותה ובריא אולם, רק על בטנו הוא נושא תמיד קנה חלול מן גומי קויטשוק, כמו חגורה במתניו, והקנה הזה תקוע בבטנו נכנס עד הקיבה, ובעת שהוא רוצה לאכול אז הוא מניח המאכל לתוך פי הקנה, וע״י פומפי דוחקת (דרוק פומפע) המתוקנת לזה אל הקנה. הוא דוחה את המאכל בפנים אל הקיבה, באופן שלפ״ז, הוא בריה בפני עצמה, אשר הפה השנים הלשון והחיך, הם אצלו שלא לצורך כלל.  חדשות ספריות. התפללנו בצפירה (ש״ג, 37): מי יתן כי שני החוקרים על קדמוניות ישראל בקרים, הר״ר כוואלסאן, והרכבי - לא יאחרו להופיע אור על פרי דרישתם בהענינים האלה, ונדע דבר: מי הוא הצדיק בריבו, הבונה או הסותר. הנוטע או העוקר נטוע״... והנה בא היום שקוינוהו הרא""ך יצא ראשונה ללחום מלחמת החכמה, ויוציא לאור את ספרו הגדול ורחב ידים, אשר יתעלה ויתנשא, כאבן חן, על כל הספרים שם דמוהו ?), אשר גם מחבריהם יצאו להרוס עד היסוד את הבנינים *) כמו: 1) „תכטמיש אי פירקוויט״ סטחטיא אקאד. קוניקא 2) „קאטאלאג דער העבראישען ביבעלהאנדשריפטען"" פאן הרכבי אונד שטראק 3) „פירקוויטש אונד זיינע ענטדעקונגען"" פאן שטראק הנשאים אשר עליהם הטביעו אדני חקירותיהם, המנוח ר׳ אברהם פירקאוויטש והחי פר׳ כוואלסאן גם יחד. Altiudische Denki :)הספר החדש יקרא בעמים (בל״א  .er a ויפרד לשני ראשים: בחלק הראשון (עפיגראפע ( המחבר יבתר וינתח, לנתחים, כרופא אמן, את כל הרשימות הנמצאות בסוף ספרי התורות וכתבי הקדש (באספת אב""ן רש״ף) בכלל, ואת שלוש הרשימות הידועות לחוקרים, והמתחילות: „אני יהודה בן משה הנקדן״... אני ישועה בן אליה מבעלי מקרא״. „השלוחים החכמים הירושלמין"" בפרט, ותמצית, דעתו היא: „כי שלשתן מזויפות הנה"" באשר השמות: ספרד (קערטש), אברהם הספרדי, סלע היהודים, אונכת וכפא, כרים או קירים, ועוד הרבה שמות טטריים, לא יתכן כי יפקדו ויזכרו קודם המאה הי״ג. — ובחלק השני יחקור וידרוש המחבר על המצבות (גראבשריפטען) הנמצאות בקרים, על כתבן ומכתבן, תכן ענינן וחקר לשונן, על מנינן ותאריכן, על מצבות יצחק סנגרי ואשתו סנגרית, על שבתי דניאלו ואליה הגבור. — ואחרי אשר יעביר תחת שבט הבקרת החדה כל תיבה, ואוק וקוצו של יו״ד, ויניף בעשר נפות את כל הדעות הרבות והשונות אשר חוו החוקרים הקודמים לו, כעברים כנוצרים כאחד 2), יחרוץ משפטו הקשה אמר: „כל התוצאות והתולדות שהעלו במצודת חקירותיהם הר״א פירקאוויטש והפר׳ כוואלסאן, יסודן בתהו ושרשן בבהו וכלהן כאין תחשבנה אולם, קורא משכיל, אל תבהל ברוחך לחרוץ גם אתה משפט חד וקשה כזה על הענין שמדובר בו, עד אשר יצא איש ריבו של המחבר עם ספרו, ספר התשובה בידו; ואם באמת רוח הדעת והבקרת תפעמנו היום להודות ולאמר כי צדיק הראשון בריבו, עכ״ז לא נוכל לכחד כי הפריז המחבר על מדתו יותר מדי, ולא אמרים בטלים הם בעינינו דברי הח׳ כ״ס (עיין הצפירה, שם) המבטיח לנו לחבר ספר גם הוא, אשר בו יראה לדעת: א) כי מכל הראיות נגד אמתת הרשימות, אין אחת אשר בחזקתה עומדת; ב) כי המנינים והתאריכים החדשים היו נהוגים בקרים ולא פרי המצאת פירקאוויטש הם (כדעת הרא״ך); וג׳) כי מצבות קרים אמתות הנה בלי כל טענה ומענה, 3) ומי יודע, כאשר יופיע גם הספר הזה לפנינו, אם לא נקרא אז בסיפא דקרא: ובא רעהו וחקרו! והימים ידברו *). חיו״ג (בין המתירים את השאלה ההנדסית בנומר 16 העבר, נפקד מקום הח׳ ה׳ יעקב פרענקעל מאוגוסטאוו)."
021-HZF-1877-05-09-001-40129_toc_9," 
דעפעשען האחרונים","   דעפעשען האחרונים קאנסטאנטינאפאל, (3 מאיי) ביום אתמול בא הנה צבא החיל אשר שלח הקעדיף ממצרים אל הסולטאן 30,000 אנשים . קאנסטאנטינאפאל (5 מאיי) ממשלת תוגרמא הודיעה לכל הממלכות, כי מיום 5 מאיי, והלאה תביא במצור את כל ערי החוף אשר על ים השחור לבלי תת לצאת ולבוא אליהן (בלאקאדע), לכל האניות מארצות האחרות הנמצאות בים נתנה זמן שלשה ימים לצאת, ולאחרי כן תחשבנה כאניות אויב 2) בסוף הספר ישנן גם הרבה נוספות, בלשון עבר. נעתקות מכ״י שהשאיר אחריהם אב״ן רש״ף ור׳ בצלאל שטערן, וחדשות לא שערנון שמענו הפעם. 3) הח׳ כוואלסאן, כאשר הודיעה לנו הצפירה (שנה זו, 13) נוסע בקיץ הזה, למדינת קרים לחקור ולדרוש אחרי קדמוניות ישראל שם ואח״כ יוציא ספרו לאור עיי""ש. *) להאיש אשר חפא עלי (בלבנון, 31) דברים אשר לא כן, בגלל אשר - לפי דעתו - חללתי כבוד בעל „משפטי הלשון העברית"" (הצפירה ש״ב, 23) וחלקתי כבוד יותר מדי (הצפירה ש״ג, 32) לבעל „תולדות הטבע״ — לא אשיב דבר, אך אעיר בקצרה: כי ישנן בעולם קלא' אשר יותר יקרות הנה גם מאבני „השהם"", וד״ל. לאנדאן (5 מאיי) המכ״ע מודיעים כי הממשלה נתנה פקודה להכין כל צרכי האניות הנכונות לצאת לעת מצוא, לאניות חוף האי קרעטי המלחמה העומדות אצל קארפו הגיע הפקודה ללכת משם אל"
021-HZF-1877-05-09-001-40129_toc_10,,"  בשורת ספר חדש על ספר ויקרא עם ת״כ, הנקוב בשמו „שם עולם״, מהרב הגדול המפורסם לתהלה כליל המדעים כו׳ מוה׳ ליפא ז""ל מק״ק גאווי דוואהר, והמחבר ז״ל חשף את זרוע קדשו לכתוב ולהראות בחריפותו ובקיאותו בש״ס ובפוסקים ראשונים ואחרונים ז״ל, וע״פ חכמת הדקדוק, את כל מוצא דברי רבותינו ז״ל בעלי הת״כ איך הם נלמדים ונדרשים מתורת ה׳, ואיך כל התורה שבע״פ נכללה בדברי תורה שבכתב, ומבאר והולך את כל דברי הגאונים הראשונים ז""ל השייכים לת״כ. כמו הרמב״ם והרמב""ן והראב״ע ז״ל, ומתרץ כל הקושיות אשר הקשו האחרונים על דברי הראשונים ז״ל, ובחר לו דרך אחד לשום את כל המעקשים למישור. ועדנה לא היה ביאור כזה על ספר ויקרא עם הת״כ. כאשר העידו עליו גאוני זמננו בהסכמותיהם. ויתענגו הלומדים בו ויפקחו עיניהם על כל דברי רז״ל אשר היו עד כה סתומים וחתומים, והרב המחבר ז״ל פתח סגור חותם צר, כפי אשר עיני הלומדים תחזינה מישרים . והלומדים או המו״ס יפנו אלי ע״פ אדרעססע הכתובה פה. והמו״ס ישיגו רב""ט כנהוג - ורק מספר מועט נדפס מהספר הנ""ל. דברי המדפיס חיים קעלטער אדרעססע אלי דיא בוכדרוקערייא אונד ליטאגראפיע פאן חיים קעלטער נומר 569 לאנגע שטר. אונד טלאמאצקע נומר 570 אין ווארשויא. Типограая и Литографiя Х. Кельтера а Долгоя ул. понъ № 569 и на Гломанкой ул. подъ № 570 — въ Варшавѣ"
021-HZF-1877-05-09-001-40129_toc_11,," שנת היובל. לרבים וכן שלמים מאהובי ואוהבי הבטחתי נאמנה, כי אם יהיה אלהים עמדי ושבתי בשלום אל עיר חפצי בה וכל בה חיי רוחי (היא לעמבערג עיר מולדתי) או כאשר אתקע אהלי במקום אשר יבחר לי המכין מצעדי גבר, אודיעם על פי מכתבי העתים לב״י מקומי איה, לחדש ברית אהבתנו ביד מכתבים ברצוא ושוב. מוצא שפתי אשמור, והן תוי וגוי רשום מטה. אבשרם כי ברשיום הרב הגאון האב״ד דפה והמדינות, נתקבלתי לדרשן מגיד מישרים בשפת אשכנז, לאגודת קדש „דורשי תורה וחכמה"" פה לאנדאן הבירה. מראשית השנה הזאת (שנת עם מדשני עונג) הנני דורש בתוך קהל ועדה, ובתוכם רבים למודי ה׳. מדי שבת בשבתו ובמחרתו ביום השבת השני של גליות. ות״ל כפעם בפעם היכל הקדש קצר מהכיל. במשך העת נתכבדתי לדרוש בשמונה בתי כנסיות לתפלה, ומקומי התמידי בבית הכנסת „חברת מקרא״ — ואני תקוה להביא אלי בקרב הימים אי""ה את בני ביתי שיחיו, ולהחל בהדפסת המדרשים אשר הנני עוסק בבאורם, ואל גומר יגמר בעדי, לישועתך קויתי ה׳ . מדי דברי בם, אודיעה נא אותם כי ביום שבת קדש פ׳ בהעלותך הבע""ל (הוא (א״ך סיון תרל״ז) אחוג פה תוך אמוני עם סגולה את חג היובל, הוא יום תמלאנה לי חמשים שנה לימי מגורי בהלד. ואקרא שלום לרחוק ולקרוב. . יום שנכפל בו כי טוב, לסדר וקדשתם את שנת החמשים שנה שנת „אך לאלהים דומי נפשי"" לפ""ק. יוסף כהן צדק מגיד דבריו לעדת „דורשי תורה וחכמה"" פק""ק לאנדאן. Rew J. Kohn Zedek 15 St. Mark Strect Goedmans Fields E. C. London."
021-HZF-1877-05-09-001-40129_toc_12,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים  שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט ווארשא בחדש זיו תרל״ז לפ""ק. יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי. И. Гольныанъ, Гицограсъ въ Варшавъ. Jsaak Goldman, Buchdruckereibesitzer in Warschau."
021-HZF-1877-05-09-001-40129_toc_13,," שאלות ותשובות אל ז' מאריק במאסקווא, שלחנו ומכתבו קודם הפסח לא הגיענו, יודיענו האדרעססע שלו. אל שא׳ א׳ גר׳ בפש׳ אין בידנו עוד, אל ני״ל קבלנו ונראה. אל מד״י בגר׳ לא נוכל להדפים. אל אביש״א יותר אין בידנו. אל ק׳ פ׳ סאל׳ עד כה לא יכולנו לעיין. אל פס׳ פיי׳ בביא לא נוכל מטעם כמוס. Редакторъ-Пздатель :. Сонцискiн."
021-HZF-1877-05-09-001-40129_toc_14,," מודעה כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש ככתבו וכלשונו (ר״ל בלשון עבר, אשכנז או צרפת). אדרעססע: M. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse  8."
021-HZF-1877-05-09-001-40129_toc_15,, הרוצה לכתוב אלי יכתוב ע״פ אדרעססע S. Stonimski in Warschau Muranowska No 24.  S. Сонинскiй г. Варшава Мурановская № 24.
