article_id,headline,text
021-HZF-1882-03-07-001-09065_toc_1,," K ברוסיא ופולין. השולה במוקדם לשנה 5 רו״כ.  אל לחצי שנה, 2.75 רו״כ.  לרבע שנה. 1.50 רו""כ שב ביתר הארצות 20 פראנק.  באמעריקא 5 דאללאר K"
021-HZF-1882-03-07-001-09065_toc_2,, Z מחירו באשכנז: 14 רייכם מארק לשנה.  בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. ל GNE
021-HZF-1882-03-07-001-09065_toc_3,מכתב עתי משמיע חדשות בק־ב עם ישרון - מכל...," מכתב עתי משמיע חדשות ילדר בקרב עם ישרון, מכל הדברים הנוגע - בעניני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-03-07-001-09065_toc_4,תוכן העניינים דברי הימים .האמבורנ .לארז ...," תוכן הענינים דברי הימים. האמבורג, לאדז. הצופה לבית ישראל מאת נ׳ סאקאלאוו. מעשה צדקה להיוצאים. אשמנו מכל עם מאת א״א ראקאווסקי. חדשות שונות. הודעות, שאלות ותשובות"
021-HZF-1882-03-07-001-09065_toc_5,דברי הימים," דברי הימים הסערה אשר קמה בעולם המדיני, לרגלי הדברים שנאמרו מאת שר צבא רוסיא הגענעראל סקאבאלעוו, קמה עתה לדממה, ומכל עבר ופנה נשמע מכה״ע הגדולים כי סכנת מלחמה בין הממלכות אתני ארץ עברה, לפני עשרה ימים בא לברלין הנסיך ארלאוו ציר רוסיא בצרפת, ויקח דברים עם ביסמארק ונתקבל אחרי כן מהקיסר בכבודו ובעצמו, ולדברת מה״ע האשכנזים נכנס הקיסר בעובי הקורה לשום קץ להסכסוכים ואותות השנאה והפרוד הגענ׳ סקאבאלעוו כבר שב אל פ״ב ביום השבת העבר, ובכן נראה, כי בא הקץ אל המהומה והאימה, אשר החרידו את יושבי הארץ ממנוחתם, אבל בכל זאת אותות הסערה אשר תתחולל במזרח אייראפא עוד לא חדלו להרעיש הלבבות, והמ״ע המדברים ככל העולה על רוחם, נושאים ונותנים בהלכות המלחמה, ודנים ע״ד התולדות והתוצאות, ע״ד מספר אנה״ח ותוקף המבצרים מזה ומזה, הממלכות אשר בקרבת מקום מערכת מרידת הסלאווים תחלצנה חושים, ועושות הכנות רבות ועצומות למלחמה. בבוקארעשט יצאה הפקודה הנמרצה, כי כל מרכבות מסלות הברזל והכבודה עם כל צרכי ההעברה ממקום למקום, יהיו מוכנים ומזומנים להוביל אנ״ח וצרכי מלחמה למחוז חפצם הקבלנים ועושי עסקי הממלכה נקראו לקבל עליהם הספקת תבן ומספוא לסוסי הצבא, ובכל ערי המדינה הרימו סוסים לעבודת הצבא בחיל רוכבים, ורבים ידברו כי קרובה העת אשר כל בני העם יצאו חלוצים לשדה המערכה תנועת מלחמה כזאת נראתה גם בכל אפסי אוסטריא: הדירעק- טארים שעל מסלות הברזל קבלו פקודה להחזיק מרכבות בכל בתי נתיבות במספר רב, ועפ״י הטע״ג יצאה הפקודה לשאת ראש כל הסוסים למספרם הנמצאים במדינת גאליציא, שר המלחמה בתוגרמא דרש בחזקה להוסיף לו ארבעים מילליאנים פראנק, לחפץ התחזקות המבצרים וקניית כלי נשק, וכן יצאה הפקודה מאת הסולטאן להחיש תנועת כל מחנות הצבא אשר לתוגרמא, להיות נכונים להעבירם אל גבולות בולגאריא, למראה אותות הסער והמרידה בהנסיכות הזאת, ובולגארים רבים בני מדינת מוקדוניא הושמו במאסר, כאשר נודע כי המה צירי חרש שלוחים מאת הפאנסלאוויסטים, להרבות המהומה, להסית ולהדיח את העם מאת מלכו ולמלא את כל הארץ מוטה. כשמועה הזאת נשמע מאת ממלכת יון. גם היונים יחלצו חושים ועושים הכנות רבות ועצומות. מיתר הנסיכיות על חצי האי הבאלקאני הקרובות למקום מערכת המרידה, אין לדבר שם דמתה כל הארץ לשדה מלחמה, בכל בתי הנשק רבה העבודה, וחיל צבא רב יצאו אל הגבול לעמוד בשורה להיות צופים ומביטים על גלגולי המעשים על שדה הקרב. ועד כה וכה והמלחמה בנפות המרידה בדאלמאציא הערצעגאווינא וחלק באסניא, תעשה דרכה בסופה וסערה. ביום 21 פעברואר היה דבר שר הצבא המצביא את כל צבאות אוסטריא בהערצעגאווינא, הפעלדמארשאל יאוואנאוויטש, אל כל שרי החילים להתאחד במקום אחד. להגיח על המתקוממים, אשר תקעו יתדם בהנחל אשר בין שני הנהרות נארענטי ודרינא, ויתבצרו שמה, ובעוד שלשה ימים צרו צעדי המתקוממים. ואחרי תגרות אחדות נאלצו לעזוב עמדתם הבצורה אחרי אשר אבדו אנשים במספר רב. ביום 23 פעברואר נכבשה לפני העסטרייכים העיר קאלינאווצע הבצורה. ביום 24 היתה מלחמת תנופה גם ע״י גלאוואטצעווא, אלף איש מהמתקוממים נלחמו כאריות, אך נאלצו לנוס מן שדה המערכה, רבים מהם נהרגו ונפצעו ומספר רב מהם נפלו שבי כידי העסטרייכים, אך בכל זאת הדברים בארץ הזאת יגעים מאד לאוסטריא, רובי המתקוממים לא נחלשו כי נמלטו על אדמת מאנטענעגרא, ולעומת אשר אבדו במלחמה נוספו עליהם כפלי כפלים מהמתנדבים מאדעססא ווארנא ומערי סערביא. ועוד יותר מבולגאריא ומאנטענעגרא בכל יום ויום יעברו גבולות הארץ מאות מתנדבים כאלה. מאנטענעגרא השליכה כל מסוה מעליה, ובראש גלי מתאספים שם המתקוממים להתיעץ על צפונותיהם ולפקד את גדודיהם עוד יותר מזה רבתה התנועה בבולגאריא. אלה החפצים באחדות 6 — הבולגאריא אשר בהנסיכות עם אחיהם ברומיליא המזרחית מעבר להררי באלקאן תימנה, מרבים לעבור בארץ ולפקד גדודים להיות נכונים לעשות מעשיהם בימי האביב הבא. סוף דבר לקול האות הראשון יקומו כל משפחות הסלאווים ללאומיהם כאיש אחד להתקומם כנגד אוסטריא, ואז תבוא שעת הפקודה למלחמת האשכנזים והסלאווים, שני האיתנים מצוקי ארץ יתנגשו ויתנגחו, ואחרית כל המעשים האלה מי יודע? עפ״י הידיעה הבאה היום שם הנסיך מילאן מסערביא בימים האלה עטרת מלוכה על ראשו, וכרומאניא התרוממה גם סערביא למעלת ממלכה, בוויען הכעיסה הידיעה תמרורים, ודעת אוסטריא איננה נוחה משנוי השם הזה דברי בריטאניא בימים האחרונים יגעים מאד. המהומה באירלאנד עוד לא שככה עד היום, הסכסוך שהזכרנו בין שני בתי המחוקקים על דבר דיני קרקעות. זה האיש ברעדלא אשר בגלל מאנו להשבועה הנהוגה נגרש מבוא בכבוד סוד הפארלא- מענט. נבחר עתה מחדש, על אף הקאנסערוואטיווים, והנהו עומד על דעתו שלא להניח את מקומו אשר יכירהו בהפארלא- מענט, והועד הנבחר מטעם בית הלארדים להביא במשפט הבקורת הצעת הממשלה בדיני אריסות ושכירות קרקעות, כל אלה עשו את ממלכת בריטאניא כמרקחה, וימים רבים יעברו טרם תשקוט הארץ ומנוחת התושבים תשוב לקדמותה. עודנו כותבים הדברים האלה ושמועה מחרדת ונוראה באתנו מעבר לים, מלאנדאן לאמר: — לאנדאן, 2 מארץ, המלכה וויקטאריא בשובה מנסיעתה ללאנדאן לבקר את הנסיך „אלבאני"" ותשב במרכבה לבוא להארמון ווינדושאר, נגש אליה איש אחד ויור עליה מקנה רובה פעם אחת, אך הרוצח החטיא המטרה והכדור לא נגע בהמלכה לרעה, שם הרוצח עושה המזמתה הוא: „ראדעריק מאקלעאן"" (Maclean) יליד לאנדאן מחניכי בתי המסחר, בטל מכל עסק ועני מאד, כפי הנראה העבירתהו העניות על דעתו לעשות תועבה נוראה כזאת. עם המלכה ישבה בתה הפרינצעססין בעאטריסע (הנודעת לקוראי הצפירה מטובה וחסדה להיות כאם רחמניה לבני היהודים גולי רוססיא) הפרינצעססין התעלפה, אך אחרי רגעים אחדים שבה רוחה אליה. המלכה הביטה על כל הנעשה ברוח שוקטה ותסע הלאה לביתה, ובעוד שעה ישבה אל השולחן על משתה הצהרים בהארמון. ברגע הראשון התנפלו העם על הרוצח ויבקשו לנקום בו נקמת המלכה, אך הפאליציי הגינה בעדו ותביאהו לבית האסורים, רופאי הפאליציי חוו דעתם כי „מאקלעאן"" איננו מטורף ומשוגע, על פי דבריו רק העניות הנוראה היתה נסבה להתועבה האיומה הזאת, ובכלל נראה, כי אין להמעשה הזה כל סבה מדינית ותכונה פוליטית, ביום הזה באה ברכת כל הקיסרים והמלכים אשר באייראפא, מאשכנז ורוסיא, אויסטריא ואיטאליא לברך את המושלת על ארץ רבה והעם האדיר והנאור בתבל ארצה, אשר היה ה׳ עמה ויפלט חיתה מני שחת, ותרב השמחה בקרית תבל ועיר עולמים לאנדאן המעטירה, ברכות מאליפות ותודה לה׳ הסוכך באברתו על מלכי ומושלי ארץ נשמעו, גם מאלפי אלפים פיפיות עמנו בית ישראל בכל תפוצותיהם, וישיתו ברכות טוב לראש המלכה, אשר זה יותר מארבעים שנה לשבתה על כסא מלכותה תמשוך חסדה ואמתה לעם בזוז ושסוי, ולא חדלה להראות לעמנו האומלל אותות חמלה וחנינה במה״ע Nowiny № 65 הננו קוראים בשם הנאוו׳. וור״. כי בשבוע הזה יציע הועד להתרת „שאלתנו"" במושב ועד המי- ניסטעריום, לגרש את היהודים מן הכפרים והישובים אל הערים, ובזה יהיו נשמרים מחמת הפרעות אם תפרוצנה שמה. דברי הצומות וזעקתם ושמועות משמועות שונות, אשר מרביתן בנויות על בלימה, דברי הועדים והחלטותיהם היציאה לאמעריקא וארץ ישראל. הם הם הדברים המרעישים היום לבות אלפי רבבות ישראל. יום הולך ויום בא ומעמד הספק וההסתר במקומו עומד, למראה המצב הזה נשמו דרכי הפרנסה, המסחר ירד עשר מעלות אחורנית, פסה האמונה בעולם המסחר, שכר האדם לא נהיה ואין שלום ליוצא ולבוא, הועד להתרת „שאלתנו״ פרש ענן למסך על מעשהו, ואין איש מאתנו יודע מתי יהיה קץ הפלאות. והיום אשר בו יוטל הגורל להוציא משפטו על אומתנו לשבט או לחסד, אך אות אחד נראה לנו המדבר בשפה ברורה כי ימי הפתרון הולכים וקרבים: ביום ה׳ העבר באה הידיעה מפ״ב בקור׳ ווארש׳, כי כל התקנות החדשות אשר בדעת הממשלה לעשות בדבר מכירת משקים חריפים בפרוטרוט ובמדה גדולה, תהיינה לחוק בדתי המדינה רק מיום 1 יוני שנת 1883, ובו ביום באה הידיעה הנאמנה, כי שאלת מסחר היהודים במשקים חריפים יצאה עתה מכלל התקנות האלה, ודבר המו״מ על האיסור ליהודים להחזיק בתי משקה ובתי משרפות היי״ש, נמסר היום אל הועד הראשי להתרת „שאלתנו״, בסוד הועד הזה וגמרו גם דין יתר השאלות הכללית במקצוע הזה, אם יהיה להן איזה מגע ומשא עם השאלה הכללית „שאלת היהודים״ הדבר מורה באצבע, כי מחפץ הממשלה הרוממה שלא לענות דין היהודים. הוציאה השאלה הזאת מכלל יתר שאלות השכרות שאין השעה דוחקת כל כך לפתרון, אות הוא כי נכון דבר פתרון „שאלתנו"" ותמהר לעשותו עד כה וכה וגם רבים מאחינו ג״כ לא יחכו ליום אחרון, והנם מכינים את עצמם לצאת בנעריהם וזקניהם, ובכמה ערי התחום מקום מושב היהודים בארצנו עומדות מאות משפחות הכן, לשום לדרך פעמיהם בראשית ימי האביב, לעבור ארחות מים, לבקש להם מנוח, לתקוע יתד במקום נאמן בארץ החופש או בארץ הצבי, מה״ע זאריא מודיע מבאלטא. בעיר הזאת נוסדה חבורת צעירי ישראל, אשר גמרו אומר לקחת מטה המסע בידם לתור להם ארץ ומשכנות מבטחים מעבר לים האטלאנטי כל בני החבורה המה אנשים בריאים, בעלי כח וראוים לעבוד עבודות המעמלות את הגוף, ביניהם גם אחדים שבשנה הזאת גמרו חוק למודם בהגימנאזיום, ביניהם נמצאים גם בע״מ שונים, בורכי ספרים, חרש ומסגר הייטים ותופרי בגדים. גם דאקטאר רופא חולים ואפאטהעקאר, מורה ואיש שגמר למודו בבית מדרש לעבודת האדמה, יש להחבורה הזאת. כל החפץ להיות חבר עליו להיות איש שלא עברו עוד עליו חצי ימיו, בריא אולם, ולתת לכים החברה 10 רו״כ מלבד מאה רו״כ להוצאות הדרך, עד היום עולה כסף החבורה לסך 20,000 רו""כ למה״ע רוססקי יעווריי מודיעים מהעיר הנזכרת ומיתר הנגב, כי כל היהודים גם העשירים ובעלי בתים מוכרים בתיהם בחצי שוויים למצוא כסף לחפץ היציאה, והצעירים עומדים ומחכים על ימים הראשונים לימי האביב, לתור את הארץ ולהתוות את הדרך לפני הבאים בימים, ומהארקאוו מודי עים, כי חברת ישוב א""י אשר שם, כבר שלחו מקרבם איש עתי לארץ הקדושה. לקנות קרקעות ולתור מקום N. 7 ""לבנין בתים עבור חמשים משפחות. למה״ע „ראזסוויעט מודיעים מזיטאמיר, כי כמעט נודעו שם החלטות הקאממיססיא המקומית אשר נשלחה לפעטערבורג, אלה ההחלטות אשר הרעישו לבות אלפי קוראינו לפני חדש ימים, והנה נתגברה שם תנועת היציאה, ותפעם את לבות כל המון בני ישראל עם הבע״ב הבינונים היציאה לאה״ק היא אבן פנת כל בני זיטאמיר. ובה יהגו וישיחו ברחובות קריה ובתי הכנסת, וביום 12 פעב רואר דרשו באחד בתי הכנסת הגדולים דרשה בדברי כבושים לספר בשבח ציון וירושלים, ובאותו היום נמצאו מאות משפחות אשר כתבו ידם לצאת ולעלות אל הר ציון ומדבר יהודה, לעבוד בידים חרוצות את אדמת הקדש ביום ו׳ העבר בא מאמר במה״ע מאסק׳ וויעדאמאסטי עם ההצעה לקרוא ועד מומחים ובקיאים לחוות דעתם. עד כמה נחוצה היום יציאת היהודים מרוסיא הקטנה ופלכי המערב לחוצה לארץ האמבורג בירח אדר. כל האומר חדל ישראל מהיות לגוי הזמן השוטף ישטוף גם אותו ובעמים יתבולל, אינו אלא טועה, הצרות האחרונות אשר כתמו באו על אחינו בארצות הצפון מראות למדי, כי אחים לצרה אנחנו בכל מקומות מושבותינו; קשר אחוה, קשר לאומי חזק יאנד אותנו, והמכות אשר ישאו ויסבלו אחינו הרחוקים מרגישים גם אנחנו, כי אברי גוף אחד אנחנו, גוף ענק המלא כל הארץ. אם שונאינו יאמרו לנו: ערבים אתם זה בזה, אם יחיד יחטא כל הקהל ישא עונו, כי רעים וחטאים הנכם כלכם לכן הבדלו מחברת האנושית, אף אנו נקהה את שניהם ונאמר להם: אמנם אחים אנחנו בכל ארצות פזורינו, כי יפול האחד השני יושיט לו יד עזרה להקימהו, סם מרפא אחד יש לישראל אשר על ידו ירפא מהמכות אשר יבוהו מרדפיו זה שנות אלפים, ורחמנות שמו; הסם הזה עוד לא אבד טעמו ותועלתו, וגם היום יושע על ידו היהודי הנמחץ ממהלומות מרדפיו. יהודי האמבורג אף על פי שמלאים המה חסרונות כרמון, הראו למדי כי בדבר שהיהודים מצטיינים בו, המה יהודים נאמנים, הרחמנות תמלא כל חדרי לבם, ומרגישים המה בכאב אחיהם המוכים בכל מקום שהוא. איזה מאות מגולי רוסיא באו הנה, ואחינו פה כלכלום כל ימי שבתם פה, וגם בגדים וגם צידה לדרך נתנו למו ממסת כפיהם, ערב ר״ח אדר קראו אחינו פה ג״כ לצום ולבבי. המון אדם רב התאסף לבית התפלה, הרב עוררם לבקש רחמים בעד אחיהם הנתונים בצרה גדולה, אולי ישמע ה׳ לקול תפלתם ויסיר מעל ראש אחיהם הסכנה הגדולה המרחפת עליהם, אחרי התפלה והבכיה קראו נדבות וקבצו לערך שלשים אלפים מארק בעד אחינו האומללים הנרדפים . לאיזה מטרה יקדישו את הכסף הנקבץ? אם לתמוך בזה ידי היוצאים לאמעריקא, או יאמרו קדוש לכל אשר תאמר האלליאנס קדוש, ימים ידברו, ודעתי נוטה לישוב א״י; גם בארץ אבותינו האדמה שמנה ופוריה ותתן יבולה למכביר לעובדיה ולשומריה, ארץ ישראל היא בטבור העולם הישן, ומרכז נפלא בעד המסחר לימים יבואו. הים התיכון מאגד את ארצות אייראפא ואפריקא, וארץ פלשת לחוף ים התיכון תשכון. אנגליא מוכרחת לבנות בימים יבואו שביל ברזל מחוף ים התיכון עד חוף לשו ים ההודיי, ואז תהיה ארץ יהודה לשוק המסחר היותר גדול בעולם. עורו אחונו להוציא רעיון ישוב ארץ ישראל מכח אל הפועל! חזקו והתחזקו לעלות לארץ אבותינו והחיו את תקות לאומנו מעפרם, היו אתם הראשונים וה׳ אלהי ישראל יהיה איל״ה בעזרכם. לאדז. נכון הדבר לספר בקהל עם את אשר התנדב בעירנו. הגביר לאחיו המפורסם מו״ה ישראל פאזנאיינסקי נ״י לבנות ולכונן בית החולים (האספיטאל) עבור עניי בני עמינו בלאדז, עם כל מוצאיו ומבואיו, ויען כי ימי החורף יעצרו בעד הבונים לגמור בנין הבית אשר החל, ע״כ שכר הגביר הנ״ לע״ע בית גדול ורחב ידים, ויכונן בו משטרים וסדרים ישרים עבור 20 מטות החולים, והעמיד עליהם רופאים מובהקים מבני עמנו לבקר את הבית יום ביומו, עד אשר יבואו ימי הקיץ ואז תשלם המלאכה בבנין הבית ההוא לכל חוקותיו ומשפטיו כיד נדבתו הטובה עליו. יהי ה׳ עמו ותהא משכורתו שלימה מאת אדון כל, ועל טוב יזכרו שמות הרופאים המהוללים ה׳ דר׳ כהן וה׳ דר׳ סלאנימסקי, אשר נדבה לבם אותם לעמוד לשרת בבית הזה חנם אין כסף, בורא רפואות יעמוד לעזר על יד משה לידאר ימינם ומעשה ידיהם יכונן."
021-HZF-1882-03-07-001-09065_toc_6,הצופה לבית ישראל," הצופה לבית ישראל כעל כנפי נשרים תתעופף שאלת היהודים ממזרח שמש עד מבואו, מרחפת על גדות נהר טאיא בספרד, ומשרכת דרכיה על נהר מיסיסיפי באמעריקא, ובמרוצה קלה מדלגת מארץ לארץ ומקפצת מממלכה אל עם אחר. זה מקרוב התעוררה ותהי לרוח החיה המפעמת ומהלכת באופני דעות העם האנגלי הכביר והנערץ, ותסול לה נתיב לבית הפארלאמענט שמה, ותעלה על גפי מרומי מערכות נואמי נאום וראשי הומיות מטיפי הבמה, ועתה תחוג ותנוע בתוך בתי הפארלאמענטים באשכנז אוסטריא, אונגארן, רומעניען, ותפרוס את מצודתה על כל בתי ועד לאומי אייראפא. מן הפארלאמענט האנגלי היותר גדול ועתיק בתבל, „עד הזעירא דמן חבריא"" הפארלאמענט הפינני בבית הנבחרים באשכנז התגלע הריב על אדות שאלת היהודים בשצף קצף ובסערת חמה, ותהי המלחמה מלחמת דברים כבדה ונוראה, אשר אין ערוך לה בכל דברי הריבות ונפתולי הויכוחים העצומים אשר התחוללו בין פלגות הכתות בבית ההוא מיום הוסדו, באחת הישיבות האחרונות נועז שטעקקער להגיד קבל עם, כי כל ישע וחפצו עתה הוא לשבות מריב, וימינו פשוטה אל אנשי חרמו לכרות עמהם ברית שלום, אך הם בקנאתם ובעקשות לבם ידיחו בחזקה את היד השלוחה להם ויוסיפו לעורר מדנים ולהרגיז את מנוחת האזרחים, דברי שקר אלה המשוחים בשמן משחת קדש, ויוצאים מפי שר הפרעות וסמל הקנאה המקנא שטעקקער, המריצו את הגדול שבין כת ההולכים קדימה, הענק בין גבורי כח שפתים ה׳ ריכטער, לענות לו כאולתו ולהשיב את חרפתו אל חיקו, אז התפתחה גם לשונו של שטעקקער ממסגרותיה, ויפלג תעלה לשטף תעתועיו ומשובת לבו, ויציג לעיני קהל הנבחרים את שיטתו, שיטת האנטיסע- מיטים, ערומה מבלי לבוש ופשוטה ועורה ממחלצות המליצה העלילות והאשמות אשר החפיא על ראש היהודים וההולכים קדימה, הן עתיקות ונושנות כ״כ עד כי לא נחפוץ לשוב על קיא הוא השתדל להוכיח בהוכחות כוזבות ובהיקשים עקשים, כי נקי הוא מפשע מסית לשערוריות וחוצב בדבריו להבות אש שנאה ויקצוף מאד על אנשי ריבו אשר יגלגלו עליו אשמת תבערת בית הכנסת בנייא שטעטטין, ולא רק אחריות כל המקרים והפרעות באשכנז יעמיסו על שכמו, אך גם אחריות השערוריות והרדיפות ברוסיא יטילו עליו, סוף דבריו היה, כי נכון ונחוץ להסיר מאת היהודים משרות מורים בבתי הספר, שופטים ועורכי דין. על אלה הדברים ענה ווירכאוו דברים מחוכמים נמרצים, ויגלגל את אחריות השערוריות באשכנז על הממשלה, אשר התנהגה בכבדות ובעצלתים ולא הכבידה את אכפה כראוי על בעלי כת האנטיסעמיטים. גם ביסמארק לא עשה מאומה אך הראה פנים מאירות לבעלי הכת. בדברי יחוס האנטיסעמי- טיזמוס האשכנזי אל הרדיפות ברוסיא, אמר ווירכאוו, כי בימי היותו ברוסיא בקר בערים רבות אשר בהן התחוללו הפרעות, ויתחקה על שרשיהן ויקח דברים עם הפקידים נושאי המשרה, ונוכח לדעת כי שמע הפרעות והשנאה באשכנז היה שם כנץ הנופל לתוך מקום שבו צבורים ותלולים הבילות חבילות של אבק שריפה המיניסטער פוטטקאממער השתדל להצדיק את הממשלה, ויער את לב הנבחרים על תשובתה הערוכה בבית הפארלאמענט בשנה שעברה, שבה נאמר בשפה ברורה, שאי בדעתה להגביל ולהמעיט את זכיות היהודים הנתונות להם וקבועות בתורת המדינה, בימי הפרעות בפאממערן עמדו שוטרי הממשל בפרץ וירגיעו את סערת העם ויגוננו גנון והציל נפש היהודים ורכושם הממשלה נזהרה מהוציא את אנשי הצבא במערכה נגד ההמון, לבל יבואו לידי שפיכות דמים. הנבחר שטראססער מכת הקאנסערוואטיווים נצמד אל שטעקקער אך לא הרחיק ללכת כמוהו, וידרוש מאת הממשלה רק ליחד בתי ספר מיוחדים לנוצרים וליהודים. אחרי כן עלה הבמתה הנבחר ריכטער ויוכיח בראיות ברורות, כי רק מפני אשר התהלכה הממשלה עם האנ- טיסעמיטים בשובה ונחת, על כן גדלה עתה התנועה הזאת למעלה ראש, וינתח ויפצל לחלקיה את השיטה הכוזבה, שכל תכליתה הוא לעורר את התאוות השפלות נגד השכל הבריא ובמופתים חזקים כחצים ביד גבור שגונים חשף את שולי העטלף שטעקקער, וכל צבאות שעיריו בעלי הפרצים שואפי רוח הקנאה והשנאה, ויפץ אור על כל נתיב גלוז אשר בו יט המשחיתים האלה את עקלקלותיהם, ויבעירו מדורת אש השנאה ע״י כתבי פלסתר ופיזור אבק בעיני ההמון בהגדות של דופ תפלות וכוזבות; גם הראה אגרת שקבל מאת בן בלי שם כתוב בתוכה בדברים האלה: לך ולכל אוהביך הדבקים בבריתך נכו מטבה, ועל החתום: איש מכבד את הקיסר, את הנסיך ביסמארק, ואת המטיף בחצר הקיסר שטעקקער, בנוגע לתבערת ביהכ״נ בנייא שטעטטין הגיד ריכטער, כי רחוק מלבו הרעיון להחליט משפט, אך הדבר הזה ברור וגלוי כי כשלשה ימים לפני התבערה, השמיע שם הענריצצי דרשה אנטיסעמיטית בקהל רב, וכשלשה ימים אחרי כן נשלחה משם ברכת תודה אל הנסיך ביסמארק. על תהלוכות ביסמארק עם האנטיסעמיטים הטיף ריכטער גם כן דברים ישרים ונכבדים, ובתוכחת מגולה בקר את תחבולות הנסיך להתראות בענין זה כפוסח על שתי השעפים ולהתגלות בדו פרצופין, למען משוך אחריו את לב בני הכת ההיא, ולבלי להריח מכל וכל את בעלי שאר הכתות. הדברים האלה עשו רושם גדול בלב הנבחרים, ואיש לא נועז לצאת נגדו במערכות הויכוחים. בבית הפארלאמענט באוסטריא ובאונגארן היתה גם כן תבוסת האנטיסעמיטים שלימה, ולפי דברי מכה״ע האונגארי „פעסטער ללאיד"" היה איסטאצצי מן העת הזאת „גברא קטילא״. ברומעניא ענה המיניסטער בראטיאנו על שאלת יאנעסקי בדבר תנועת היציאה, אשר הזכרנוה בגליון העבר בהחדשות, כי שר הפנים ושר הממונה על בניני הממלכה והדרכים והמסלות, עשו הכנות רבות לתמוך בימין היהודים היוצנים להתישב בא״י. בהפארלאמענט הפינני מונחות מערכה מול מערכה, הצעת כהני הדת ואזרחי הערים לתת ליהודים ילידי הארץ זכות אזרח, והצעת האכרים יושבי הכפרים (בכפרים לא ישבו אחב״י בפיננלאנד) לגרש את היהודים מן הארץ בהפארלאמענט האנגלי עורר אחד הנבחרים שחוק גדול בדרשו מאת המיניסטער שיגלה את דעת הממשלה, אם אמת נכון Christian and Jews"" הדבר אשר מצא כתוב בעלה נדף (שהוא מכ״ע קטן אנטיסעמיטי כמשפט מ״ע PAnti-luif בצרפת) כי היהודים נצחו את האנגלים והכריעו אותם תחתיהם על שדה המסחר וחרשת המעשה. גם עשו קשר ביניהם להוריד את גלאדסטאן משאתו ולהעלות על מקומו את הבאראן דע ווארמם, ולתת את השלטון וההגמוניא בארץ לדת ישראל, ע״ז ענה המיניסטער, כי כבוד ישיבה של נבחרי העם מעכב בעדו לנקר באשפה של עלילות האנטיסעמיטים הנבזים, אשר ישר בעיניהם עשות כל תועבה והרבות שקרים, אם רק יוכלו להתקרב עי״ז אל מטרת חות לבם הרע, אך לא יוכל למלט את נפשו מהעיר את לב כל יודעיו ומכיריו של הלבלד המחבר קונטרס פלסתר ההוא, לשמור אותו שמירה מעולה ולהתנהג אתו בזהירות יתירה, כי בל״ס מוחו מבולבל ורוח רעה תבעתהו גם שאלת היהודים בבית הפארלאמענט האנגלי לא הגיעה עוד לידי גמר ועוד ימיה ימשכו, גלאדסטאן השמיט את המשא ומתן בענין הזה בכוונה, בחפצו לחכות עד אשר תתקרר דעתם של האנגלים והזמן ימחה מלבם את הרושם האדיר והחזק אשר עשו מאמרי מכה״ע ודברי המיטינגים, אך הוא שגה ברואה ויחטיא את מטרתו, כי המו״מ בשאלת היהודים ממשמש ובא ה׳ סימאן והבאראן דע ווארמס ערוכים לקרב במערכות הפאר- לאמענט, ורגשת דעת הקהל עוד טרם שככה. והמית שאון העם לא קמה לדממה. הן אמנם הודעות הקאנסולים האנגלים מרוסיא על אודות המקרים המעציבים אינן מתאימות בכל פרטיהן ודקדוקיהן עם הודעות הסופרים במכה״ע „טהיימס״ ובשאר מכה״ע, אולם הלא כבר אמורה מלתו המחוכמת של מאננינג בקהל המיטונג הלאנדאני, כי אפילו אם נניח שבהודעות מכה״ע נמצאים תשעה קבין נוזמא והפלגה דמיונית, ורק קב אחד סיפורי דברים כהוותן, גם אז יש לו להמיטונג על מה שיסמוך, ובאמת כמה חלושות ורעועות הודעות הקאנסולים נגד הודעות הסופרים, ומי זה יבכר את הראשונות על פני האחרונות, רוב הקאנסולים קלטו את ידיעותיהם מן האויר, הקאנסול מקיוב מעיד על פי השמועה, רק הקאנסול מעיר אדעססא, אשר היה במקום המהפכה. האנגלים יודעים ומבינים היטב כי סופרי מכה״ע אינם מתרשלים בחקירה ודרישה, בודקים בחורין וסדקים עד מקום שידם מגעת, והקאנסולים יושבים ספונים בחדרי משכיתם וכותבים מפי אחרים רק לצאת ידי חובתם. בין כה וכה תבוא יום יום בכל מכ״ע האנגלים שפעת ידיעות נכבדות וסיפורי עדי ראיה העוברים דרך אנגליא לנסוע לאמעריקא, וכל הדברים והאמת האלה נותנות תוקף ועוז לתנועת „המיטינגים״ אשר הקיפה את כל הארץ. בכל עיר ועיר מקום אשר שם דבר שאלת היהודים מגיע קוראים עצרה ומחליטים דברי רצון לטובת האומללים, ושולחים פתשגן כתב החלטותיהם אל שרי המלוכה, בדי להעמיס עליהם בכובד דעת הקהל, ולקפח אותם באותות ומופתים המראים את תקפה וגבורתה של התרגשות רוח העם מכה״ע האנגלים החדשים אשר באו לידינו מודיעים דברי מיטינגים בהערים קאווענטרי, טשעלטענהעס גילדהעלל ליימהויז לאנגטאן ועוד. גם בכל המיטינגים האלה התנוססו גדולי כהני דת הנוצרית לפלגות כנסיותיה הלארדים האצילים, שלומי אמוני האזרחים, והיהודים ומטיפיהם. במכ״ע „דיילי ניוס"" אג קוראים כי בעיר מאנשעסטער, אחרי המיטונג אשר כבר הודענו על אדותו, היה מיטינג שני נכבד ונעלה למעשה הצדקה, וכל הנדיבים אשר נשאו בו שכם אחד. חזילו כסף תועפות מכיסם ליסוד קרן קימת המונח באוצר שר העיר לאנדאן למשען היהודים. גם מכ״ע האנגלים ובראשם „הטהיימס"" מוסיפים והולכים בעזוז רוחם הכביר, לדבר דברים נמרצים ונכוחים לטובת נדחי ישראל. ומודדים למכ״ע הרוססים במדה שהם מורדים להיהודים. זה מקרוב נדפס בהטהיימס מאמר גדול ורחב ודים אשר בו יוכיח את פחזות הפריצים הניהיליסטים הבריונים והפאנסלאוויסטים, ורשעתם נגד היהודים שהם האזרחים היותר נאמנים ומועילים אשר רב טוב צפון בהם לארץ רוסיא. חודו של המאמר הזה היוצא ממקום גבוה דקר כקוץ את המסטין המר והנמהר בהגאוואיע וורעמיא, ובלצון ולהג הרבה יענה על הדברים הישרים והנכוחים של הטהיימס, ומתעה לב קוראיו בהיקשים עקשים הבנוים על הקדמות כוזבות לאמר: לפי ראות עין ושיקול הדעת ראוי ונכון לכל ממלכות אייראפא לפתוח את שעריהן לרוחה לפני היהודים, אשר „הטהיימס"" ירימם בתור אדם המעלה ויתנם לאזרחים מועילים, ומה גם אמעריקא אשר מספר יושביה מצער הוא לעומת מדת ארצה הגדולה ורחבה מעבר ים, הלא עליה להתרפק על היהודים גולי רוסיא ולהתנות אתם אהבים, אבל באמת לא כן הוא, מכה״ע „טהיימס"" אשר יזמר לפני היהודים את ההלל הגדול. הוא בעצמו אומר במקום אחר, שאי אפשר להכניס לתוך אחת הארצות מספר כביר וגדול של יהודים מבלי להעיר את קצף ההמון ומבלי להוליד עי״ז התאבקות והתנגשות בין הגרים והתושבים (לא היו דברים כאלה מעולם במכ״ע „טהיימס"" הידוע לכל הקוראים אותו בתמידות), אחרי כן מורה הזייפן הזה באבני בליסטראות של בדחנות המוקצה מחמת מיאום, ואומר, כי ראוי היה להאנגלים לאסוף את כל יהודי רוסיא אל ארצם. בפרט כי לפי תוצאות החקירות האחרונות (של סובארין!) רוב היהודים יושבי רוסיא הם יוצאי ירך היהודים גולי אנגליא, ורגלים לדבר כי השם „יצחק"" בין היהודים ברוסיא הוא נרדף ומתחלף עם „אייזיק"" שהוא לפי החברה האנגלית בתוך דברי תעתועים אלה בולטת שפלות רוחו של מכ״ע הזה אשר אין דרך אחרת לפניו למראה נצחון הסבלנות ואהבת ישראל באנגליא, רק ללגלג מתוך כעס ולכוף א״ע להראות שחוק מכאיב לב. גם המיטונג בנויארק הביא אותו לידי ניחוך שאין תוכו כברו; בעצבון גלוי הוא מעביר לפני קוראיו את המיטינג ומחתך ומסרם את דבריהם, ומשתדל להוכיח סתום מן המפורש, לעדור בנגלה ונסתר ולהראות שגם בלב האמע- ריקאנים יש טינא להיהודים, ואם ינהרו שמה המונים המונים בל״ס יבוא לידי התנגחות והתחככות. הקיובליאנין הרחיק עוד ללכת ומציע לבלי לשלוח עוד חוטאים יהודים ביד פשעם לארץ גזירה, אי סאחאלין, יען כי גם שם יוכלו לעסוק במלאכת היניקה והמציצה, לבלוע את כל טוב הארץ ולהתגבר על הפראים היושבים שם. אך הצעת הד״ר מאנדעלשטאם עוד לא הלכה בדרך הזה, ובל״ס היא תדבר מתוך גרונה של הנאוואיע וורעמיא באמרה באחד מגליונותיה האחרונים לאמר: אנחנו (?) מוכנים להתיר את שאלת היהודים בהתרה נכונה, ע״י אשר נתן כר נרחב אדמה לעם הנודד הזה אשר עמי המערב נתנו לו רק חירות של חנונים ורשות לנוע ממקום למקום שתי הקללות אשר רבצו עליו מיום היותו עד עתה, ואם יצלח בידינו הדבר להעביר את „היהודי הנודד"" ממצב עם נע ונד למצב עובדי אדמה יושבים בעשתות שאנן, אזי בל״ס יודו לנו תודה רבה כל עמי מערב אייראפא, ויתנו לנו תשואות חן בעבור המפעל הנשגב הזה״. אולם אנחנו בני ישראל הננו קטני אמנה יחסרי בטחון ביחוס סמי הרפואות אשר המציא סובארין לרפא את פצעינו, וביתר שאת וביתר עז נשמח על הידיעה אשר באה מאדעססא, כי הגענעראל הורקא השליט בגליל אדעססא העיד במו״ל מכ״ע בעיר ההיא לבל יבעירו עוד את אש השנאה בין בני הדתות השונות ע״י כתבי מרורות ומאמרי שטנה, לנגד מכ״ע הרעים האלה אשר שטן שנאת חנם ירקד ביניהם יצא מכ״ע „גאלאס״ כפעם בפעם. סופרו מעיר הארקאוו כתב בימים האלה מאמר מלא דברים נגידים, אשר בתוכם אנו קוראים את האמרים הנשגבים האלה, „אין בין שונא ישראל ובין המאמין בכשפים וברוחות רעות, ולא כלום״. השנאה לישראל היא חוסר הגיון, ליקוי מאורו של השכל הבריא, עירוב וחילוף המסובבים בהסבות, והיסח הדעת ושכחת כל החוקים הטבעיים והנימוסיים בא המועד להסיר ולבטל את כל החוקים הקשים והמגבילים, המחסרים את ארץ רוסיא מארבעה מילליאן אזרחים מועילים ונאמנים. כזאת וכזאת יאמרו סופרים נבונים היודעים את צרכי ארצם, ולבם לא טח מטיח תפל של משפטים קדומים ועיניהם לא הוכו בסגורי השנאה, אך מי יקשיב לקולם בעוד כמעט כל מכה״ע האחרים מחליטים שאין טוב לרוסיא רק לגרש את היהודים אל גדות ים הכספי, או דרך גבול המערבי המפולש ופתוח לפניהם לרוחה. והגבירה די נאוויקאוו שעסקה במלאכת הקיטרוג בלאנ- דאן, כדי להפריע את האהבה והשלום בין האנגלים והיהודים, לפני עזבה את העיר, כתבה עוד הפעם מאמר במכה״ע טהיימס״ אשר תורף ענינו הוא, שראוי ונחוץ להצר צעד היהודים, ולתת להנוצרים גאולה אזרחית ולהוציאם מעבדות היהודים לחירות מפני שכולם כאחד האכרים האזרחים ובפרט הפקידים, רובצים תחת סבלות העבדות הקשה הזאת, השנאה הנוראה הנשקפת מן הדברים האלה תבחיל ותחריד את הנוצרים והיהודים האנגלים, ואלה האחרונים מריקים את משא רגשותיהם גם בעבודה זו תפלה בבתי הכנסיות, מהר״נ אדלער הוסיף דרשה גדולה ונעימה לפני נשי ישראל ביחוד, ויעורר אותם בקול הקריאה אשר שלחה למכה״ע הגראפין היהודית די אביגדור, אשר תקום על נדיבות ותתיצב בראש חברה של גבירות למעשה הצדקה ולמשען הגולים. בביהכ״נ להספרדים התפללו תפלה מחוברת מאת הרב של עדתם מעין המאורע. בביהכ״נ של חלק העיר המערבי הטיף הפראפעססאר מארקס דרשה נחמדה אשר הכתוב „הלא אב אחד לכולנו אל אחד בראנו"" היה לה לראש פנה. בביהכ״נ התיכוני נשענה דרשת המטיף הרב גרין על המקרא נזכריה ב׳ י׳) הוי ונסו מארץ צפון נאום ה׳ כי כארבע רוחות השמים פרשתי אתכם. בביהכ״נ הגדול, ובכל בתי הכנסיות בבירת המלוכה ובערי המדינה, נשמע קול יעקב מצפצף בבתי הכנסיות, האחוה והאחדות בין בני עם עולם התעוררו ברב כח, והנדבות נבעו מכל עבר ופנה, הועד של בעלי המיטינג עסוק בשקידה במלאכתו. שר הכנסיה הקאטולית מאננינג מקדיש את עתו ואת עמלו למעשה הצדקה, על אודות שתי הישיבות הראשונות של הועד הזה הננו מודיעים להקוראים במקום אחר, והכי נכבדת היא החלטת הועד בישיבתו האחרונה, כי בחר בהשר הנכבד אוהב היהודים וחובב ארץ הקדושה בכל נפשו ומאודו ה׳ לוירענס אליפהאנט, לשלחו לעיר בראדי לימי האביב הבאים לקבל שם את היוצאים מרוסיא ולשלחם לאה״ק או לקאנאדא המערבית. גם לבחור מתוכם את בעלי הכשרון אשר כח בידם להתפרנס מיגיעם באחת הארצות באייראפא ולא יצטרכו להרחיק נדוד, לתכלית זה נוסד ועד מיוחד כעין סניף להקודם ונתנו לו 10,000 ל""ש, במכ״ע Jew. World. אנו קוראים כי גם בשאר ארצות אייראפא נראו אותות הכנה להתאחד ולהשתתף במעשה הצדקה של האנגלים לטובת היהודים. בעיר ברלין נוסד ועד לתכלית זה, וגם בעיר פאריז הואיל הבאראן אלפאנס דע ראטהשילד לכונן ועד, ובל""ס גם יהודי אוסטריא ואיטאליא לא יעמדו מרחוק. עדת ישראל בפעסט שלחה מכתב תודה אל בעלי המיטונג בלאנדאן, ומה נמרצו דברי „פעסטער יוד׳ צט״ג"" אשר יעורר ע״ז לאמר: ע״י מכתב תודה זה לא יצאה עוד עדת ישראל בפעסט ידי חובתה, השתתפות כזאת בצער האומללים היא גרועה ושפלה מאד בערכה, כהני דת הנוצרית בלאנדאן אספו כסף תועפות למשען היהודים, והיהודים בפעסט רוצים להפקיע א״ע מידי החובה האנושית שהם זקוקים לה וע״י דברי חן ורצון, עכ״ל מכ״ע הנ״ל. אולם הלא גם בדברים היתה העדה הזאת היחידה באייראפא אשר הביעה את תודתה להשרים אשר לקחו חלק בהמיטונג, ולא רק יהודי אשכנז צרפת ואיטאליא לא הרגישו את חובתם זאת, אך גם החרדים בגא- ליציען הקרובים אל האומללים קירוב מקום וקירוב דעות, לא הראו אותות רגש, (אולי מפני שהם עסוקים במיטינגים אחרים) בעוד בני ישראל השאננים ישימו מחסום לפיהם, נפלא הוא המחזה לראות כי הנוצרים אשר אהבת אדם נגעה עד לבם קוראים תגר נגד רדיפות היהודים. חברת אוהבי השלום אשר בתוכה נמנו שרים ונסיכים, שלחה קול קורא אשר בו יתנו לחרם ולגדופים את צוררי היהודים, ונם בני חברת הגודרים (פרייא- מוידער) מתאספים בכל מקומות מושבם למלט משא רגשותיהם קצף וזעם להפראים הפרועים לשמצה, ונחומים להאומללים בגליון האחרון של מכ״ע „Times"" נדפס קול קורא מן חברת גבירות אנגליות מבעלי דת הנוצרית, ובראשה עומדת הגרעפין שטרנגפורד, קוראות לנדבות לישוב ארץ ישראל בין כה וכה. הכתה שאלת שינוי מקום גלים בדעת הקהל, והויכוחים השתרגו עלו בכל מכה״ע. הסופר התמידי של מכ״ע „דיילי ניוס"". ה׳ פערש אשר הרבה להתחקות על שרש שאלת היהודים, הגיד משפטו במכה״ע כי ראוי, ונכון להגדיל ולהרבות את תנועת היציאה ולהחישה בזמן קרוב. מעיר הארקאו מודיעים אל „הרוסקי יעבריי"" כי נוסדה שם אגודה של יוצאים לאה״ק להתישב שם ולעבוד את האדמה. מעיר באלטא מודיעים למכ״ע „זאריא"" כי שם התכוננה חברת אנשים צעירים הנכונים לצאת לאמעריקא, כולם צעירים ובריאים ומחונכים כהוגן, ויש ביניהם ג״כ מלומדים אשר כלו חק למודיהם בבית מדרש המדעים. מערים רבות מודיעים למכה״ע „ראזסוויעט״ כי ירד שם מחיר הבתים והנכסים מפני חפץ היציאה אשר גבר מאד בלב היהודים. בארץ רומעניא רעיון ישוב א״י הולך ומתגבר רבים ממכה״ע האשכנזים, והצרפתים יתארו בשרד תמונות איומות ממצב הגולים באמעריקא, ויחרדו חרדה גדולה על הועד הכללי בלאנדאן, להחליט דבר לטובת ישוב א״י, הודעת מכ״ע האשכנזי „צייטגייסט"" מטשיקאגא, כי התרבות מספר הבאים לאמעריקא מפליטי רוסיא תעורר דאגה בלב העם, הגדילה Jew. Chr עוד יותר את שאון הויכוחים. הסופר מאה״ק למכ״ע מודיע, כי צירי קהלות ישראל מרומעניא ומרוסיא מרבים לבוא שמה לתור את הארץ. מבין כל הדעות השונות בענין שאלת שינוי מקום, אשר זה סובב לדרום וזה פונה לצפון, מגמת פני אלה קדימה ופני אלה ימה. וכולם מתאמצים למשוך בכחם את דעת הקהל. חביבה עלינו דעת הרב המו״ל אשר הגיד במועט מחזיק מרובה (הצפירה ש״ע גליון 44 בהערה למאמר היהודים בארץ החדשה) בזה״ל: אנחנו אין לנו לכוף בעצתנו לזה או לזה כי שניהם כאחד טובים לפי חפצם ותכליתם כמובן. חפץ ישוב א״י יקר ונכבד הוא בעינינו, אך החפץ הזה אי אפשר שיצא מעולם הדמיון לעולם המעשה, טרם תוסד חברה גדולה אשר תמשול במכמני הזהב, בכמה עשרות מילליאן רו״כ, ותקנה קרקע מאת הממשלה, ותחוקק חוקים ותכונן סדרים ישרים למען הבאים להתישב הדבר הגדול הזה איננו רחוק מצאת אל הפועל. אם רק נדיבי ישראל בכל הארצות יתפעלו מתקפו של הרעיון הקדוש והנעלה הזה, אשר יוכל להיות ברבות הימים לאבן הראשה לבנין אומה מדינית; נודע הוא כי בחצר ממשלת תוגרמא המפתח של זהב פותח שם את כל השערים, ואין כל ספק כי הסולטאן יתרצה לזה. אולם האם יכלה חברת כי״ח לשלוח את עניי ישראל הדלים וריקים אשר הוצנו כלי ריק, לאה״ק עם נשיהם בניהם ובנותיהם? גם באמעריקא נכונים להם ימי עמל ומצוקה, אולם עכ״פ יוכלו שם להתפרנס בדוחק מיגיע כפיהם, כי רבים בתי העבודה בארץ וידים חרוצות תחיינה את בעליהן, גם יש להם משען קצת על קהלות ישראל הנמצאות שם, אשר לא כן באה״ק, כי נניח שחברת כי״ח היתה שולחת את האומללים לא״י, האם יוכלו אלה לחכות עד אשר יתאסף סך עצום של מילליאנען והקולוניה תצא לפעולת אדם? ובין כה וכה אין בא״י לא בתי מלאכה ולא קהלות עשירי ישראל אשר תוכלנה לתמוך בימינם. ולא נשאר להם איפוא רק לבקש להם קברים בין הר חרמון ותבור. הנה על כן אין הצעת ישוב א״י ותמיכת האומללים היוצאים לאמעריקא משתמשות בערבוביא. עם כל הכבוד והיקר אשר ירגיש לבנו לההצעה הראשונה, לא נוכל לבקש מאת החברה כי״ח לשלוח בעת הזאת לא״י את אלפי אחינו המתמוגגים ברעב בחוצות בראדי, כי הם צריכים לעזר כרגע, ולא מהם תבנה ותתכונן קולוניה בא״י, אולם תחת זה ינעם לנו מאד לשמוע ע״ד התיסדות אגודות של אנשים פרטים היוצאים לא״י, אנשים אשר מעט כסף בידם ויוכלו לחכות ולהשיג את תכליתם, ועאכו״כ למשיב נפש הוא לנו כי רגש ישוב א״י סולל לו נתיב ללבות האפרתים הנוצרים והיהודים, ונכון לבנו בטוח, כי אם יצלח חפצם בידם, לא יחסרו ברוסיא ברומעניא, בגאליציא וגם באמעריקא, אנשים חרוצים ומהירים במלאכה ובעבודת האדמה, לתקוע בארץ ישראל יתד במקום נאמן, קולוניה אשר עליה יאמר כי בה היהודים תושבים המה נחום סאקאלאוו ולא גרים ונודדים."
021-HZF-1882-03-07-001-09065_toc_7,מעשה הצדקה להיוצאים," מעשה הצדקה להיוצאים הלא תעלוז נפש כל איש יהודי ותלבש גאות ועוז, אם יסור לראות את המחזה הנחמד והנעלה, כי נדיבי הנוצרים והיהודים בלאנדאן, הקארדינאל הקאטולי והרב לעדת ישראל ובראשם שר האזרחים הלארד מאיאר, נוסדו יחד ויכוננו ועד למשען יהודי רוסיא, בשם „ועד בעלי המיטונג בארמון העיר״ לסתום פיות משטיניהם ומקטרגיהם האומרים, כי אוהבי ישראל אין כחם אלא בפה; עתה הגיעו ימי העשיה להועד הזה, עתה Jew. יצאו מעולם הדמיון ונכנסו לעולם המעשה. במכ״ע  אנו קוראים כדברים האלה: ביום התשיעי לחדש  נאספו בפעם הראשונה בעלי הועד. בראשם הופיע אור פני שר העיר, ביניהם התנוססה יפעת כהן צדק הקארד׳ מאנגינג, בבגדי השרד אשר לו, ובפניו המאירים והמפיקים ענות תום ותוחלת אמונה, שפך קסם על כל הנאספים, גם האדון קאטטאן הגבר חוקם על בעולם המדיני היה מן עשרה ראשונים, לימינו השר גאלט ציר ממשלת קאנאדא המשתוקקת לפרוש את כנפיה על האומללים המורדפים כמוץ לפני רוח, ומן אצילי בני ישראל, נאספו באו אלפרעד ראטשילד, שמואל מאנטאנו. ה׳ עללינגער ציר חברת כי״ח מעבר לים האטלאנטי, ועוד רבים וכן שלמים. הלארד מאיאר היה ראש המדברים. בשפה ברורה נתן דין והשבון ממכסת תרומת הנדבות אשר הגיעו עד היום אל אוצו הועד בישיבה ההיא נקראה טעלעגראממע מאת ראשי עדת ישראל בפעסט כדברים האלה: „הננו מביעים את רחשי תודתנו העמוקה ותשואות חן חן אל כבוד הלארד מאיאר, ואל שאר האפרתים והאצילים אשר נקהלו יחד ביום 1 פעברואר בהיכל העיר לאנדאן, לעמוד בפרץ וללחום בלשון תוכחה מלחמת מגן, לחזק ולבצר את שלום האזרחים, את הסבלנות שלימות המדות ויושר ההנהגה, נגד התועים אשר חתרו בכל עז לערות עד היסוד את העמודים האלה אשר עליהם העולם עומד כל ימי חיינו לא נשכח את המפעל הנשגב הזה, וזכרו לא יסוף מלב זרענו עד דור אחרון על עפר יקום״. טעלעגראממע מעי מכתב אשר כתב ליוניל כהן ראש חברת גומלי חסדים, אשר בו יודיע כי בחדשים האחרונים באו המונים המונים אומללי רוסיא לאנגליא ופניהם מועדות לאמעריקא, אולם צירי חברת כי״ח בבראדי ובשאר המקומות לא נתנו להם משען כסף לדרך רק עד בואם ארצה אנגליא, עתה אין בידם מאומה, ואם כי רבים מהם אנשים בעלי כשרון, חרוצים ומהירים בענפי מלאכות שונות, בכל זאת מצבם ברע הוא עד מאד, ומאד קשה הדבר לפני חברת גמולות חסדים העמוסה בסיפוק צרכי עניי מקומה, להאציל כסף לכל איש ואיש, על כן תבקש מאת הועד לתת לה משען כסף בעד היהודים יוצאי רוסיא. הועד נעתר לבקשת החברה ויואל ליחד לה לע״ע סך 500 לירא שטערלינג. הקארד׳ מאנגינג והבאראן אלפרעד ראטהשילד הציעו ליסד ועד משנה אל הועד הראשי, שיהיה לעזר כנגדו להתחקות על מצב היהודים ועמדתם המדינית ברוסיא, ולאסוף בחפניו ידיעות בדורות על אודות תנועת שינוי מקום, וה׳ מאנטאגו הוסיף נופך משלו, למסור ליד הועד הזה סך 6,000 ל""ש להחזיק בידי היוצאים, ולעזור להמתישבים באמעריקא והאוחזים שם בעבודת האדמה ציר הועד מנויארק הואיל לתאר בשפה לנאמנים את מהלך תנועת ההתנדבות בין יהודי אמעריקא, והתיסדות מושבות לאחב״י יוצאי רוסיא, וע״פ רשימות החברות בא לכלל החלטה, כי לחפץ הושבת כל משפחה על אדמת אמעריקא, דרוש סך מאה ל״ש. חברת בעלי אניות הודיעה להועד כי מוכנת היא להוריד מחיר הובלת יהודי רוסיא לאמעריקא, לערך עשרה למאה וההנחה הזאת נתקבלה ונרשמה בספר, במושב ההוא נבחרו חברים חדשים, וביניהם הרב נפתלי אדלער והמו״צ א׳ גריען. ביום 15 לחדש נקהלו עוד הפעם אנשי הועד, השוע היהודי מאקאטטא נתן אלף ל""ש אשר הבטיח, וגם הוא נבחר אל הועד בישיבה הזאת נקראו תשובות גלאדסטאן וגראנויל אשר השיבו על המכתבים וההחלטות שנשלחו להם מאת המיטונג ה׳ ליוניל כהן הודיע כי הכסף כבר אזל מאוצרו, ובו תמך עשרים ושלשה אנשים יוצאי רוסיא, בין כל האורחות לא נמצא יהודי פולאני אחד, השופט אייזאקס מנויארק מודיע, כי התנועה לטובת היהודים הולכת ומתגברת שם, אולם יהודי אמעריקא לא ינבו לקבל אנשים עצלים ומשוללי כשרון עבודה, רק אומנים ועובדי אדמה. ה׳ אליפהאנט נבחר ג״כ אל הועד ההוא בחירת אליפהאנט אל הועד, והמאמר הגדול אשר כתב במכה״ע „טהיימס"", שבו הוא מסביר דבריו כלפי הדעה, כי רק קיבוץ גליות הוא האמצעי היחיד ומיוחד להתיר את קשר שאלת היהודים, ובלשונו השנון אומר על הקולוניא בניו-ארלעאן שדמיונה בבית מקדש חוניו אשר לא נשאר לו זכר — תעידנה כי לא זרה רוח הועד אל הצער ישוב א״י; אך לנגד זה, תשובת חברת „אגודת אחים"" אשר השיבה אל יהודי רומעניא, מוכיחה את ההפך מזה, בתשובה הזאת מתנגדת „האגודה"" בכל עז נגד חפץ ישוב א״י ומבררת שאם כי הצעה זאת בתור רעיון יפה היא וכולה מחמדים, אבל בעולם המציאות אין לה רגלים בין כה וכה נתחדשה במכ״ע האנגלים הצעה לסול נתיב לתנועת היציאה אל האי קפריסין (ציפפערן), ובעלי ההצעה הזאת אומרים בפירוש, כי אעפ״י שאויר הארץ מעופש ומלא אדים נשחתים, אבל הלא נודע כי היהודי מטבעו נוח להרגיל א״ע לכל אקלים. ועל כן יוכלו גם באי השמם הזה להתערות כאזרח רענן. מכ״ע .Jew. Chron. מודיע כי אחרי התעוררות התנועה לטובת היהודים באנגליא, התעוררה בכח נמרץ תנועת ההתנדבות באמעריקא, והנוצרים והיהודים מתאחדים ליסד קופה של קרן קימת למשען יהודי רוסיא הבאים שמה הקולוניא החדשה אצל ניו ארלעאן, לפי הודעת הסופר משם אל מכ״ע „וואסחאד"" השבועי, קלטה אל קרבה כסף רב מאת היהודים הקולוניסטים בעצמם. בנויארק אבדה כל עצה מהם כל הבטחות הסוכנים שעל תנועת היציאה על יד הגבול בבראדי נשארו מעל רק בניו ארלעאן נוסס רגש אהבה בלב היהודים והאורחים נתקבלו בסבר פנים יפות, לפי מכ״ע „ארשיוו איז- ראעל״, נכונה חברת כי״ח להחל בימי אביב הבאים את תמיכת היוצאים ביתר שאת וביתר עז, סך הנדבות אשר נקבצו לטובת הגולים עד היום הזה עולה לערך 480,000 פראנק."
021-HZF-1882-03-07-001-09065_toc_8,אשמנו מכל עם.," אשמנו מכל עם. „חטא חטאה ירושלים, וכי כל אומות העולם אינם חוטאים״ (מדרש איכה רבתי). בין השמות החדשים אשר העלו עמהם נואמי הנאום, אשר בראו הסופרים בדור הזה להתנאות בהם, בין החצים והבליסטראות אשר יורו תופשי דורכי קסת בימים אלה על עם עברתם, מתנוסס השם „עקספלואטאציא״, אשר ישתמשו בו כל הסופרים הצוררים אותנו בנכליהם והמבקשים עונינו לשנוא; ובשעה שהם זורקים מרה בהשם הנורא הזה על ישראל ואמונתו יתנו לו כח ספוגי"", יעמיקו ירחיבו את מושגיו וידרשוהו בשבעים פנים, עדי כי בכל מעשה אשר יעשה היהודי וחי בהם, בכל עבודתם ובכל משלח ידן, ישמע אחריו את השם מנואץ הזה מפרש יוצא מפי צורריו, למען הרעימו; אם ביגיע כפים, במלאכת מחשבת או בחכמה שהיא מלאכה ילחם היהודי מלחמת קיומו. ויחיה חיים שאין בהם בושה וכלימה, חיים שבהם יביא תועלת לארץ מגורתו אשר רגזה תחתיו. הנה לפתח כל מעשהו חטאת העקספלואטאציא רובצת, ואם גם יתכבם בנתר, מעול ישיב ידו ויבור לו דרך ישרה אשר היא תפארת לעושיה ומן האדם, הנה נכתם עון בצעו לפני משנאיו ומשניאיו, וכבולע חיל זרים, כדוחק רגלי שכניו ימררוהו בעלי חיצים, ועל כל צרה שלא תבא על כל חלי וכל מכת מדינה ועל כל תקלה בהמחיה והכלכלה. תולים את הקולר ואת הקלקלה בצואר היהודים הפאראזיטים, הסופר נעים זמירות אשכנז רישארם וואגנער, יגע ומצא כי יד העקספלואטאציא היהודית לפתה בעמודי התוך אשר כל בית חכמת השיר נכון עליהם, ואם לא ימהרו כל תופשי כנור ועוגב לצאת כאיש אחד נגד זמירות מאיר בער, מענדעלזאהן, ברטולדי, מאשעלעס, הקשים להמוזיק כספחת, אז רעה ואבדון נשקף על בת אלהים הזאת מיד היהודים עושקיה כח. סובורין וכל כנוותיה מאזרי הזיקות שהחריבו נוה שאנן, והגלו את הבנים מעל שלחן ארץ מכרתם ומולדתם, ידיעו כגגב על בני ישראל השוקדים על דלתות בתי שבת תחכמוני, על רופאי ישראל, נבחריו וחכמיו ועורכי הדין אשר מקרבו יצאו, כי ידיהם דמים מלאו ותורת העקספלואטא- ציא חתום בלמודם, ובשעה שראו את מעשה ידי עובדי האדמה היהודים, טובעים בים השנאה והקנאה בעתותי הרעם, המה אמרו שירה ויצדיקו עליהם את הדין, באמרם כי גם המה העקספלואטאציא תען להם את הדגן ותוציא להם לחם מן הארץ. ולא לפלא יהיה בעינינו אם בבקר לא עבות אחד, בשופר גדול יתקעו שונאינו ומנדינו על חוטבי העצים ושואבי המים, על חוצבי האבנים ועובדים בדרך מאחינו, כי בשלהם הסער המתחולל בארץ, ובשלחם העוני והמחסור אשר יעיק על אכרי רוסיא, כי עלוקות המה, ומלסטמים את הבריות. מפיהם חיים בעלי האפס ותוהו, ומחדריהם אימת הטעררארי זמוס! וכי יעבור עליהם רוח קנאה יעירו ויעוררו שאלות חדשות, שאלת העקספלואטאציא של היהודים על המים ועל האויר, שאלת מתי היהודים המנצלים את אדמת קבורתם, אדמה לא להם, וכאלה רבות אתם. והנה לא לקפח בהלכות העקונומיא את אוכלי היהודים בכלי פה מגמת פנינו, כי מי כמוהם יודע כי לשקר עשו עט סופר, וכי בטרוניא הם באים עלינו למצוא עלינו עלילות דברים, אך באשר רבים המה כעת גם בין אחינו אנשי גאולתנו אלה, אשר למדו לשונם לאמר ליהודי רוסיא. „שפרו מעשיכם וברית לא תופר״! הסירו רוע מעלליכם, חדלו מעשק ידיכם, בקשו לכם מקור למחיתכם אשר לא יכזבו מימיו ואשר ימצא חן בעיני שכניכם, אז תושעו תשועת עולמים. לא למותר נחשב להראות באותיות מחכימות, כי רק סמיות עינים יש כאן, ורק שונאינו בנפש המבעירים את הבערה המה העמידו על גם את העקס- פלואטאציא של היהודים להעלות חמה לנקום נקם. נניח נא כי באמת היהודים אשר ימים רבים שכלו את ידיהם להוציא להם מים מצורי החלמיש, ולמצא לחמם בארץ אשר סגרה בעדם מבוא כל מעיני הישועה, כי באמת להם יתרון הכשר, לנצל את העם הנופל ממנו בערמה ותחבולות לעשות חיל, הנה הדין נותן כי במקום שהעקספלוטאציא מצויה בנוהג שבעולם העושקים יעלו מעלה במדה שהעשוקים ירדו במעלות אחורנית, הראשונים מתעשרים והאחרונים מתדלדלים ונכסיהם יורדים לטמיון, ומדוע איפוא ברוסיא נראה מחזה אשר יענה כחש שונאינו על פניהם, גלוי וידוע לכל יודע חיי אחינו בארצנו, לכל היודע במה הם מתפרנסים ובמה הם נזונים, ולא מראש בסתר יעידו סופרי רוסיא הגדולים לפי תמם, „כי היהודים המה עם עני ואביון אשר אין כמוהם בין עמי רוסיא, אנשים מתפרנסים שלא בצער ביניהם מעטים המה ונער יכתבם, ובני עליה, בני ישראל המצוינים בעשר אך כשנים שלשה נודעו למשגב, ולא ישאו בד בבד עם עשירי שאר העמים למשפחותם לגויהם לפי ערך מספר תושביהם""  המשך יבא)"
021-HZF-1882-03-07-001-09065_toc_9,חדשות שונות," חדשות שונות הועד של חכמי מוזיק בלאנדאן חגג בימים האלה את חג-השנתי כמשפטו מדי שנה בשנה, ובהיות כי בין ראשי הועד נמנו גם נסיכי בית המלוכה וגדולי שרי המלכות, הופיעו גם הם במושב הועד והטיפו אמריהם בקהל עם על אדות מפלאות מפעלות אנשי המופת בחכמה זו, ועל כל אשר נתחדש במקצוע זה במשך השנה החולפת. ראש הדדברים היה יורש העצר הפרינץ אף וועהלם. ובין הדברים המחוכמים אשר דבר מענינא דיומא, נתן גודל ויקר לאיש יהודי אנגלי אשר נחל לו בשנה החולפת כבוד ותפארת, וזכה לפרס גדול ויקר הערך בסוד חברת חובבי חכמי מוזיקא אשר בוויען; ויהי מדי דברו בשבח היהודי הזה, הואיל להביע דברים אחדים על אדות פעלי בני ישראל, וכשרון מעליהם בחכמה זו בכלל, ובפה מלא הגיד כי בין המדעים השונים אשר בהם היה ישראל לראש לכל עמי הארץ, וממנו תצא תורה, נחשבת גם הידיעה היקרה הזאת, ומזה נראה את גודל הסגולות הנעלות הצפונות ברוח הלאומי של העם הכביר והנאור הזה, כי אע״פ שאין לישראל מצד דברי ימיו ותולדותיו שום סיבת הכשר ותיקון לחכמת המוזיק, שהיא אחת מן החכמות המיוסדות רק על אדני רגש הנועם והיופי, רגש אשר לא יוכל להתפתח ולהתפעם בקרב עם מדוכא ונרדף, העקוד מאז בעקידת חוקים מעיקים, והכלוא בתוך אויר מעופש במצר הגהעטטא, בכל זאת הגדילו היהודים לעשות, ובתעופת עוזם התנשאו על כל העמים אשר על פני האדמה, לאות ולנס כי אך מאפס ותהו נחשבו כל חרצבות עול וכבלי חוקי עמל ואון, ואין לאל ידם לקצץ כנפי רוח עם נשגב ונעלה אשר שיבת עולמים חופפת עליו ולו יקחת עמים. ככלות הפרינץ אף וועהלם את דבריו הנעלים, הטיף גם הפרינץ אף עדינבורגה (גיסו של הקיר״ה) את דבריו בסגנון זה, וכל דורשי רשומות רואים את הדבר הזה כאות נאמן, כי נסיכי המלוכה אחזו במקרה הבא לידם לגלות את דעתם ואת מעלות רוחם, בענין שאלת היהודים אשר עלתה כעת למעלה ראש בתנועת המיטינגים ומשא ומתן הויכוחים בבתי המחוקקים. בעלי חברת המסיתים נועדו יחד בימים האלה להתיעץ על צפונותיהם ולדון על פעולות החברה ומעשיה בשנה שעברה. ראש החברה הזאת בלאנדאן הוא הלארד שעפטסבערי, אשר כרוב אהבתו לישראל כן גם יגבר לאמונה בארץ ויתאמץ בהשתדלות נמרצה לקרבם אל הדת הנוצרית. מן נתינת דין וחשבון בפעם הזאת נראה כי החברה הוציאה בשנה החולפת סך 35,419 ליטרא שטערלינג (954,000 רו״כ), לתכלית קירוב עשרה אנשים יהודים אל הדת הזאת, ולפ״ז עולה ההוצאה על כל אחד מהם 35,000 רו״כ. נקל לדעת את גודל החברה ואת רוב עשרה אחרי אשר הוצאותיה בשנה אחת עולות לסך עצום כזה!"
021-HZF-1882-03-07-001-09065_toc_10,נדבות עבור השדודים בווארשא," נדבות עבור השדודים בווארשא הר׳ מרדכי בהרב ז״ל ר׳ ליב ברזאוו, ר׳ יהודה יעקב הורוויץ, ה׳ שמעון אהרן גרינבערג, ר׳ יעקב ריזיקע, כל אחד 5 רו״כ, ר׳ אפרים פערילמוטער, ר׳ צבי יעזערסקי עורך דין, ר׳ ליב סג״ל, ר׳ בנימין האממער, כל אחד 3 רו״כ, ר׳ נתן הענדיל, ר׳ נתן אביגדור רויזענבלום, ר׳ יוסף בערינבוים, ר׳ אברהם ברוך סג״ל, כל אחד 2 רו״כ, ר׳ מענדיל באראדאוויץ, ר׳ זנויל לעדערהענדליר, כ״א 1,50 רו״כ, ר׳ אברהם יוסף ראזענטאל, ר׳ משה יוסף גאלדשטיין, ר׳ צבי פערילבערג, ר׳ שמואל בלום, ר׳ דוד יאבלאנציק, ר׳ מאיר איטשע גלאגעווער, ר׳ דוד גרינבערג, ר׳ דוד בראמסזאהן, ר׳ חיים שלום בלום, ר׳ ליב ווערקמאן, ר׳ זעליג ריזיקע, ר׳ נחמן בורנשטיין, ר׳ זלמן אורליך, ר׳ שמואל לייזר וויאטראק, ר׳ מענדיל וואסיר- צוג, ר׳ זאב סג״ל, ר׳ אברהם יודל פרענקל, ר׳ חיים יצחק צעדקאוויץ, ר׳ מאטיל הורוויץ, ר׳ ליב יצחק סגל, כל אחד 1 רו״כ, ר׳ ישעי׳ מאקאוער 75 ק׳, ס״ה 68,75 רו״כ, ועוד נדבות קטנות מאנשים שונים סך 6,70, עולה 75,45 ונמסר ליד הועד דפה. — הסוחר הנכבד ה׳ אשר רובינשטיין מסובאלק, בהיותו פה בשבת ר״ח שבט נעתר לחפצרת רבים לעבור לפני התבה בבהכנ״ס של הג׳ ר׳ אברהם ראטהמיהל, והמתענגים בנגינותיו הביאו נדבתם להועד דפה סך 62 רו""כ. בעיר הקטנה שישאק נאספו נדבות ע״י ר׳ ליב דימשיץ סך 22 רו״כ, ונשלח להועד דפה."
021-HZF-1882-03-07-001-09065_toc_11,," יי""ש של פסח להתוודע ולהגלות להקונים המדקדקים לשתות רק י""ש פסח מפאבריקען מנישעוו וגאזלין אשר מכרנו אנחנו החתומים למטה את הי״ש הנ״ל לאיזה סוחרים דפה הנקובים בשמותם היינו להר״ג נחמן לאטטהע מחזיק דיסטילארנע ברחוב דזיקא גומ׳ 22. לה״ג ייענטע מושקאט ולה״ג שרה מאלינאק. ועמהם עשינו חוזה שבל יקנו ולא ימצא בסקלאדען שלהם שום יי""ש אחר מפאבריק אחרת זולת מפבריקען מנישעוו וגאזלין. ולזאת יוכלו הקונים להשיג מבוקשים אצל הסוחרים הנ״ל, כי אנחנו על חשבונינו לא עשינו שום סקלאד מיי""ש מנישעוו וגאזלין בווארשא, וההודעה שניתנה בהצפירה בשם קווייאטקאווסקי עקיבא לאסקי אף שהסקלאד שלנו עשינו אצלם שקר הדבר, כי מכרנו את היי״ש אורטאווקע להסוחרים הנ״ל וגם הוא קנה אצלינו איזה סכום, ולכן אין קדימה בזה לאחד על רעהו, וכל אחד מהם ימכור סחורתינו במקח השווה כחוק כל מסחר, ולראיה בעה״ח יום ד׳ אדר תרמ״ב לפ""ק. מענדל באם"
021-HZF-1882-03-07-001-09065_toc_12,," מקום ממכר יי""ש של פסח מבתי המלאכה (פאבריקען) הנודעים מנישעו גאזלין, יהיה גם בשנה הזאת, כמו בשנים הקודמות. ברחוב נאלעווקי בחצר הג No 22485 )27( ר׳ איטשע אשר קליינמאן (לפנים ווישניעווסקי) למול חצר פיינקינד וכל החפץ לעשות מסחר ביי״ש, יפנה אלי, ולבבו יהיה נכון ובטוח כי חפצו ימולא ובאופן היותר טוב. וגם להקונים לאחדים אתאמץ למכור במחיר זול. בבית מסחרי ימצא למכור. גם יי""ש ישן מובחר במיני שעברו עליו כמה שנים יי""ש מתוק (ליקיער) ויי""ש שזיפים שליוואוויץ מן המינים המובחרים — בשם קוויאטקאווסקי. עקיבא לאסקע"
021-HZF-1882-03-07-001-09065_toc_13,," הודעה לסוחרי יין הן זה משנים רבות נודע למשגב לכל באי שער עיר ווארשא מסחור היין מאם תי׳ מ׳ ביילה זילבערשטיין או האנגא היא עוד משנת 1830 וזמן כביר יסדה ג״כ בית מסחור יין כזה, היא פֿיליא מחלקה ממסחור הנ״ל על רחוב גענשע No. 3 הנקרא זיידענ- פאבריק וכעת המסחור הוא תחת ידי והתרחבתי והתפשטתו את ענפי מסחרי הנ״ל, עד כי אוכל להשביע לכל קונה רצון עם מיני יינות שונות הבאים ממקומות שונות, וגם מי דבש הן על הארט ועל דעטייל וכשרים הם על חג הפסח הבע""ל והכול במקח השוה, לזאת אתכבד להודיע להסוחרים אשר באו עמי בברית המסחור כי ישבעו רצון בכל עניני המסחור, ולאלה הבאים בצל קורתי להתענג על יינו ודבשו אודיע, כי הכינותי חדרים מרוחים מרהיבי עין ולב, והמשרתים תמיד עומדים על משמרתם אדרעססע אלי לעשות כרצון איש ואיש. ב׳ וואנחאצקער, או ב׳ זילבערשטיין, גענשע No. 3 ווארשא בונם וואנחאצקער, ביילה זילבערשטיין הנקרא „האננא״"
021-HZF-1882-03-07-001-09065_toc_14,," ויין ישמח לבב אנוש בבית מסחר היין הנודע לתהלה זה יותר מחמשים שנה פה ווארשא להמנוח No. 1 ר׳ מאטיל ז״ל. התנוסס בשם „האננא"" נגד שער הברזל ברחוב פשעהאדניע והנהו על שמי ביילא זילבערשטיין, מכבר היה האננא ובזאת אודיע הסוחרים מכירי ויודעי אשר רוצים לעשות אצלי בעשטעללונגען, הן ע״י הפאסט או ע״י הדע- פעשע יכתבו על שמי הנ״ל על רחוב פשעהאדניע No 1 ויכל כל איש להשיג אצלי כל מיני יינות טובים, ומי דבש שליוואוויטץ, הכשרים על חג הפסח במקח השוה גם שכר ופארטער ממדינת בריטאניא, והמסחר של רחוב גענשע No. 3 איננו שייך לי o. 1 כלל רק ברחוב פשעהאדניע No. 1 אדרעססע שלי ביילא זילבערשטיין לפנים האננא ברחוב פשעהאדניע הפרייז קראנט על כל הנ״ל ישיג כל אחד חפשי"
021-HZF-1882-03-07-001-09065_toc_15,," הודעה לסוחרי יין הנני להודיע בזה כי כל היינות כשרים הנמכרים מהמרתף של ה׳ געברידער קעמפנער מפה המה חתומים בחותם שלהן על החביתים והן על הבוטעליען וחותם  הלז מונח ג״כ על כתב ההכשר עם ח״י על כל טראנספארט ומגוף הסחורה יוכלו לבטוח על נכון אשר רוחם יהי׳ נוחים על צד היותר טוב ובפרט מהמקחים בעה״ח  85 פה ווארשא בחודש אדר תרמ״ב. 36 ליקויפמאן חתן הרב ז״ל מאזארקאוו  משה  Gebruder Kenpner Warschawa No 5. דרעססע M. Kaufmsnn Warschau, Muranow № 10. או"
021-HZF-1882-03-07-001-09065_toc_16,,"  תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. גם יש לנו תמצית חומץ על חג הפסח נגד שלוח של 70 קאפעיקעס (בפאסט מארקין) ישיג כל מבקש פראבע Люоблинеръ и Кош Влоцлавекъ, Варш. губ."
021-HZF-1882-03-07-001-09065_toc_17,," דור- קנקן חדש מלא ישן הנני מודיע לרבים שיש בבית מסחר היין שלי כל מיני יין טוב על חג הפסח הבע״ל: והמקח בזול מאד, היינו יין טוב מירושלים וגם יין ישן נושן, וגם אינגער יין טוב וגם כל מיני קרעמישען יין טוב והכל בהכשרים בנים המופלגים ומפורסמים בצ צדקתם אשר יכולים לסמוך עליהם אפילו מהדרין מן המהדו ין והקונים מהאפראווענץ מבטיח אני אותם מלבד אשר ישיגו ראבאט טוב יכולים להיות בטח שהיין לא יקלקל ולא ישונה ולא יהי' בו ח״ו שום הפסד ווארשא אצל ר׳ נחמן נתן קאָיאַלניק בחצר הגביר ר׳ משה אולריך ברחוב גזיבאוו No. 1 באגנע"
021-HZF-1882-03-07-001-09065_toc_18,," יצא לאור ס׳ אב לבנים מאת אליהו נייווידעל. (המחבר הזה הנודע לאמן פרגוג יצא בעקבות אביר חכמי-פע- ראגאגיג קאמפע, ויתן חנוך לנער במוכ השכל ולמודי תוכחה ערבים ושבים לכ נפש. לשונו צח וניבו נאוה במאד, והמקראות ומאמרי התלמוד אשר יעלו בה בלולים ישיתו עליה לוית חן.      המו״ל)  "
021-HZF-1882-03-07-001-09065_toc_19,," יצא לאור ספר „אוצר מכתבים וספורים״ רוספורים, יאצור בתוכו מכתבי מליצה ומס גם מכתבים ושירים מגדולי סופרי זמננו, מאת יהודה ראזענבערג. מחיר הספר קדש להפאנד שנתיסד ע״י השר ש. פאליאקאוו לתמוך בידי עובדי אדמה ובעלי מלאכה בין יהודי רוססיא. כל החפצים להביא את הספר הזה אל ביתם עליהם לפנות אל המחבר על о. В. розенбергъ. האדרעססע: В. Саловая ул., д. № 42, въ С.-Петербургъ."
021-HZF-1882-03-07-001-09065_toc_20,," שאלות ותשובות לה׳ שלמה לעווינזאהן שם עירו לא כתב, ואם יש בידו קוויט מהפאסט ישלח ונראה, לה׳ זיגמונד פרידבערג, אנחנו שולחים כסדר והכותב בשמו גארפינקעל לא ידענו, לה׳ גאלדשטיין בפרען אנו שולחים כפי האדרעססע שכתב עם שלוח המעות יותר לא ידענו, לה׳ דערבארימקער אט שולחים כפי האדרעססע שכתב ונדפסה, ולמה לא ישיג? לה׳ קאהן באראן כתב להחליף האדרעססע ואולי הוא מזוייף, לה׳ מיכאלעווסקי בווילנא העשרים רו״כ שלחנו למועד המיועד."
021-HZF-1882-03-07-001-09065_toc_21,, אדרעססא שלנו З. Слонинскому Варшава. או S. Sionimski in Warschan Dzika No 254.
