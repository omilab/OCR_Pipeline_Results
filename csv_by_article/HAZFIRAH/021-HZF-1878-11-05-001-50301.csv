article_id,headline,text
021-HZF-1878-11-05-001-50301_toc_1,," נבכ ברוססיא ופולין.  השולח במוקדם לשנה 5 רו״כ.  א לחצי שנה, 2.75 רו״כ.  לרבע שנה. 1.50 רו״כ   ביתר הארצות 20 פראנק.  באמעריקא 5 דאללאר לסכסך אשר רבים אינטרסיסי"
021-HZF-1878-11-05-001-50301_toc_2,, Eנ מחירו באשכנז:  14 רייכם מארק לשנה. בניסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳. .
021-HZF-1878-11-05-001-50301_toc_3,"""־- מכתב ע ת י מ ש מ י ע חד שות ישרוץ< מ...","  מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע. ידיעות העולם והטבע. יוצא לאור אחת בשבוע, מאת חיים זעליג סלאנימסקי"
021-HZF-1878-11-05-001-50301_toc_4,תוכן הענינים.," תוכן הענינים. דברי הימים. שאלת היהודים ברומאניא. באגדאד טשערקאס. לעבעדין. ביאליסטאק. ידיעות העולם והטבע אור העלעקטרי מאת המו״ל, נסיעה באיי אפריקא המזרחית מאת נחמיה דוב האפפמאן. חדשות שונות. הערה ספרית, הודעות. שאלות ותשובות"
021-HZF-1878-11-05-001-50301_toc_5,דברי הימים," דברי הימים עב הענן הפרוש למסך על פני הענינים המדינים, יוליך עתה תהו לא דרך כמעט את כל יודעי בינה לעתים, ובעוד אשר מכה״ע רבים ישאו נהי לאמר כי התקות הנעימות להתענג על רוב שלום, נגוזו ועברו כחזיון לילה, ואזניהם כבר תשמענה מרחוק קול רעש כידונים, קול חרב ומגן קול ענות מלחמה באייראפא; הנה מכה״ע אחרים יחליטו, כי חרב המלחמה תשוב אל תערה ושלום אמת יהיה בארץ. אמנם לשוא התהללו מחוקקי הטראקטאט הברליני לשים מתג ורסן בפי עמי הסלאווים, אשר זה שנות מאות יחכו על גאולתם ועל פרות נפשם מתחת עול סבלות תוגרמא, כי רוח החופש והדרור אשר לבשה עתה את העמים האלה, הנהו כשטף מים עזים אשר ישטוף ויעבור בזעם אפו את כל אשר יעצור בעד מהלכו; והמרידה הגדולה בבולגאריען הפורצת את גבולה מיום אל יום תוכיח לדעת, כי לא דבר נקל הוא לשפוט על גוי ועמים מבלי שאול את פיהם; באשר לא רוח עועים הרה את המרידה הזאת, ולא התשוקה לתפוש הרב ולשפוך דם, כי אם דבר מדיני נכבד יצוק בה; המרידה הזאת היא מחאה גלויה נגד הטראקטאט הברליני, והבולגארים יבקשו לכסות בדמם את הדיו אשר בה נכתב גזר דינם על הטראקטאט ההוא, ויחפצו לאחד את כל המחוזות אשר בהם יושבים בני אומתם לממלכה אחת גדולה, אשר גבולה יגיע עד הים העגעי, כפי הטראקטאט הראשון מסאן סטעפאנא. ולכן המרידה הזאת שוררת בכל המחוזות ההן, אשר על פי הטראקטאט הברליני נקרעו מעל בולגאריען להשאר תחת ממשלת תוגרמא. ממשלת פארטא, וגם ממשלת אנגליא, אשר נכנסה בעובי הקורה יותר מכל שאר ממלכות אייראפא להקטין את גבול בולגאריען, ואשר תראה עתה למורת רוחה כי לשוא היה כל עמלה, תבטנה אפוא בעין חשד על ממשלת רוססיא ותאמרנה, כי ידה היתה בכל אלה, וכי צבאותיה שבו למזרח רומעליען אך למען לתמוך בסתר בידי המתקוממים, עד כי מכה״ע טימעס יודיע כדבר ברור, כי בין המתקוממים נמצאים פקידים רבים מחיל רוססיא; והדבר הזה לבדו הלא יש בו די לחרחר ריב בין ממשלת רוססיא וממשלות אנגליא ותוגרמא. — אבל גם אחרי כל אלה נראה, כי אין פני הממשלות ההן מועדות למלחמה, וכי הריב הזה יתפשר על דרך הדיפלאמאטיא בלי שפיכת דמים, באשר ממשלות אנגליא ורוססיא כבר באו במו״מ על אודות הדבר הזה, וכפי הידיעה הבאה בימים האלה מפעטערסבורג, יש תקוה, כי המו״מ הזה יוביל אל דרך השלום ואל יציאת הטראקטאט הברליני לפעולת ידים. וגם עם ממשלת תוגרמא באה ממשלת רוססיא במו״מ; וכפי הדעפעשע הבאה בשלשה לחדש הזה מפ״ב, כבר הודיעה ממשלת תוגרמא אל הקאבינעט מפ״ב, כי נכונה היא לכרות ברית חדשה עם ממשלת רוססיא, והממשלה ההיא השיבה לה את אמריה, כי גם היא נכונה לכרות ברית שלום תמידי, ועל דבר החשד, כי יד ממשלת רוססיא עם המתקוממים, השיב הנסיך לאבאנאוו אל ממשלת תוגרמא לאמר, כי החשד הזה בגוי על בלימה, באשר במחוזות המרד לא ימצאון, לא פקידי רוססיא ולא אנשי חילה. אולם, בעוד אשר התקוה לשלום משחקת לפנינו על שדה הדיפלאמאטיא, הנה בעולם המעשה נראה כמעט ההפך; לפי הידיעה הבאה מפ״ב נתנה ממשלת רוססיא בימים האלה צו אל הגענעראל אניענקאוו להחיש את שלוח החיל סוסים וכלי תותח מאדעססא לווארנא ובודגאס, והגענעראל טאדט - לעבען נתן צו אל האינטענדענסטווא להספיק מזון וצדה בעד צבאות החיל העומדים ברומעליען על משך ששה חדשים ולאדריאנאפאל יושלחו כעת רופאים רבים וסמי תרופה, וכאלה דברים רבים המראים באצבע, כי ימי השלום עוד רחקו מאתנו. סוף דבר, על פני הענינים המדינים תאפיל כעת עלטה גדולה, עד כי לא נוכל לדעת את אשר יביא לנו יום המחרת בכנפיו. וגם אל שאלת אפגאניסטאן עוד לא בא קץ הפתרון; ממשלת אנגליא אשר כפי הנראה, לא תאבה להתחרות מלחמה עם העמיד נסתה בימים האלה לשלוח אליו את דברה האחרון (אולטימאטוס) אשר בו תתרה אותו עוד הפעם לבקש מאתה כליחה על חטאו, ותביע בפרוטרוט את כל שאלותיה; וכפי השערות חוזי העתים, גם הפעם לא יאבה העמיד לשמוע בקולה, וכאז כן עתה ישיב אל הממשלה ההיא לאמר, כי נכון הוא לנסות עמה מלחמה. מה תעשה אז ממשלת אנגליא, האם באמת תצא לנגדו בחרב שלופה, או תבליג על כעסה ומרי שיחה? על השאלה הזאת לא נוכל עוד להשיב כעת, והזמן יגיד לנו את פתרונה. ובאשכנז הממשלה כמעט הסיחה את דעתה מן הפאליטיק החיצונית, ותשם את כל מעיינה להוציא לפעולת ידים את החק על דבר הסאציאליסטים. בתי דפוסים רבים כבר סוגרו על מסגר, מכה״ע רבים נגדעו בדמי ימיהם, שערי חברות רבות לבעלי מלאכות שונות ננעלו מבלי להפתח עוד ספרים רבים לוקחו מאת מוכרי הספרים להעלותם כליל באש, וכאלה דברים רבים המראים באצבע, כי הממשלה ההיא שמה לה לקו לעקור משורש את דעת הסאציאליזמוס הפורה רוש ולענה. אם יועילו לה כל אלה להטיב את מצב ארצה, ואם יעצרו כח לכבות את אש הקנאה אשר תבער בלב הממשלה ההיא לאושר והצלחת צרפת אשר הכניעה אותה בחרבה הקשה בשנת 1871? מי יודע, באשר כפי הנראה חלתה ארץ אשכנז מחלה עזה מחלה אשר כמעט לא תוכל להרפא ממנה; כי בעוד אשר ממשלת הארץ ההיא חשבה כי בעזר חרבה השלופה תעלה על במתי ההצלחה ותוריד את גאון עוז הצרפתים, הנה המעשים הורו אותה לדעת כי שגתה מאד ברואה באשר צרפת המוכה והנענה והשלולה עלתה בעזר אהבת העבודה והשלום על מרומי האושר, ותתנוסס לגאון ולתפארת על כל שאר ארצות אייראפא, בעת אשר אשכנז המנצחת תרד מטה מטה מיום אל יום בחכמתה בעשרה ובמרכולתה; וזה האות, כי כל עוד אשר ממשלת הארץ ההיא תבטח על חרבה ותחשוב מחשבות כל היום אך להיטב את מצב צבאות חילה ולהרבות מספרם, מבלי שים לב להטיב את מצב העבודה המסחר והמרכולת. תשאר הארץ ההיא בשפל המדרגה, ואז מי יודע אם לא יבא יום אשר בו תבא ארץ צרפת לנקום ממנה את נקמתה. וארץ ספרד, אשר מיום מפלת הקרליסטים חדלה מבוא בסוד הדיפלאמאטיא האייראפית ותשב בדודה במועדה, משכה הפעם עליה את עיני האנשים המדינים, ע״י המקרה אשר קרה זה לא כביר בעיר הבירה מאדריד, כי איש אחד ירה על המלך אלפונסו חצי מות, אולם החצים עברו הלאה ולא פגעו בו לרעה. סבת דבר הרצח הזה עוד לא נודע עד כה, באשר החקירה והדרישה על הענין ההוא יעשו בסתר מבלי להודיע מהם דבר אל העם, והשערות מכה״ע על הדבר הזה שונות הן אשה מרעותה; יש מהם אומרים כי הרוצח יתחשב אל כת הסאציאליסטים, ויש מהם אומרים כי יתחשב על דגל הקארליסטים ויחפוץ לקחת נקם מאת אלפונסו בעד כבוד מלכו דון קרלוס אשר חולל לארץ; אבל כפי הנראה הנה ההשערות ההן הנן רק הררים התלוים בשערה, והרוצח עשה את מעשהו רק משנאה עצמית, והאות כי עד כה לא הושם איש במאסר ולא נשמע כי יהיה גם לאחרים חלק בהמעשה הרע הזה, אשר לא יתכן אם היה דבר מדיני יצוק בו יהיה איזה שיהיה ובאוסטריא מצב הענינים השתנה מעט לטובת הממשלה. דברי הקיסר אשר נשא זה לא כביר בבית ועד הנבחרים האונגארים להצדיק את שטת הפאליטיק של הממשלה, עשו, כפי הנראה, רושם גדול על בית הועד ההוא, ויש תקוה, כי רוב הנבחרים יסכימו עתה לתת מכסף האוצר את כסף ההוצאה הדרושה לכבוש מחוזות באסניא והערצעגאווינא, וה׳ טיסא, אשר כבר אמר לרדת מכהונתו, ישאר עוד על מכונו. וגם ה׳ פיליפאוויטש המצביא את צבאות החיל בבאסניא והערצעגאווינא ישאר שמה, כפי הנשמע, כל ימות החורף; וזה אות, כי לממשלת אוסטריא לא אבדה עוד את תקותה להתפשר עם ממשלת תוגרמא ולכרות עמה ברית ואמנה. אולם כל הנצחון הזה לא יועיל כפי הנראה, לה׳ אנדראססי לחזק את כסא ממשלתו, כי אם אמנם בני עמו האונגארים כבר התרפסו לפניו ויחדלו מלזעוק חמס על דרכו ועל מעשהו, אבל העסטרייכים כאז כן עתה עויינים אותו תכלית שנאה, ויתמרמרו מאד על שטתו אשר בחר לו ללכת בדרכי ה׳ ביסמארק; ולכן קרוב להאמין, כי ימי ממשלת ה׳ אנדראססי לא ימשכו עוד ובצרפת כבר החלו הנבחרים להתאסף בבית הועד אחרי ימי המנוחה. כפי הנשמע, בדעת האסיפה ההיא לברוא בשנה הזאת חדשות גדולות ונצורות, כי כידוע השתדלו הנבחרים הרפובליקנים בימי האביב לבקר את הבחירות ולמנוע בהן לימים הבאים מעשה ערמה ומרמה, כאלה אשר קרו בשנה העברה בעת המיניסטעריום של ה׳ פארטא, ולבד מזאת הסכימו אל ההצעות הגדולות על דבר מסלת הברזל והוספת שכר פקודי החיל. למען לקנות בזה את לב המון העם בעלי המלאכה זאת לבב צבאות החיל. ואולם אז לא כלו את מעשיהם בדבר החקים האלה, יען כי חפצו לדעת בטרם זאת על נכון, אם רוח העם נוחה ממשלת הרפובליק, ולכן עתה, כאשר מנסיעת ה׳ גאמבעטי במזרח צרפת כבר נוכחו לדעת, כי לבב עם הארץ שלם הוא עם הרפובליק, וכי ממשלתה כבר עומדת חזק וקיים כיתד אשר לא תמוט, בלי ספק יחלו לעשות את מעשיהם בפומבי ובזריזות יתירה, ראשית מעשיהם תהיה, לפי השערת מכה״ע הצרפתים, לסקל ולטהר את המיניסטעריום מן אוהבי הישנות, אשר עוד נשארו בו מיום השבעה עשר לחדש מאי שנת 1877 ולהחל את מלחמתם ברעש נגד הקלריקלים וההשערה הזאת קרובה אל האמת, כי אם אמנם המלחמה ההיא היא מלחמה כבדה מאד. באשר הקלריקלים בצרפת ידועים לקשי עורף ומרי נפש העשוים לבלי חת, הנה בכל זאת הרפובליקנים יקראו עליהם מלחמת תנופה, כי ה׳ גאמבעטי העומד בראשם עוין אותם תכלית שנאה, וכמעט בכל דבריו אשר נשא לפני הקהל בשנה הזאת, הוכיח את נחיצת המלחמה הזאת. בנוגע אל הענינים החיצונים נוטה ה׳ גאמבעטי אחרי הפאליטיק האנגלית, ואף כי מכה״ע האשכנזים האומרים, כי כבר נכרת ברית ואמנה בין ממשלות אנגליא וצרפת בנוגע אל השאלה המזרחית, יפריזו על המדה, באשר עד כה לא שמענו מזה שמץ דבר לא במכה״ע הצרפתים ולא במכה״ע האנגלים; הנה עכ״פ ברור, כי ממשלת צרפת תתמוך את ידי ממשלת אנגליא בנוגע אל השאלה הזאת לא בדבור לבד אבל גם בפועל; וה׳ פורניער ציר צרפת היושב בקאנסטאנטינאפאל, יתמוך בידי ה׳ ליארד בכל כחו על כל צעד וצעד, ועל ידו צלחה לה׳ ליארד להשיג את הסכמת הסולטאן על הצעת אנגליא בנוגע אל התקונים והסדרים החדשים אשר יעשו באזיא הקטנה, ולמען הטות את לבב הסולטאן אל חפץ אנגליא הבטיח לו ה׳ פורניער, כי ממשלת צרפת תקבל עליה יחד עם ממשלת אנגליא את הערבות בעד הלואה חדשה אשר תקבל ממשלת פארטא. ואם כי עד כה עוד לא יצא דבר מדיני נכבד לפעולה ידים בעקב האחדות השוררת בין שתי הממלכות ההן, הנה בכל זאת מי יודע את תוצאות הדבר ההוא בימים הבאים וכתות אוהבי המלוכה בצרפת, ובפרט הארלעאניסטים כבר יתלוננו גם עתה על ה׳ גאמבעטי לאמר, כי בלכתו בדרך הפאליטיק האנגלית, יביא את צרפת למקום סכנה אשר לא תוכל להמלט ממנו."
021-HZF-1878-11-05-001-50301_toc_6, שאלת היהודים ברומאניא,"  שאלת היהודים ברומאניא טולטשא. בחמשה עשר לחודש סעפטעמבער נפתח הפארלאמענט הרומעני להתיעץ על ענינים המדיניים. השאלות הנכבדות אשר בעבודם התאספו באי כח העם המה שאלת בסאראביען, שאלת הדאברוטשא, ושאלת היהודים; והן שאלות אשר אין רוח הממשלה נוחה מהן. כי רע ומר לב הרומאנים על חתם בסער- ביען להרוססים; ומי מלל להרומאנים כי אחר שפיכת דמם על שדה קטל, יגרע חבל הארץ הזאת מנחלתם, ומי האמין לשמועתם כי צירי הקאנגרעסס יתנו זכות אזרחים להיהודים? ועל כן מכה״ע הרומאנים יביאו חדשים לבקרים, מאמרים מלאים חרפות וגדופים על היהודים בארצם, ויזהירו את באי כח העם לבל יהינו לתת חופש להיהודים, כי תהיה מרידה בארץ. המכה״ע Reforma מדבר כמתיאש, ריב ליהודי עם אזרח הארץ מאז. אם יבא במשפט יחרצו, היהודי איש מרמה, הגם לו הצדקה? וחוקקי און המשרה על שכמם, ושוטרים אין מספר יסודו למשמעתם, לימר ולהכות אף על דבר שקר ועלילות דברים, ועד מתי נתן גויתנו למכים ולחיינו למורטים, ואם לא עכשיו נשיג חופש הזכות אימתי? הכותב במכ״ע הנ״ל יאמר כי היהודי הרומאני אינו ראוי להיות נגיד ומצוה, פקיד ושוטר שופט ומחוקק, כי כמה הכנות וכשרונות נחוצים לזה, אבל מדוע יזהירו את באי כח העם שלא לתת זכות ליהודים להטיב מצבם? טעמו בעיקר הוא, בשביל שיודעים היטב שרוב היהודים הם משכילים, וימהרו לדבר צחות לשון המדינה ומהם אשר למדו באוניווערזיטעטען בחוץ למדינה, ובהערים אשר מספר היהודים יעלה יותר על הרומאנים, בטח יהיה רוב הנבחרים יהודים, וזה עיקר הפחד אשר יפחדו, כמו שיאמר המכה""ע Telegraphial שבעגלא ובזמן קריב יהיה המיניסטער יהודי, והמחוקקים והפרעפעקטען יהודים. עתה לא ידעו באי כח העם והממשלה איך להתנהג עם שאלת היהודים, שלא ליתן להם חופש כלל, אי אפשר, כי אין אחר מעשה ב״ד הקאנגרעסס כלום, וסעיף מפורש הוא בהטראקטאט הברליני כי היהודים חופשה יותן להם, וע״כ בדעת הממשלה ליתן להיהודים „הזכות רק בחוקים מוגבלים: היהודים אשר יקחו חלק בהזכות יהיו רק ילידי הארץ, ואין לזר חלק בם, וגם אלה מהילידים, אשר ישלמו להממשלה המכס ממדרגה הראשונה. וכמה יהודים כאלה יש ברומעניען? — בבוקארעשט קרא המיניסטער בראטיאנא את היהודים הגבירים ראשי העדה, ויאמר להם שבדעתו ליתן החופש והזכות להיהודים, רק על פי האופנים המבוארים למעלה, ולבקש מאתם שיחתמו א״ע, כי כשר הדבר לפניהם, ויאמר. אם תאבו ושמעתם טוב ארצנו תאכלו ככל אזרחי רומאניא, ואם תמאנו ומריתם, מרה תהיה אחריתכם. אבל היהודים לא חתמו א״ע על האופנים האלה, וענו ואמרו אנחנו לא נבקש מאתך שום חופש וזכות, רק מה שנתן לנו מהקאנגרעסס, בעד עם הישראלי בכלל. ולא בעד אנשים מיוחדים לבד, וכן הלכו מאתו. המיצר בצרת עמו. י״ג איש רומאני בה״י באנדאד במדינת בבל. היום ה׳ לחודש תשרי תרל״ט החיים והשלום מאדון השלום יחולו ויאתיו על ראש ירידנו הר׳ הגדול וכו׳ כמוהר״ר חיים זעליג סלאנימסקי נר״י ויזהיר לעד לעולם ככוכבים בהלם, אבי״ר הנה יען שהימים האלו ימי רצון המה לקבלת שועת עשוקים ורצוצים „ולא נמצאו ימים טובים לישראל כהם, שבהם בני ישראל אשר ברומאניא וסערבין יצאו לחירות בהשתדלות ראשי אלפי ישראל אשר באייראפא, להיות נחשבים כאחד האדם״, אי לזאת עוז בנפשי הרהבתי לבוא היום בשער בת רבים לשפוך שיחי לפני, אחינו אנשי גאולתנו שלומי אמוני ישראל, ולבקש מלפניהם על אודות אחינו האומללים האובדים והנדחים בארץ כורדיסתאן, אשר המה עודם עומדים בשפל המדרגה במצב איום נורא, וסובלים צרות רבות ורעות מאת גויי הארץ אשר בתוכם המה יושבים, וכבהמות שדי וכחיתו יער המה חשובים בעיניהם, וכבודם בקלון ימירו לשפוך עליהם חרפה ובוז וסורו טמא קראו למו, ולא זו אלא שעובדים בהם עבודת עבר בבית ובשדה, וכל אחד ואחד מבני עמנו יש עליו אדון נכרי המושל בכל אשר לו כאדם המושל בעבדו מקנת כספו וכשאין כסף לאדון זה הוא מוכרו לאדון אחר בשוק לעיני הכל כאדם המוכר שורו וחמורו באין מכלים ובימים האלו בא לפה באגדאד נער אחד מאחינו מעיר נרוובי אשר בהרי כורדיסתאן ובידו מגילת ספר מראשי אחב״י אשר בעי״ת זאבו יע״א, אשר המה יעידון יגידון בעדו, שמקדמת דנא היה משועבד תחת אדון אחר, ויהי כראות אדוניו שהוא איש לא מצליח, אז קם ומכרו לאדון אחר, ואדונו זה בעלילה בא עליו והוא רוצה מאתו סך כסף ואם לאו ענוש יעניש אותו, והאומלל הזה התרפס לפניו ונתן לו זמן להמציא לו הכסף, והניח את אחותו למשכון בעד הכסף. שאם לא ימציאם ליום המועד אזי יש בידו כח וזכות להתעולל בה ולעשות בה מה שלבו חפץ. והאומלל הזה נטל עליו לסובב מעיר לעיר וממדינה למדינה לדפוק על פתחי נדיבים, לעורר את לבבם לחומלה עליו למען תמצא ידו לפדות את אחותו, והנה בעתה מצאתי עצמי מחויב להודיע צער אחינו הנאנחים והנאנקים האלו לרבים למען יראו רבים ויבקשו עליהם רחמים לצאת מעבדות לחירות ומשעבוד לגאולה. ונאמן בעל הגמול לשלם שכר פעולתם וברכת האובדים עליהם תחול כנה״ר וכנפש הדורש טוב לעמו. שלמה בכור חוצין ס״ט טשערקאסס. אחת מהסגולות היקרות אשר התנוססו כאבני נזר לראש עם בני ציון היקרים בשבתם על אדמתם, היא מדת החמלה הנטועה בקרבו. מורשה מאבות אבותיו מאז מעולם, ואבות לבנים ינחילום לדור אחרון. היוצר חננו בסגולת חמדה זו יתר על כל זולתו, והטבע חלק אותה לו לנחלה, שכם אחד על יתר שוכני תבל; וזאת היא אחת מן המתנות היקרות אשר חנן אלהים לעם סגולתו, לתת לו תקומה בחיים, להגדיל כבודו ולהאדירו בין עמים רבים ולאומים רחוקים, והיא שעמדה לו בעצם תומה בכל דור ודור, עד כי גם מגדיו ומנאציו שקר, באחת ישימו כבוד לבית יעקב: כי אהבת החסד תקנן בקרב לבו, והוא עם צדקות אהב סלה גם פה עירנו טשערקאסס אשר בית החולים הבנוי מכבר לא יצלח לאסוף בתוכו החולים העניים, שינוחו במנוחות השקט ובטח, ולא יכלו לגהות ממנו מזור, מטעמים רבים ידועים לחסרון ביסודי הנהגת בית חולים, כמו האי נקיון השורר שם, ותערובות האויר (המקור הראשי למחלות רבות) ממקומות רפש וצחנה, וכדומה. זאת ראו ויתבוננו נדיבי עירנו, ובראשם אחינו העברי הדר׳ וו. מאנאָסעוויטש והרב מטעם הממשלה ה׳ קאמינער, ויקומו ויתעודדו כאיש אחד חברים, ויאספו אספה להמתיק סוד ולשית עצות על אודות בית-חולים חדש איך להוציאו למענהו, ויהי בהתאסף ראשי העיר יחד, קם בראשונה הדר׳ וו. מאנאסעוויטש ויתן נדבתו כידו הנדיבה ויד ה׳ הטובה עליו. גם קבל עליו לבקר את בית החולים יום יום ולרפאות את החולים חנם אין כסף, ולאחרונה עוד הואיל הדר׳ הנדיב הזה לערוך כתב בקשה ליתר ראשי הקאמיטעט שיתנו לו רשות לעשות ציון לנפש, והוא להחזיק על הוצאותיו בכל עת תמיד מטה אחת, ולכלכל את החולה עם כל המחסורים לנפש חולה תדרשנו, אשר יעלה למאה וחמשים רו״כ לשנה, לזכרון נשמת בנו המנוח אשר עלה עליו הכורת ונקטף בדמי ימיו בשנה הששית לימי חייו. ועל המטה יהיה נכתב בכתב רוססיא מפורש: „ציון לנפש בני המנוח ברוך נ״ע מאנאסעוויטש״, וראשי החברה קבלו בקשתו בסבר פנים יפות ובנפש חפצה אחריו קמו על נדיבות יתר נדיבי עירנו, וכל אחד נד נדבתו כיד הנדיבה הטובה עליו, וישימו עוד לחוק שנה שנה, שכל אחד יתן לקופת הקאמיטעט להחזקת בית החולים איש איש כפי מסת ידו, וישכרו בית גדול וחצר רחב ידים בנוי ברוב חן והדר, ועל ירכותיו גני חמד מצמיחי פרחי חן, הנותנים קטרת ריח ניחוח, ויקדישוהו לבית חולים, אשר שמה ימצאו החולים העניים רפאות למכאובם, וינוחו במנוחות השקט ובטח מפחד חוסר וכפן. וזאת תורת הבית: הבית הזה יכיל בתוכו עשרה חולים, שוכבים על מטות ברזל בחמשה חדרים גדולים ורחבים, שנים שנים בחדר, אשר מרצפת החדר עד ספון קורותיו הכל נקי וטהור, ועל החצר בנוי בית מבשלות, שם יכינו מאכלי תאוה ומעדנים לחולי הבית בכל מיני הכשר, ואין ערוך לרוב הוד ותפארת הנשקף על פני הבית מבית מחוץ. כל כלי הבית ובגדי החולים, מצעיהם ושמיכותיהם הכל כאשר לכל נכון ביד נדיבה, רחבה וגדושה, לא יקומץ ולא יעצר, כי מרבים נדיבי העם להביא תרומת כספם. להלל ולשבח מעשי נדיבי עירנו ומעשי הדר׳ מאנאסעוויטש והרב מטעם הממשלה, אמרנו לתת כבוד להנכבדים ההם לספר מעשיהם בשער בת רבים, וביותר החובה עלינו לשבח את מעשי הדר׳ וו. מאנאסעוויטש, אשר השתדל להוציא המפעל הגדול הזה לפעולת אדם. ה׳ מקור הברכה יברך כל מעשה ידיו, למען יוסיף עוד עשות צדקה וחסד, והיה מעשה הצדקה שלום. לעבעדין (פלך קיעוו) הסמוכה לעיר שפאללע שוש תשיש ותגל נפשנו לראות הפעם תצא כאור צדקתנו, ויסכר פי דוברי עתק הטופלים עלינו שקר כי נרפים אנחנו נרפים, עצלים ורפי ידים, נאהב את העצלות ואת הבטלה, ונשנא את המלאכה ואת ההשכלה, ונשים פנינו רק אל המסחר האכזב, אבי כל רשע ותוך וכל מרמה, ונעזוב את המקור הנאמן הוא עבודת האדמה המכבדת ומעשרת את בעליה מקור אשר לא יכזבו מימיו, הפעם יבושו ממעשיהם מחרפי מערכות ישראל ופניהם יחודו, לקול הקורא מאחינו בחו״ל ע״ד מלאכת עבודת האדמה אשר בו ידאגו להפליא עצה ולהגדיל תושיה, להטיב מצב בני עמנו — בארצנו ובארץ מאפליה „רומאניען״ — הרע וגורלם המר, לקול הבשורה הנעימה הזאת אשר תוכה רצוף אהבה כשלהבת אש לאחיהם. התעוררו רבים מבני עמנו בשמחת לבב, ויתנו לב להבין מה רב טוב צפון להם ולבניהם אחריהם בדבר הנערץ והנקדש הזה, ויראו להם התקוה טובה הנשקפה להם מהצעד הגדול הזה, אם ישימו את עבודת האדמה למקור מחיתם. גם פה כפר לעבעדין בהגיע אלינו הבשורה הזאת במכה״ע „הצפירה"" גליון 39 אשר בו יבואר אופן קנית הקאלאניות והתיסדותם, וכי החברה הרוממה רק בעבור זאת יאחרו מלהוציא הדבר הנכבד הזה מכח אל הפועל, כי ייחלו עד אשר יאסף לפחות עשרת אלפים חתימות מאנשים הדורשים לקחת עליהם העבודה המאושרה והמעשירה הזאת. הנה גם פה התעוררו כעשרים אנשים ישרים ונכבדים הדורשים ג״כ להמנות בקהל הקאלאניסטין, להוציא להם מן הארץ בזעת אפם, לאכול לשובע מפרי עמלם ולקצור ברנה אלומותיהם, אשר לזאת כבדונו האנשים ההם לערוך מכתב אל הרב מו״ל „הצפירה"" ולחלות פני כבודו שייטיב נא בחסדו להודיע שמותם בשער בת רבים למען דעת *). ולו תהיה צדקה יצחק פאלאָנסקי. ביאליסטאק. מקרה נורא קרה פה קרוב לעירנו בכפר דאבראניעווע, כי יצאה אש בלילה בבית הטחנה (מיהלע) מבין אבני הרחיים, ותאחז בכל פנות הבית, בקומה העליונה דרה משפחה אחת נכבדה אשר לקחה את הרחיים בקבלנות. לשוא צעקו מרה לבוא לעזרתם, נחר גרונם לקרוא בעד החלונות לאנשי הכפר כי יצילום, אבל לא יכלו לקרב אליהם מפני האש הגדולה מזה ומי הנהר מזה, וכה נהיו למאכולת אש חמש נפשות באין מציל. ורק בן הבע״ב נשאר בחיים באשר לא היה אז בביתו. בבוא השמועה לעירנו יצאה החברה גמ""ח ש״א ללקט עצמות הנשרפים מתוך המהפכה ולהביאם לקבורת ישראל, איום היה המראה איך הבן הנשאר אמר קדיש על סדין פרוש אשר נאספו בו גל של עצמות. האיש הנשרף המנוח ר׳ זלמן ליב ז״ל ואשתו היו ידועים לנדיבי לב מכניסי אורחים ועוסקים באמונה, תהי מנוחתם כבוד ותנצב״ה. אליהו סלאנימסקי. *) אנחנו לא מצאנו לנכון לפרש ולפרט האנשים האלה בשמותם, אחרי אשר כל הענין הזה עודנו רחוק מאד לצאת לפעולת ידים, רק די לנו לשמוע כי בכפר קטן כזה ימצאו כעשרים אנשים אשר בכל חפץ לבבם יבקשו לאחוז בעבודת האדמה. המו״ל."
021-HZF-1878-11-05-001-50301_toc_7, ידיעות העולם והטבע,"  ידיעות העולם והטבע אור העלעקטרי רבות הנה ההמצאות והתחבולות אשר המציאו בימים האחרונים האלה ע״י פעולת העלעקטריציטעט, בכל ענפי המדעים העבודות והמלאכות הנודעות בזמננו. התחדשו ענינים הרבה ונתקנו מכונות וכלים מכלים שונים, אשר הביאו תועליות רבות אין חקר בכל מעשה האדם ותחבולותיו בארץ. פעולת העלעקטריציטעט הביאה לנו את מלאכת הטעלעגראפיא, אשר נתנה לכל העמים והלשונות שפה אחת ודברים אחדים מקצה הארץ ועד קצהו; היא נתנה יד לבעלי מלאכת הכעמיא, להרכיב ולהפריד את כל החמרים והגופים ליסודותיהם, לעשות בזהב בכסף ובנחושת ע""י מלאכת הגאלוואנאפלאסטיקא; כח העלעקטרי הוא שם פה לאדם לדבר למרחוק עד כמה פרסאות ע""י הטע- לעפאן, וכרה און לחרש לשמוע קולות נסתרות בטבע ע״י המיקראפאן, ואין קץ לכל הכלים הרבים אשר עשו להם בעלי הטבע לדרוש ולתור בסתרי פלאות היצירה ע״י פעולת העלעקטריציטעט, — אפס כי עוד סגולה אחת יקרה ונכבדה בפעולת העלעקטר"" נשארה בידינו, אשר עד היום קצרו ידי החוקרים להביא ממנה פרי תועלת כללי לבני האדם בעולם המעשה, והוא האור האור הנולד מכח העלעקטרי הוא גדול וחזק למאד. הרבה יותר מכל מיני המאורות הנעשים בידי אדם על פני האדמה*), ובכל זאת לא יכלו להכינו כראוי להשתמש באור הזה, כאשר ישתמשו באור הגאזע אשר התפשטה תועלתו בכל ארצות תבל, אף כי יתרון רב לאור העלעקטרי על אור הגאזע, לא לבד בטבע אורו הגדול אבל גם מפאת היותו נקל ונוח להשתמש בו הרבה יותר ממנו. אויר הנאזע אין לעשותו רק ע״י מכונות גדולות הבנוים ומחוברים אל מקום אחד, וכמה בתי מלאכה גדולים בנויים לו בעיירות הגדולות - כמה תנורי ברזל צריכים לו אשר אש תמיד תוקד בקרבם, וכמה אלפים ככרי אבני הפחם ליום יאכלו התנורים ההם, כלים שונים המזקקים אותו, וגאזאמעטרען גדולים למאד האוצרים אותו בקרבם, ואחרי כל אלה יצטרכו להוליך את אויר הגאזע ההוא דרך קני ברזל חלולים רבים וארוכים, לכל המקומות הרחוקים אשר שמה יוציאו את אורם כנודע, אשר כל זה אין מן הצורך כלל לאור העלעקטרי, כי הוא נולד ויוצא ממכונה קטנה המטלטלת ממקום למקום. ואורו הולך ומתפשט לכל צד במרחק גדול מאד בלי שום אמצעי, וע״כ תועלתו רב למאד ליושבי עיירות קטנות כמו גדולות לנסיעות על מסלת הברזל בלילה, וביותר לההולכים בספינה על פני הנהרות הגדולים, אשר כפי הנודע ישבתו ממהלכם בלילה, לבל יטו ימין ושמאל מן אמצע השטף העמוק, ויבואו לידי סכנה לעמוד על הקרקע מבלי למוש עוד כנודע, וע״כ יבקשו תחבולות שונות ע״פ אופנים ידועים להוליך את הספינות בלילה, במקומות אשר המה נחוצים למאד, בין העיר פע- טערסבורג ועיר קראנשטאט היושבת בים במרחק ז׳ פרסאות, ושמה שיירות ספינות מצויות לרוב. הנה בכדי שתוכלנה ללכת גם בלילה, עשו זה מקרוב תיקון גדול באופן כזה: באורך כל הדרך אשר בו תלכנה הספינות, העמידו חביות ריקות גדולות הצפות על פני המים, ונאחזות בשלשלאות של ברזל ע""י עוגנים (אנקער) השקועים בקרקע הים, לבל ימושו ממקומם החביות האלה ימלאו באויר הגאזע בכל חודש, והן מאירות בתוך עששיות הדולקות בלילה, ולאורן תלכנה הספינות ותשמורנה את הדרך בין החביות ההן, אבל תחבולה רחוקה כזאת אין לעשות בכל הנהרות ובכל המדינות, אם לא ע״י *) אור היותר חזק הנודע לנו עד היום, הוא האור הנקרא על שם ממציאו „אור דרומאנד"". היוצא משריפת אבן סיד קטנה שנשרף ע""י ב׳ מיני גאזען שונים יסוד המימי ויסוד החומצי. אורו לבן ומבהיק עד שאין העין יכולה לסבלו, כי בתוך חלק שמינית באצבע מגודל הסיד מתקבץ אור רב כשעור האור מן 350 נרות סטערין, ואולם אור העלעקטרי יגדל עוד יותר ממנו עד כדי 40 פעמים . אור העלעקטרי הנטוע על הספינה עצמה ומפיץ אורו החזק לכל צד במרחק גדול. כמו שאמרנו הסבות המונעות אשר בעבורן חדלו עד כה להשתמש באור העלעקטרי הנכבד למאד בערכו, היו חסרונות ידועים בתיקון המכונה עצמה הפועלת להוציא את האור בעצם תקפו, ואך זה מקרוב השיגה ידי חכמי החרשים להביא את המכונד ההיא לשלמותה, ולמען יבין הקורא תוכן הענין הזה, תולדות אור העלעקטרי בכלל, והסבות אשר עמדו לשטן להחוקרים להוציאו לפעלו כראוי, מצאנו לנכון לבאר הנה היסודות העקרים אשר עליהם נוסדה כל סגולת האור העלעקטרי בטבעו, וזה הוא. תמונת סוללה עלעקטרית הצורה שלפנינו תצייר לעיננו תמונת סוללה עלעקטרית (עלעקטרישע באטעריע), והם צלוחיות של זכוכית העומדות תכופות זו בצד זו, ומלאות מים שנתחמצו ע""י תערובת חומץ הגפריי (שוועפעל זייערע) במי גשמים צלולים; בתוך כל אחת מהצלוחיות ההן טבולים שני פסי מתכות, פס אחד של צינק והוא הלבן בכל צלוחית, ופס אחד של נחושת והוא השחור בהן בצורה, והפסים ההם מחוברים זל״ז ע״י קשתות של נחושת. באופן שכל פס נחושת שבצלוחית האחת, הוא מחובר ע״י קשת נחושת אל פס הצינק שבצלוחית השנית הקרובה לה, וכן כולם כמו שנראה בצורה. ואילם מן פס הנחושת האחרון אשר בצלוחית הקיצונה לשמאל. מחובר חוט נחושת ארוך וכ מן פס הצינק אשר בצלוחית מקצה מזה יוצא ונמשך ג״כ חוט נחושת ארוך 4; שני קצות החוטים האלה נקראים בשם „צירי הסוללה״. סגולת הצירים האלה היא, כי אם יעמדו רחוקים זה מזה לא יפעלו מאומה, אבל אם נגישם זל״ז בקרוב גדול. אז נראה כרגע ניצוצי אור יוצא מבין שניהם כמו דולגים וקופצים מזה לזה, והניצוצות האלה יהיו יותר גדולים ויותר מאירים כל אשר תרבינה מספר הצלוחיות שבסוללה, אבל לעולם לא יתראה לעינינו רק ניצוצות מאירות נפסקות לא יותר, ובכדי להוציא עי״ז אור שלם בלתי נפסק, יעשו תחבולה אחרת, בצורה 2 שלפנינו יהיה 4,0 שני קנים ארוכים עשוים מן אבני הפחם (קאקס) התחובים בתוך טבעות של נחושת. הקנים האלה הם מחודדים מעט בקצותיהם ופונים זל״ז בקירוב כאצבע. באופן כזה כאשר נקשור אז קצה חוט הנחושת האחד מן הסוללהם אל ט וקצה השני - אל 4 אז נראה כי יעברו הניצוצות בין ראשי הקנים האלה במרוצה נפלאה למאד, ויעשו ביניהם תמונת קשת מאירה באור חזק ועצום למאד אשר אין כל עין סובל לראותו. גם חומו גדול למאד עד שכל מיני המתכיות הבאים בתוך קשת האור הזה, הם נשרפים לאפר, אם הסוללה היא גדולה במספר הצלוחיות זה הוא אור העלעקטרי שאמרנו, ואשר אין דוגמתו עוד בטבע המאורות הנודעים לנו על פני האדמה ואולם מלבד הסגולה הטבעית להוציא את האור ע״י כח עלעקטרי היוצא מן הסוללה שבארנו, הנה נודע עוד תחבולה אחרת טבעית, לעורר כח העלעקטרי ע""י המאגנעטיזמוס ולהוציא ג״כ את האור ממנו, עיקר יסודתו הוא באופן כזה: אם נציב עמודי ברזל קטנים קצרי הקומה על טבלא אחת קשת אור העלעקטרי עגולית, באופן שיהיו זקופים מחוברים על שפתה מסביב, במרחק שוה ביניהם, נניה אפוא שמספר העמודים האלה יהיה שמונה, אשר נסמן אותם עם א, ב, ג וכו׳ עד ח׳, את כל אחד מן העמודים האלה נכרוך בחוט! נחושת אחד, אשר יסובב עליו כמו אגודה מן כריכות רבות זה על גב זה, ורק קצה הראשון והאחרון נאחז בידינו, ואז נחברם זל״ז באופן כזה, קצה האחרון מעמוד א, נקשור עם קצה הראשון מן ב, וקצה האחרון מן ב עם קצה הראשון של ג, וכן להלאה עד ה, ורק באחרונה ישאר בידינו קצה הראשון מן א וקצה האחרון מן ה. שתי הקצוות האלה מן חוטי הנחושת נקרא בשם „צירים״ כמו אצל הסוללה, נעשה שוב טבלא עגולית אחרת שוה במדתה כראשונה, וגם עליה יעמדו מחוברים ה׳ עמודים במרחק שוה בראשונים, אפס כי העמודים האלה לא יהיו של ברזל פשוט, אבל מאגנעטען טבעיים אמתיים. את הטבלא הב׳ הזאת נהפוך על פניה ונביאה על הטבלא הראשונה, באופן שראשי המאגנעטען שלה יהיו פונים וקרובים, בלתי נוגעים אל ראשי עמודי הברזל, ונסבב את הטבלא העליונה סביב מרכזה ע״י איזה תחבולה מעכאנית במהירות גדולה. אז נראה כי מן שני קצות החוטים והם הצירים שבידינו, כאשר נגישם זל״ז, יפרצו ביניהם ניצוצות עלעקטריות מאירות כמו מן הסוללה, וכאשר נקשור קצות החוטים האלה אל הקנים מן אבני הפחם שבצורה 2 יולידו ג״כ קשת מאיר חזק כמו הסוללה מכונה מתוקנה כזאת נקראת בשם „מכונה מאגנעטית עלעק- טרית"" אשר גם לה כל סגולות העלעקטריות אשר לסוללה י ויש לה עוד יתרון רב על הסוללה, בהיותה תמיד על מעמד אחד שוה בטבע כחה. גם היא קטנה בכמותה, ונוחה להטלטל ממקום למקום, תחת אשר הסוללה תצטרך לצלוחיות רבות למאד כאשר נרצה להגדיל כחה, מים החמוצים מתקלקלים ע״י הצינק שנתמסמם בתוכם, ועי״ז יחלש כח פעולתה בנודע, וע״כ ביחוס אור העלעקטרי המכונה המאגנעטית, טובה הרבה יותר מן הסוללה כאשר נחפוץ להוציא האור חזק למאד כנודע. והנה הנצוצות המאירים, היוצאים ועוברים מבין ראשי הקנים שאמרנו, ועושים קשת מאיר, ביניהם, הם באמת חלק קטנים ודקים למאד הנפרדים ע״י זרם העלעקטרי מן אבני הפחם, ונשרפים בקשת המאיר, מובן הדבר, כי עי״ז בהכרח שיהיו ראשי הקנים ההם הולכים וחסרים מעט מעט מפאת שריפת חלקיהם, ואחר זמן קצר יגדל המרחק ביניהם ויחלש ויקטן קשת המאיר, עד כי באחרונה יפסק האור מכל וכל; בכדי למנוע סיבה כזאת, מן הנחוץ הוא לקרב ראשי הקנים פעם בפעם, למען יעמדו במרחק שוה לעולם, בלי שנוי אשר אז יהיה גם קשת המאיר על מעמד אחד שוה בחוזק אורו, וזה הוא החסרון היותר גדול אשר היה עד היום בפעולת אור העלעקטרי, וכמה תחבולות והמצאות שונות בקשו להם הטבעיים לתקן את המעות הזה, באופן אשר ראשי הקנים יהיו הולכים ומתקרבים זל״ז מעצמם על סדר אחד שוה, במדה ההיא אשר יחסר מהם ע""י השריפה, וגם מצד האור בעצמו היה חסרון, אשר להיותו חזק מאד. מצומצם רק בקשת הזה, היה מזיק מאד לעין האדם, וע״כ המציאו להם תחבולות שונות למנוע הסבות האלה, עד שזה מקרוב הצליח חפצם בידם לעשות תקונים חדשים המביאים את פעולת אור הע- לעקטרי לשלימותו, באופן שנוכל להשתמש בו כמו אור תמידי כלתי נפסק ומשתנה, ויהיה לתועלת כללי במדינה, ובעיר וויען נוסדה זה מקרוב חברה אחת מבעלי הכסף, אשר שמו להם למטרה להאיר את כל חוצות העיר ורחובותיה ע""י אור העלעקטרי, וחכם אחד מארקוס ווענגער המציא מנורה עלעק טרית אשר על ידה יוכלו להאיר את כל התחנות (סטאציאנען) אשר על מסלת הברזל על מסלה אחת „נארדבאהן"" עשו לאקאמאטיווא הנושאת עליה מכונה מאגנעטית-עלעקטרית, והיא סובבת בכח הקיטור עצמו ומוציאה אור עלעקטרי חזק מאד המאיר על פני כל המסלה במרחק גדול. בעיר לאנדאן וליפערפאל כבר התחילו להשתמש באור העלעקטרי להאיר מן החוף על פני המים במרחק רב מאד, לכל האניות ההולכות ובאות שמה, וגם בעיר האמבורג יבקשו כיום לעשות תיקון כזה, אצל עיר ברעמען אשר שמה אניות יהלכון בכח הקיטור, ומושבות אחריהן ספינות רבות טעונות משא, והן הנקראות בשם „אניות מושבות״ (שלעפפ שיפפע), תקנו זה מקרוב אניה אחת המאירה באור העלעקטרי, והנסיון הראה לדעת, כי ע״י האור הזה תלכנה בטח כל האניות הנמשכות גם בלילה בלי שום פגע, כי האניה תפיץ אורה לאורך זרם המים במרחק גדול, עד שגם להשוכנים לאורך החוף מסביב תאיר מרחוק כמו אור היום על פי כל הנסיונות החדשים האלה, יחליטו רבים ממביני דבר, כי בזמן קצר יהיו מאורי הגאזע הולכים ובטלים, ואור העלעקטרי יירש את מקומם ויתפשט לרוב תועלתו בכל הארצות  והמדינות, בים וביבשה. בעיר לאנדאן כבר החלו לבנות ברחוב בולוואר הסמוכה אל הטעמזא, בית מכונה גדול אשר תאיר שמה באור העלעקטרי, הוצאות הבנין הזה יעלה לערך 6000 ליט׳ שטערלינג, ושטרי האקציען של החברה „מאורי הגאזע״ יורדים ונופלים עי""ז ממחירם מיום ליום, כי נכון הדבר אשר בקרוב יאירו באור העלעקטרי את כל חוצות ורחובות העיר"
021-HZF-1878-11-05-001-50301_toc_10,נסיעה באיי אפריקא המזרחית," נסיעה באיי אפריקא המזרחית (המשך מגליון 41) משם עשינו דרכנו „למאיאָטאַ"". האי היותר קטן מקבוצות איי קאמארא הנשארים, ישתרע דרומית מזרחית לאי „הינצואן"". גם על האי הזה ראיתי תנינים (קראָקאדילען) הרבה, אשר ירבצו ברפש ואגמי סוף אשר על החוף יושבי האי הזה ספרו לנו, כי התנינים האלה לא יזיקו לאיש ויחיו את נפשם מדגי הים ומחיות קטנות עם גדולות אשר יצודו למו, גם לא יחוסו על ילדיהם הקטנים, ואך בצאתם מהביצים יאכלו אותם בכל פה, רבים מיושבי האי הזה ירהיבו עוז בנפשם לצלול במים מתחת התנים ויתקעו חרבם בבטנו, אבל פעמים רבות ינגפו במלחמה לפני אויביהם, ולפעמים ינצלו מידו אם יעצרו כח לנקר את עיניו בחרב. — בעתות ידועות בשנה יתעסק היושבים האלה בציד דגי הדעלפין הנמצאים בחלקי הים הסובבים את האי הזה במספר רב ועצום למאד, ובהיותנו על האי הזה היה זמן התחלת ציר הדגים הגדולים האלה. כאשר אך יודע להם מקום הרעלפינים על נכון, אזי ינתן אות לכל יושבי האי, וכלם יחלצו בכלי נשק וירדו באני-שיט, וכרגע יתרחקו מן שפת הים כצפרים עפות בהשקט ובדומיה, עד בואם אל המקום אשר הרעלפינים ישתעשעו שמה, יכתירו אותם באניותיהם בחצי עגול ובקול שאון והמולה נוראה ילחצום לגשת אל החוף, ואז יחלו לעשות בהם הרג רב ואבדון בדקרם אותם ברמחים ארוכים ואלה האנשים העומדים על החוף יתקעו בבשרם חרוצות ברזל וימשכום בחבלים מן המים על החוף, וככה יצודום מדי יום ביומו. — רב החובל לא חפץ להתמהמה על האי הזה יותר יען מגמת פניו היה לבוא בכל היותר מוקדם על האי מאדא- נאסקאר, לכן הקימו המלחים התורן בפקודתו, פרשו גם והאניה עזבה את החוף הלוך ונסוע מצפון להאי „מאיאטא"" אל האי המהולל מאדאגאסקאר, האניה לקחה את מקומה הרחק מן החוף כמאתים אמה ותעמוד על עוגניה. אנכי עם רב החובל ויתר רעי אנשי לויתי ירדנו בסירת דוגה לבוא אל החוף ובעוד רבע שעה עומדות היו רגלינו על חוף האי מאדא- האי מאדאגאסקאר. הוא האי היותר גדול והיותר מהולל בין איי אפריקא המזרחית, ארכו מצפון לדרום מאתים וחמשים פרסאות, שלשלת הרים (קעטטענגעבירגע) ישתרעו מצפון לדרום האי, ויחצוהו לחלק מזרחי ולחלק מערבי, האי הזה בכלל נחלק מאת חכמי הגעאגראפהיע לשתים עשרה פלכים נפרדים ובלתי נודעים עוד בדיוק לחכמי הגעאגראפיע ותרי הארץ. כל יודעי תכונת האי בכלל. יתנו עדיהם כי אי נחמד ונאוה הוא האי מאדאגאסקאר. אדמתו בכלל אדמת פוריה ושמנה וטובה מאד, וצבי לכל איי אפריקא הנשארים במגד תבואות שמש וגרש ירחים, אי אשר עיני ה׳ בו מיום הוסדו לעשותו גן עדנים באפריקא וכליל יופי ומשוש לכל הארץ הזאת, אי אשר שמיו יגשימו גשמי ברכה אף יערפו טל אורות לתת אוכל למכביר, יעריו יצמיחו כל עץ בחור וטוב עצי פרי הלולים ועצי הדר לעשות מהם כלים מכלים שונים, אין קצה לההמון העצים והנטעים, הפרחים והשושנים הנמצאים על אדמתו, כי פה התעטפה האדמה במעטה פרחי שושנים וחבצלות תפארה בשלל צבעי יקמתים, ושמה יאריכו בדי עצי הקאקאס ועצי הפיזאנג את צמרי ראשיהם המסובלים בפרי הלולים לאלפים ולרבבות; פה ישתרע עץ העריטהארינא ברוב פרחיו האדומים כתולע, ושמה ותנו פרי עצי המושקאט את ריחם, והעובר עליהם יראה את יפי תפארתם ויתפלא על הדר הטבע כולה, ישאף ריחם ויקרא מה רמו ונפלאו דרכי הטבע! על פארות העצים ישכון כל צפור כל כנף, ובין סבכיהם תרמוש כל חיתו יער ובני שחץ, ואוריו הגדולים ידגו דגים רבים ושונים, ובתוך ביצותיו ואגמי מימיו ישימו נחשים ועקרבים מעונותם. מהרריו יחצבו כל אבני חפץ אשר אין על עפר משלם, גם כל מיני מתכות שונים ומועילים מכל מיני הצמחים והנטעים השונים אשר יעטפו עסיס על האי הזה התמהמחתי להתבונן ולהשתומם על העץ „ווראָרא"" המזיל שמן בושם נותן ריח ניחוח באופן מאד נפלא, ועל עץ הפלאות הנודע בשם העצמי „באניאנוס"" אשר עליו יאמר בצדק כי הוא היותר גדול מכל עצי ה׳ אשר נטע בתבל ארצה, לא רק בעבור גובה קומתו לבד, כ״א גם בעבור ענפיו ועפאיו הנפלאים המשתרעים עד למרחק כדי חמש מאות צעדים, עד כי יתראה למרחוק כיער צומח עצים הרבה, גובה צמרותיו לפעמים מששים עד שבעים רגל, והקף שטחו איזה מאות רגל, שרשיו ישרשו בעומק הארץ מתחת, ויונקותיו ילכו תחת הארץ עד מרחק מאה רגל. תחת צל חופת ענפיו השחות מטה ורבצו קופים המרגיזים את בני האדם משבת סביב לעץ הזה. הקוף האפריקאני שימפאנזע אשר גבהו קרוב לשמונה רגל אוה למושב לו בין ענפיו הסבוכים ויוליד שם את בניו, גם נחשים צפעונים השואפים לבלוע את הצפרים הקטנים אשר יקננו על ראשי העפאים, יזחלו שם, המבהילים נפש האדם, גם חיתו טרף ופריצי שחץ יכרעו וירבצו שם ויפיצו זועה ופלצות על כל סביביהם. גם עץ הקאקאס, עץ הראמא הנוטף שרף הנקרא בשם „טאחמאחא״, עץ הראווענדזארע אשר קליפתו ומוח (מארק) גזעו טעם בושם הנעלקען טעמם, והאלון זאנדראהע, אשר עצו שחור מעץ העבען הנודע, יצליחו מאד על האי הזה וישאו פרי הלולים למכביר המשמחים יושבי האי. חיות רבות אבירות ונוראות אשר לשמם ולזכרם יאחז שמה ושער, רומשות על האי הזה. איום ונורא מכל חיתו טרף אשר פגשתי בדרך מהלכי על האי הזה בלוית אחוזת מרעי לתור אותו לארכו ולרחבו ולדרוש אחר צאצאי התולדה הנמצאים עליו, הוא גמר האפריקאני (אפריקאנישער טיגער) הנקרא ג״כ בשם „פאנטער״; ארכו לפעמים משמונה עד עשר רגל. שערו הקצר הוא צהוב חוור (בלאס געלב) בפצלות שחורים יורדים מגבו אל צלעותיו ובטנו, וטלוא כלו ונקוד בנקודות שחורות קטנות, ובעגילים גדולים יותר ושחורים, עז נפש גבור ואמיץ לב וצמא לדם יתר הרבה מכל החיות הטורפות הנפגשות על האי הזה; עוז חזקו נפלא ונורא מאד, כי יוכל לרוץ עם שור ביפפעל גדול בפיו קל מהרה; צמאונו לדמים נחזה בו כל רגע, כי מכל החי אשר יביט עליו, יהמה וישאג לבשר זבחו, גם על האדם ירהיב עוז להתנפל בשצף קצפו ובחמתו הנורא לרוות את צמאונו מדמו, פריץ חיות זה יפרוץ בכל רחבי האי גם יעבור דרך שלשלת ההרים הרמים המתנוססים מצפון לדרום האי, וירחיקו נדוד עד חוף הים, בין הערבים גם בלילה לנוגה הירה וכוכבים, יקום ויצא לפעלו לשחר טרף, ויארוב במסתרים אל בשר צידו, וידלוק בחתף על שללו האומלל העובר לפניו, ימוצץ את דמו לראשונה ואחרי כן ישסעהו ויאכל את בשרו בכל פה, בני האי יאכלו את בשרו למעדנים ומעודו יעשו מכסה לסוסיהם. לרוב יצודו אותו ברשתות אשר יטמנו לרגליו אך רובם יצודו אותו על אופנים שונים. אלה יכרו שוחות עמוקות להפילהו שמה, ואלה ידלקו אחריו בסוסים ויורוחו, או כי יגרו עליו המון כלבים גדולים עזי נפש המלומדים לזה, אשר על הרוב ימית את אחד או שנים מהם טרם יתקפוהו יתר הכלבים . מדי דברי אודות בן שחץ זה, התאפק בל אוכל מלספר לפני קוראי ספורי מסעות אלה. מן המקרה אשר קרה אותי בהיותי על האי הזה; ויהי היום ואנכי עם אחוזת מרעי רכבנו על סוסינו לאורך העמק המשתרע בפאת האי נגבה, המנהל הודיענו כי בעמק הזה ירבצו תמיד גמרים רבים האורבים במקומות סתר על העוברים ושבים להתנפל עליהם ממחבואיהם ולטרוף אותם. לכן שלחנו עשרים כלבים עזי נפש בראשונה להחריד את הגמרים מרבצם. והנה פתאום הגביה הסוס אשר רכבתי עליו, את ראשו והשמיע את נהרו אימה, אשר אות נאמן הוא לכל יודע ציד כי קרוב גמר להתפרץ ממחבואו ככה הרחקנו לרכוב עוד כברת ארץ עד בואנו על גבעה קטנה, פתאום נשמע קול המולה ושאגת פחדים, ועד ארגיעה והנה שני גמרים משולבים יחד כאחוזי זרוע, התפרצו ממקום רבצם וישתערו כסער מתחולל עלינו, קול רעש וקול המולה נשמע בין הרוכבים ולנגד עינינו נהיתה חזות פלאים והתחתים אשר לא יסופר, כי חתו כל הכוסים, הפנו נסו יחדו, את סוסי אשר רכבתי עליו ואשר לא היה קל ברגליו כאחיו, השיג גמר אכזרי אחד ויפילהו ארצה והמיתהו כרגע, אז התמרמרו שני הגמרים וישיתו אלינו פניהם, אכן מאשר ירו עליהם אחוזת מרעי מקני רובה אחדים בפעם אחת הפנו שכמם וינוסו בסתר קנה וביצה, ואנחנו חשבנו כי המחבלים האלה לא יוסיפו עוד להחרידנו, אבל כאשר הלכנו מהלך עוד רבע שעה ואראה מרחוק, והנה עשבות האחו נעים ונדים לאט, ובעוד רגע, והנה ראש גמר אכזרי נשקף מתוך העשבות, נשאתי קולי ואקרא, וכל אנשי לויתי נחפזו חיש מהר להתאסף לקול קריאתי, ועד ארגיעה יצאו שני הגמרים מסתר קנה, ויהלכו שלובי יד במנוחות לבב על השדה מבלי שים על לב כי מערכת מורים עומדים בקרבתם, שני מורים ידו עליהם כאחד, ויעבור כדור על גמר אחד, ויפן וינהום בנהם נורא ויחפוץ זנבו על מתניו וישתער עלינו בעברת אפו קל מהרה, והגמר השני אחריו. אכן מפחד קני הרובה אשר הושטנו למולם הרכו מעט לבם ויעמדו מלכת, וישבו על גבעת חול קטנה. אך המורים לא התמהמהו מלהרעים בחמשה קני רובה כאחד על פריצי חיות האכזרים האלה, והנה איזה כדורי אש באו בעבי גבי חזיהם, וכרגע נחתו בבשרם עוד שלשה כדורים, ויפלו ארצה, וישמיעו פתאום קול בלהות נורא, ויקומו מעל הארץ, ויכרעו על ברכיהם ויפלו שדוד (המשך יבוא) לארץ."
021-HZF-1878-11-05-001-50301_toc_11,חדשות שונות," (עגיפטען) — ועתה יקום דברי הנביא ישעיהו בן אמוץ אשר חזה עוד בימי קדם לאמר (ישעיה י״ט כ״ג), ביום ההוא תהיה מסלה ממצרים אשורה ובא אשור במצרים ומצרים באשור וכו׳ בעיר טולוזא בצרפת נבנה זה מקרוב בית הקברות חדש עם גדר חומה סביב ושערי ברזל, גם בית תפלה יפה וחדרים השייכים לבה״ק, הכל נעשה בהוצאות תושבי העיר אשר הקדישו ונתנו במתנה לעדת ישראל שמה. האומן המופלא יוצר פסל ה׳ משה אנטאקאלסקי נ״י השיג עתה גם אות הכבוד עהרען לעגיאן מאת ממשלת צרפת, נוסף על הכבוד אשר נחל מאת האקאדעמיא להיות חבר סופר בקרבה. בעיר קעלן נפטר זה מקרוב הגביר הנודע ה׳ אברהם אפפענהיים ז״ל בן חמש ושבעים שנה ובנים לא היו לו, והניח בעזבונו סך 90 מיליאן מארק. השוע הנ״ל היה קרוב למלכות, הקסרית אגוסטא היתה מבקרת את ביתו מדי עברה דרך קעלן, וגם הוא היה נכבד בחצר המלך בהיותו בברלין, והוא הראשון בין היהודים אשר נתעלה למעלת האצילות באשכנז בימים שעברו, בצואתו הניח סך חמשים אלפים מארק למעשה הצדקה. במדינת רוססיא מצאו זה מקרוב אצל הנחל טונגוזקא, מקום חפירת הזהב בארצנו, פלח אחד גדול מזהב טהור אשר משקלו עלה עד 147 לטרות! דבר רחוק למאוד בכל מכרי הזהב הנודעים בעולם עד היום חדשות שונות נודע הוא כי הצפרים הנקראים באכשטעללן הם עופות הנסיעה אשר בראשית ימי החורף יסעו למסעיהם למדינות החמים וישובו בתחלת הקיץ אלינו. מהם הולכים לאטליא גריכין לאנד, ומהם יעברו את הים התיכון למדינת עניפטען ונוביען, ימים רבים לא ידעו החוקרים איך ישאו כח צפרים קטנים כאלה לנסוע מרחק רב כזה מעבר לים. והנה זה מקרוב גלה חוקר אחד כי הצפרים ההם וליכום העופות הגדולים העגור (קראניך) והחסידה (שטארך) וישאום על כנפיהם מעבר לים. החוקר הנוסע היידענבערג יספר, כי פעמים רבות בנסיעתו שמה, שמע מן העופות הפורחים קול זמרה מצפרים אשר היה לפלא בעיניו, עד כי פעם אחת הלך אחרי העופות אל המקום אשר ינוחו שמה על הארץ, והנה התפלא לראות כי כל אחד נושא על כתפיו בין כנפיו צפור קטן אשר לא יכול להכיר מרחוק מאיזה מין הוא. כזה יספר גם הנוסע הוגעלין, כי שמע מכבר מאת הערביים באפריקא המעידים על זה. כבר הודענו בשעבר (גליון 38) כי ממשלת תוגרמא נתנה רשיון לחברה אנגלית לבנות מסלת הברזל בדרך הנהר פרת, אשר תעבור את ארץ אשור עד קרוב לבבל הישנה אצל חרבות העיר נינוה. הנה כפי הנשמע כעת, בדעת הממשלה עוד לחבר את המסלה הזאת עם המסלה ההולכת כיום בארץ מצרים"
021-HZF-1878-11-05-001-50301_toc_12,הערה ספרית," הערה ספרית בשם הרב הנכבד (זקן שקנה חכמה) ר׳ מרדכי חפץ היושב על כסא ההוראה בעירנו, הנני להעיר את מדפיסי זמננו על דבר אחד אשר הוא קטן בעיניהם, אבל באמת הוא דבר גדול מאד העומד בגבהו של עולם, למוד המשנה והתלמוד, כי הם למען המעיט, את הוצאות הדפוס והנייר, ידפיסו בהמשניות שמות התנאים בר״ת, כמו: ר״א אומר, ר״י אומר. ומרביתם המה בהמשניות הנדפסים בווארשא דפוס באמבערג משנת תרכ""א, ולדוגמא ארשום בזה מקומות אחדים מהם כמו: תרומות פרק ח׳ משנה ח', מעשרות פ""ד מ""ה, חגינה פ""ג משנה ז' ה׳ קדושין פ""א משנה ז' ט' בבא בתרא פ""ג משנה ו' ערכין פ""ט משנה א' נדה פרק ו' משנה י""ב פרה פ״ב משנה א׳ פ""ח מ""א מכשירין פ""ו משנה ז' ובעוד הרבה מקומות אין ספורות למו, ואנחנו לא נדע מה נאמר, אם ר' אליעזר או ר' אלעזר, אם ר׳ יהודה או ר׳ יוסי אם ר׳ יהושע או ר׳ ישמעאל או ר׳ יוחנן, ובזה הלא המה עושים את מלאכת ה׳ רמיה ומקצרים במקום שראוי להאריך, כי הלא אמרו: (מגילה ס״ו) כל האומר דבר בשם אומרו מביא גאולה לעולם, ועוד אמרו (סנהדרין צ') כל מי שנאמרה הלכה מפיו בעוה״ז שפתותיו דובבות בקבר שנאמר דובב שפתי ישנים. ואם לא נאמר שם התנא כהויתו נמצא שלא נאמר הדבר בשם אומרו שהוא ממ״ח דבר שהתורה נקנית בהם, וגם ההלכה לא נאמרה מפיו בעוה״ז המדובבות שפתותיו בקבר, ובהרבה מקומות גם יראה דבריהם כסותרים זה את זה, ומזה רבו השגיאות והטעותים.  גם בהמשניות עם הפירוש היקר תפארת ישראל דפוס ווארשא הוצאת ה׳ יעב""ץ משנת תרכ״ז, אף אם השתדל על הרוב להדפיס את שמות התנאים מפורש, אך גם שמה מצאו שבושים רבים קן למו, ולדוגמא יעיין נא הקורא  במסכת נדרים פרק ה' משנה ו' ששם נשמטה שורה שלימה ומבלעדה אין כל המשך ואין כל פשט להמשנה הזאת, כי אם נתחבר דבר, והפוכו, וכן ימצא במקומות רבים מאד שגיאות שונות, והמכשלה הזאת הלא תחת ידי המדפיסים היא, אי לזאת אתם מדפיסי זמננו שיתו לבכם ותנו עיניכם, לתקן את המעוות הזה מהיום עוד, ותדפיסו מעתה בהמשניות שמות התנאים באפ היטב, וגם תזקקום שבעתים מכל שגיאה וחסרון כזהב צרוף, למען תהיה תורת ה׳ תמימה וכל הוגיה לא יכשלו. דוד יפה איש דיסנא"
021-HZF-1878-11-05-001-50301_toc_13,," הודעות הש״ס בתבנית רביעית באגען עם כל המפרשים וההגהות הנמצאים בשסי""ץ הגדולים, הנה נגמר עד תכליתו. מקח כל הש״ס הוא 12 רו״כ, וכן לערך כל כרך מחמשה ועשרים חלקיו 50 קאפ׳ כסף. הכל אברהם יעב""ץ נגד מזומן, פראנקא ווארשא. אדרעססע Abraham Jawitz in Warschau."
021-HZF-1878-11-05-001-50301_toc_14,," כאשר ידוע לאחב״י! המודעה אשר יצאה מאתנו על ספרי המשניות שלנו הנודעים על כל רחבי תבל טובם ויפים, עם ביאורים הרבים העוטרים מסביב, היינו עם פי׳ הרע״ב, ותוס׳ יו״ט, ותוס׳ חדשים, תוס׳ רל״צ, ועם פי׳ שנות אליה, ואליהו רבה, ותוס׳ רע״ק איגר זצ״ל, ועם פי׳ תפארת ירושלים על כל הקושיות של תוס׳ רע״ק איגר זצ""ל, ועם נימוקי הגרי״ב מהגאון ר׳ יודל בכרך ז״ל מסייני, כן בעזר הצור החילונו להדפיס כרך הראשון מהודר ומפואר מאד עם הוספה ס׳ קול הרמ״ז, ובזמן לא כביר אי״ה יופיע כרך הראשון ע״פ תבל כלול ביפיו. בתוך האגרות הרבות אשר הריצו אלינו המאספים ממקומות שונות. יש מהם אשר בקשו מאתנו לספח אל המשניות גם פי׳ המשניות להרמב״ם ז״ל, „הננו נעתרנו לזה״, הגם כי דברי פי׳ המשניות להרמב״ם רובם המה בדברי הרע״ב, בלישנא קלילא פשוט ומבואר, לא כן לשון הרמב״ם בפי׳ המשניות כבד מאד אינו שוה לכל נפש, ומוזר לאשר איננו מורגל בלשונו ובקי בהגיון עכ״ז, מי אשר יחפוץ ספרי המשניות שלנו עם פי׳ המשניות להרמב״ם ז״ל, ישיג אותו מאתנו תמור ההוספה של ס׳ קול הרמ״ז בעת הגמרו מביהד״פ, ומי אשר יאבה את קול הרמ״ז ישיגנו אי״ה בעת צאת לאור כרך הראשון. ומי אשר יחפוץ גם שניהם, יוכרח לשלם בעד הוספה אחת, או עבור פי׳ המשניות להרמב״ם או עבור קול הרמ״ז, כפי המחיר אשר נשית אי״ה ע״ז, במקח הזול השוד לכל נפש. נאום האחים השותפים בני המנוח ש. ארגעלבראנד"
021-HZF-1878-11-05-001-50301_toc_15,," עט עברי עשוי לתועלת נערי בני ישראל כי ידעו וישכילו להריץ אגרותיהם בשפה ברורה קלה ונקיה, ובטוב טעם ודעת, לפי ערך שנותיהם. מחשבותיהם והגיוניהם, מאת ט״ף שפירא מעיר סייני מקחו 40 קאפ׳ (מלבד פארטא) להשיגו אצל המחבר . Паниро въ г. Селивъ Сувалкской губ. Л. И. Панирo או А. Цукерманъ. ובווארשא אצל"
021-HZF-1878-11-05-001-50301_toc_16,,"  מעשי חכמים בימים האחרונים האלה יצא מתחת ידי ספר רב הכמות והאיכות, אשר פי יקבנו בשם „מעשי חכמים״. הנושא מדברותיו על שמונה סעיפים מיוחדים מחכמת הטבע הכללית, כמו על חכמת התכונה (אסטראנאמיע). חרשת המעשה (טעכנא- לאגיע), חכמת האור (אפטיק), ידיעת טבע המים (הידרעאלאגיע). מחקרי ארץ (גע- אלאגיע), ידיעת טבע הרמשים (ענטאמאלאגיע), ידיעת הצמחים (באטאניק) ועל גלילות הארץ (געאגראפיע), וזולתם. גם ילדי סעיפי הרת לבי אשר דברתי מחזיונות טבעיים שונים פועל ידי שדי בשמים ובארץ הספרים אשר השתמשתי למלאכתי זאת, הם הספר Der Erdball להחוקר ציממערמאנן, החכם העברי א. בערענשטיין וכדומה להם, את כל הענינים הנחוצים האלה התאמצתי להלביש בשפה ברורה וקלה (פאָפולער) למען ירוץ הקורא בם בנקלה בל חשבונות רבות. אם ימצאו המדפיסים חפץ לקבל על עצמם את ההדפסה מספרי הנ״ל על הוצאותיהם על נקלה נוכל לבוא אל עמק השוה. ואתם המדפיסים שוחרי דעת, הואילו נא לפנות אלי ע״ד הענין הזה, כי מלבד אשר יברכוכם טובים, עוד כספכם יעשו פרי הלולים ושכרכם לא יקופה. עבד נאמן להחכמה ולמשיגיה נחמיה דוב האפפמאנן, בעהמ""ח ס׳ „אוצר נחמד״. האדרעססע אלי: Г-цу г. Гооману, въ м. Вршзилки, черезъ М. Цорбургъ Ков. губ."
021-HZF-1878-11-05-001-50301_toc_17,," אודיע נאמנה בשער בת רבים, לבאי עיר הבירה פעטערסבורג, לרגל עסקיהם, אשר יש אצלי להשכיר חדרים טובים לאורחים, הן לימים אחדים, והן לחדשים, ובמקחים ממוצעים כרצון איש ואיש, ואקוה כי הבאים צל קורתי ישבעו עונג בכל הפרטים. כן נמצא בהחצר הזה גאר-קיך כשרה, במאכלים טובים וערבים . В. г. Sаневъ .20 פראספעקט יעקאטערינהאפסקי בית נומר 5 פליגל נומר Редакторъ-Пздателю S. COMcKIE ם ."
021-HZF-1878-11-05-001-50301_toc_18,," איה בעלי חצי שנה אחר החתונה עזב אותי וזה ארבע שנים אשר לא אדע מקומו איה לכן הנני בבקשה מכל קוראי הצפירה, אשר מהלכים לו בכל אפסי תבל אם ידעתם, או תדעו ממנו דבר מה, חיש מהר להודיע לי על אדרעססא דלמטה, שמו נפתלי בן אברהם צבי מזרח, מסטעפ טאמיניפקע מחוז בעסעראביע. גבה קומה, פניו וחוטמו ארוכים, מתחתית החוטם יש לו שומא שערות ראשו וזקנו שחורים ועל הראש איזה שערות נוטים למראה געעל. על צווארו נמצא שני כתמים שחורים, שנותיו כעת ערך כ״ב. המעתרת אשה פעלי׳ בת ישראל פלאָטניק נוף פאָדאלסק. אדרעססא Въ г. Иовупо ушицу Под. г. Г-ну Sелику розенштедну."
021-HZF-1878-11-05-001-50301_toc_19,," איש היודע על נכון שפת עבר רוסית, פולנית, אשכנזית וכל המדעים הנלמדים בהגימנאזיום, יבקש להורות את השפות והמדעים האלה במחיר לא רב. האדרעססע בהרעדאקציאן של „הצפירה״."
021-HZF-1878-11-05-001-50301_toc_20,," הנני להודיע כי הכינותי ויסדתי פה עיר לאמזא בית מלאכת הבורית (זייפע) ממינים שונים, בורית געלב כמו הנעשה בווארשא, בורית ירוקה (גרין) ולבנה שוה במעלה כמו הנעשים בפעטערסבורג. החפצים לבוא עמי בברית המסחר יפנו אלי ע״פ האדרעססע שלמטה וישיגו במקח השוה. Кнвъ Микелюо Икобе. Лошшка"
021-HZF-1878-11-05-001-50301_toc_21,," שנעלל דרוקערייא להודיע כי העתקתי את משכני עד היום לרחוב גראניצנא No. 9 הויז וואבע. שם ימצא בית דפוסי אל כל מיני נייר קאווערטס עם פירמא, צירקולערע אדרעסען עט רעכנונגען וכו' H. Slonimski, Warszawa. Graniczna N. 9."
021-HZF-1878-11-05-001-50301_toc_22,," שאלות ותשובות להחותמים על הצפירה בחו״ל, את המחיר נקבל בכל פעם כפי הקורם, היום נחשב 1 מארק - 50 קאפ׳, והפלארין 86 ק'. אל מאנ׳ בילענ׳ הספרים מציאות הנפש, כוכבא דשביט, תולדות השמים יסודי העבור יסודי חכמת השעור, מכולם בלתי נמצא בידינו עוד, ורק הס׳ אות זכרון יש אצלנו"
021-HZF-1878-11-05-001-50301_toc_23,, הרוצה לכתוב אלי יכתוב ע״פ אדרעססע S. Sionimski in Warschau Muranowska )Breite Mila( No. 24. S. Сошшлскiй г. Варшаваאד Мурановская № 24.
