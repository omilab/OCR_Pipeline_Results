article_id,headline,text
021-HZF-1879-06-17-001-60153_toc_1,," N ברוססיא ופולין.  השולח במוקדם לשנה 5 רו״כ. א ) לחצי שנה, 2.75 רו״כ. לרבע שנה, 1.50 רו״כ  ביתר הארצות 20 פראנק.  באמעריקא 5 דאללאר. N"
021-HZF-1879-06-17-001-60153_toc_2,, אננ מחירו באשכנז:  14 רייכס מארק לשנה. בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳.  A
021-HZF-1879-06-17-001-60153_toc_3,"מכתב עתי משמיע חדשות י שרו ן , מכל הדברי..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1879-06-17-001-60153_toc_4,תוכן הענינים.," תוכן הענינים. דברי הימים. פעטערסבורג. קיוב. קרינאק. ווילנא. סטאוויסק. מעזריטש, שיקאגא. ידיעות העולם והטבע. עין ארץ הקדם מאת קלמן שולמאן, שרידי בעלי החיים מאת נחמיה רוב האפפמאן. חדשות שונות, הודעות. שאלות ותשובות."
021-HZF-1879-06-17-001-60153_toc_5,דברי הימים," דברי הימים דומיה חרישית שכנה בימים האלה על פני הענינים המדינים, תהלוכות הדיפלאמאטיא אשר לכל ממשלות אייראפא עמדו כעת מתנועתן מבלי תת כל אותות חיים, וממשלת תוגרמא היא עתה האחת, אשר תהמה ותזעק בקול, כי מקרי המצנפת והדגל אשר נקרו ויאתיו ברומעליען המזרחית נגעו עד נפשה, ויפתחו עוד הפעם את פצעי לבבה, אשר לא נרפאו עוד מן המכות הנוראות אשר הוכתה במלחמה האחרונה; ה׳ אלעקא פאשא, אשר נשאל מאת הממשלה ההיא על סבת מעשיו האלה. הצטדק לפניה לאמר, כי לא מלבו וחפצו עשה זאת, רק על פי גזרת הקאמיססיא המיועדה מאת ממשלות אייראפא לפקח על עסקי רומעליען, אשר נמנתה וגמרה ברוב מנין, כי יסיר מעל ראשו את מצנפת הישמעאלים, וגם לא ורים את דגל תוגרמא להתנוסס בפיליפאפאל, והדבר הזה אמנה הוסיף עוד שמן על המדורה להלהיב את חמת הממשלה הזאת כפלים מאשר בראשונה; כי בעוד אשר דמתה בתחלה, כי רק עבדה ה׳ אלעקא פאשא לבדו אשם בעונו, הנה נוכחה עתה למורת רוחה לדעת, כי באי כח ממשלות אייראפא הוציאו בעצמם את המשפט הזה, לחלל את כבודה ולשלול מאתה את זכות ומשפט הממשלה הראשית על המחוז ההוא באשר השאלות ההן ובפרט שאלת הרגל. הגן לפי דעתה לא שאלות נמוסיות קלות בערכן, כי אם שאלות עקריות, אשר כח ממשלתה תלוי מהן, ולכן, כפי משפט ממשלות וייראפא, אשר הוציאו לאמר, כי השאלות הנכבדות והעקריות וחתכו רק על פי הסכם כל נבחרי הקאמיססיא, לא היה הרשות אל הקאמיססיא ההיא לחרוץ את משפטה על השאלות ההן ברוב מנין, כי אם על פי הסכם כל נבחריה. זאת היא הטענה, אשר ממשלת תוגרמא תבא בה לערער על מעשה הקאמיססיא, וכפי הידיעה, אשר באה בימים האלה אל  מקאנסטאנטינאפאל, גמרה אפוא בדעתה, כי  תיכף אחרי אשר צבאות רוססיא יעזבו מכל וכל את רומעליען המזרחית, תדרוש מאת ה׳ אלעקא פאשא ללבוש את מצנפת הישמעאלים ולהרים את דגל תוגרמא, והיה אם גם בפעם הזאת לא ישמע לקולה, אז תבקש את הרשיון מאת ממשלות אייראפא להסיר אותו ממשמרתו ולהושיב בצבאות חילה את חבל הבאלקאן. מכה״ע .Nordd. Allg. Ztg אמנם יכחיש את הידיעה הזאת, ויאמר, כי לא ממשלת תוגרמא, אבל ממשלת אנגליא עשתה בעקב המקרים ההם את כל הרעש הזה, והאות, כי מכה״ע Vakit היוצא לאור בקאנסטאנטינאפאל, ואשר רוח ממשלת תוגרמא דובר בו, כתב זה לא כביר לאמר, כי מקרה המצנפת ומשפט הבכורה אשר ה׳ אלעקא פאשא נתן אל כובע הבולגארים לא יוכלו להמנות בין הענינים המדינים הנכבדים אשר ראוי לשים עליהם לב, וכי אייראפא איננה דורשת מאת נציב המחוז ההוא את משפטו על דברים קלי ערך כאלה, כי אם לעשות תקונים טובים בארצו ולשמור סדר נכון בהנהגת עניני המדינה; אבל כפי הנראה יאמר מכה״ע Vakit את דעתו זאת רק בנוגע אל מקרה המצנפת, באשר המקרה הזה באמת איננו נושא עליו חותם עון מדיני, וכל אשמת ה׳ אלעקא פאשא בנוגע אל הדבר הזה הוא, רק על אשר חטא בשפתיו למלכו ואדונו, אשר הבטיח לו לשאת את המצנפת ההיא על ראשו כל ימי שבתו על כסא ממשלתו ברומעליען; ואולם בנוגע אל מקרה הדגל הוא דבר נכבד אשר ראוי לשים לב עליו בהיות הדגל הוא אות על הממשלה אשר תגונן על תושבי המדינה ההיא ותחת כנפיה יחסיו כל עבדיה הנאמנים וע""כ מהנחוץ היא שינוסס דגל תוגרמא ברומעליען להיות לעדה על ממשלתה שמה. והדבר אשר חזק את לבב ממשלת תוגרמא לדבר משפטים ולבקש תואנות כאלה נגד אלעקא פאשא ונגד הקאמיסיאן ברומעליען, הוא הכסף, אשר כפי מאמר המלך החכם יגיע תמיד את בעליו לענות עזות, באשר בימים האחרונים הונה לה מעט ממחסור הכסף אשר הציק לה מאד בשנים האחרונות; כי כפי דברי המכה״ע .Pol. Corr לקחה בימים האלה מאת ממשלת אנגליא 1 מיליאן פונט מטבעות כסף תוגרמא (בערך כ״ב מיליאן פראנק) בעד כל נחלותיה על האי ציפערן אשר מכרה לה עתה להלוטין לאחוזת עולם אפס, לא לאורך ימים תדבר ממשלת תוגרמא בגאה וגאון, כי כפי הנראה עוד נכונים לה ימי מבוכה ומבוסה מכל עבר; רוח המרד בין האלבאנעזים יגבר מיום אל יום, בדיאקאוו ובאיפעק שוררת מהומה גדולה, והארנאוטים היושבים במקומות ההם אחת גמרו אומר לעצור בחרב שלופה, לא לבד בעד חילי העסטרייכים, אבל גם בעד חילי הטורקים אשר יבאו שמה, ואצל ראזאץ, הקרובה לביאלאפאלי, כבר בא הדבר ליד מלחמה כבדה בין הארנאוטים וחילי הטורקים הרעדיפים אשר נאלצו לסגת אחור, ובהיות ה׳ קהערידין פאשא חפץ כי חילי העסטרייכים יבאו במחוז נאווי-באזאר בשלום ובלי פגע, כאשר הבטיח לממשלת אוסטריא, בעת כרתו עמה את הברית על דבר כבוש המחוז ההוא, לכן נתן צו, כי תחת חילי הצבא, אשר נשלחו מנאווי-באזאר למאצעדאניען, יבאו ממאצעדאניען לנאווי-באזאר גדודי חיל העומדים תחת פקודת ה׳ מוקטאר פאשא להשקיט את מרד האלבאנעזים, את תוצאת הדבר הזה לא נוכל אמנם לדעת עוד, באשר רוב נכבדי האלבאנעזים חפצים בהושבת חילי העסטרייכים את המחוז נאווי-באזאר, ויכול אפוא להיות, כי יצלח בידם לפתות את לב המון העם ולהטות אותו אל חפצם, ולמנוע באופן הזה את שפיכת הדמים, אבל איך שיהיה, הנה לעת עתה הסכנה מרחפת על פני תוגרמא לצאת לקראת מלחמה חדשה אשר לא תדע בה את גורלה ובארץ אשכנז הדברים יגעים, בעוד אשר כל העם מקצה ששים ושמחים ביום חתונת הזהב אשר למלכם, ועשו יום משתה ושמחה ביום מלאות לו חמשים שנה מעת בא בברית עליהם בדבר הרמת המכס והמסים החדשים אשר יכביד על העם משא לעיפה, וכל עמל דברי הנבחרים אשר נשאו קולם בבית הועד להתנגד אליו, לא הועיל למאומה, יען אחת גמרה הממשלה בדעתה להגדיל ולהרבות הכנסת המדינה בכל יכלתה; וכפי מה שהראה בחשבון אחד מהנבחרים יעלה סכום המכס והמסים החדשים אשר יכבידו על העם יתר מאשר נשא עליו עד כה, לערך 160 מיליאן מארק לשנה! ולא נעלם אמנם מעיני כל יודעי דבר מדיני לאיזה מטרה תוציא הממשלה תבקש להגדיל עוד יותר את מחנות צבאותיה אף כי גם בלעדי זאת; כבדה עליה לכלכל חיל רב ועצום יתר מאשר יכול שאת אוצר המדינה, וסיבת מטרתה זאת היא, מאשר פקחה עיניה לראות את כל אשר עשתה ממשלת צרפת במשך שנים האחרונות האלה, כי בזמן קצר הביאה את מצב חילה על מדריגה גבוהה למאד ע״פ כל הסדרים והתקונים החדשים, עד כי רבו היום חיל ממשלת צרפת על צבאות אשכנז בערך ג מאות אלפים איש חיל. ושמונה מאות כלי תותח! דבר אשר אשכנז לא תוכל להביט עליו ברוח קר בידעה כי יום נקם בלב צרפת עליה, מאז הורידה לארץ נצחה בשנות 1870— 1871 ולעת מצוא תאזור חיל לדבר עמה בשער ולתבוע את עלבונה מידה, וע״כ תבקש ממשלת אשכנז לחזק גם היא את כת חילה בכדי לעמוד עכ״פ על מדרגה אחת עם שכנה אויבתה, אבל בלעדי כח החיל הרב אשר לצרפת, יתר שאת לה גם במצבה הפנימי, ותחת אשר ממשלת אשכנז תבקש כיום להרבות הכנסת המדינה ע""י מכס ומסים חדשים, בי עוד יתרים הכנסות המדינה על הוצאותיה עד כי תמצא ודו להניח איזה מסים ידועים מן העם; בארץ צרפת תאזור הממשלה חיל לעמוד בפני הכהנים הקתולים שנואי נפשה ותבקש לקחת מידם עוז שלטונה על העם, תחת אשר בארץ אשכנז נאלצה הממשלה לעת הזאת לבקש לכרות ברית שלום עם כהני דת הקתולית, ולהשיב אחור מלחמת הדת (קולטור קאמפף) אשר נלחמה עמהם זה ימים רבים, יען כי כת הסאציאליסטים, אשר נפוצו כארבה לרוב על פני ארץ אשכנז ייעשו בה שערוריות גדולות ונוראות, הגיעה את הקיסר ההוא ואת יועצו ה׳ ביסמארק להרים את קרן הדת בארץ הזאת ולבער עי״ז את הדעות הנשחתות, המזיקות אל יסודי חיי החברה והמדינה, ובעקב הדבר הזה גמרה ממשלת אשכנז אומר להתרפס עם האפיפיור וקדושיו ולכרות עמם ברית מלח עולם; וכפי הנשמע תבא הברית החדשה הזאת בקרוב לידי גמר באשר בימים האלה ישלח האפיפיור אל המטרה הזאת את הכהן הגדול (נונציום) לברלין, והקיסר בכבודו ובעצמו יקבל את פניו בארמונו. וממשלת מצרים משכה עליה בקשיות ערפה את חמת ממשלות אייראפא: זה לא כביר שלחה ממשלת אשכנז אל הקהעדיוו מודעה גלויה לאמר, כי ישמור את חק העמים אשר הושם בארצו בנוגע אל הוצאות והכנסות המדינה, וכאשר הקהעדיוו לא שם לבו אל המודעה ההיא שלחה אליו בימים האלה מודעה שנית להזהיר אותו באזהרה כפולה ומשולשת, כי באם לא ישמע לקולה, אז תצא לנגדו בחרב שלופה, גם אם שאר ממשלות אייראפא לא תבאנה לעזרתה. סבת האזהרה הגדולה הזאת היא, לפי דברי איזה מכה״ע, כתב הבקשה אשר הגישו סוחרי אשכנז אל ממשלתם, ואשר בו יתלוננו על הקהעדיוו לאמר, כי לא ישלם להם את נשים אשר הם נושים בו בעד הסחורה והחפצים אשר מכרו לו לצרכי צבאות חילו בעוד אשר לסוחרי צרפת שלם את מחיר סחורתם עד אגורה אחת, אם בפעם הזאת יטה הקהעדיוו אזן אל האזהרה ההיא ואם יתן אל לבו, כי ה׳ ביסמארק לא יתן להמרות את דברו לא נוכל לדעת עוד על נכון, אבל כפי הנראה, יעזוב מושל מצרים ההוא סוף כל סוף את קשיות ערפו ויעתר אל חפץ ממשלת אשכנז האדירה, בפרט כי לפי הידיעות האחרונות, הסתפחה גם ממשלת רוססיא אל ממשלת אשכנז ותשלח גם היא מצדה מודעה גלויה אל הקהעדיוו על אודות הענין הזה פעטערסרבורג, כאשר שמחנו עד כה כפעם בפעם לעת צאת „האוצר העברי"" היקר ע״י אחינו הנכבד ה׳ לאנדוי, כן עלינו לשמוח גם על האוצר הנחמד הנקוב בשם Воссin אשר יצא זה לא כביר ע""י איש נוצרי, הוא הסופר המפואר ה׳ שיגארין. מטרת האוצר הנחמד הזה הוא להפיץ אור בהיר על חיי יושבי חבל ארץ רוססיא המערבית. דברי ימיהם וספרותם בכלל ועל חיי היהודים בפרט. והנה האיש שיגארין נודע הוא זה מכבר לאוהב אמת ולמליץ יושר על היהודים מול מגידי פשע הרבים רבות ממחברותיו תעידנה נאמנה כי לבו יהגה נכאים על שבר בת עמנו במקומות אשר עוד לא זרח עליהן אור ההשכלה אל נכון, ולא יוכל לראות ברעת הסופרים אשר יתנפלו תמיד, כזאבי ערבות על היהודים, וישימום מטרה לחצי לעגם, ישליכו עליהם שקוצים ויעוללו עלילות ברשע, וע״כ ותיצב כפעם בפעם כמליץ יושר עלינו לריב ריבנו; יקרע את הצעיף מעל פני הסופרים האלה ויגלה תרמיתם בקהל רב ולא יירא פן יבולע לו. הוא יוציא לאור צדקתנו ויסיר מעלינו האשמות הנוראות אשר יטפלו עלינו דוברי שקר, כזאת ראינו גם במחברתו היקרה אשר יצאה לאור בשנה העברה, בשם: היהודים אשר ספקו צרכי צבאותינו במלחמת טורציא האחרונה״) אשר בה יגול חרפה מעל אחינו השועים הנכבדים, אשר התעסקו בצרכי חיל ארצנו באמונה בעת המלחמה האחרונה, והקנאה הבוערת בלבות רבים העירה עליהם אשמות נוראות ועונות גדולים מאד, עד כי היו למשל ולשנינה, ללעג ולקלס בפי כל: רוב כתבי העתים בארצנו קראו אחריהם מלא ויזרו פרש על פניהם, וישטמום בעלי החצים וירובו עליהם בזעם לשונם. אכן ה׳ שיגארין יופיע נהרה על מעשי אחינו הגבירים הנכבדים ההם הנקיים מכל דופי, הוא יספר אשר ראו עיניו בהיותו — Кврея продловольствовавшiе вашу аршiiо въ носльдноя Гурешкую вониу. בבוקארעשט, ויוכיה כי רק הקנאה או השנאה מדברת מתוך גרוני הסופרים המאשימים את אחינו ופוקדים עליהם עונות  שוא אחרי כל אלה, דעת לנבון נקל, כי תקוה טובה נשקפה לנו מן האוצר היקר הנ״ל, יען בהיותו יוצא מתחת ידי איש נוצרי, ואיננו מיוחד לספרות העברית לבד, כמו האוצר העברי יתפשט הרבה בארצנו, ואז תקותנו חזקה, כי לאט לאט יחלו אחינו הנוצרים להביט עלינו בעין אחרת, ולא עוד יבוש יעקב ופניו לא יחורו מחרפת מחרפיו, הדוברים עליו עתק בגאוה ובוז — ואין פוצה פה נגדם מן המאמרים הנכבדים אשר באו בחלק הראשון מן האוצר הנחמד הנ״ל. בנוגע לעניני היהודים. יתענג הקורא ביותר על הספור הנעלה „גניבת נער נוצרי קודם הפסח״ מאת הסופר המהולל ה׳ ג׳ דמיטריעוו, בו יראה לדעת מה רב כה המשטמה הנשרשה בלבות רבים אל היהודים, ומה עצום אונה לרדוף באף את האומללים. הוא יערה את המקור המשחת לעלילות שוא, כי אך מבטן הקנאה והשנאה יצאו והיהודים נענים מתגרת ידי רודפיהם המבקשים למצוא עונות לשנוא הספור הזה יעיד על לב מחברו, כי מלא הוא אהבת האדם והאמת נר לרגלו, וע״כ הוא מיצר בצרת עמנו. — כמו כן מצא חן בעינינו חזיון הקאמעדיא מאת ה׳ שיגארין „על שפת הדניעפר"". האמנם נראה בו כי רק את בני דור החדש מהיהודים יציג כתפארת אדם, ואת בני דור הישן יתאר בצבעים שחורים ומגונים; אבל הן לא נוכל לדרוש מאיש נוצרי דבר אשר גם רוב אחינו הנאורים לא ינקו מזה, וכבר צעק ע״ז ה׳ גלאנטי, בהצפירה פעמים אחדות. אולם לפי דעתי אין צועקין על העבר, ר״ל אין צועקים על הדבר אשר לא יחפו הסופרים על פשעי הדור הישן העובר ובטל מן העולם. אחרי אשר רוב הסופרים מבני עמנו הכותבים בשפת הארץ, כבר צעדו קדימה ויטו מדרכי אחיהם המחזיקים בנושנות; ואם אמנם לבם בוער באש אהבה עזה לבני עמם, אך מאהבתם את האמת לא יוכלו לחפות על חסרון המחזיקים בנושנות לפי ראות עיניהם. כן עלינו לשבח את החכם הנכבד ה׳ שיגארין מו״ל האוצר הנחמד הנ״ל, אשר יבטיח כי בדברו אודות היהודים ישאב ידיעות ממקורים נאמנים, כמו מן האוצר העברי היוצא לאור ע״י אחינו ה׳ לאנדוי, ומן מכה״ע Pycckid Espen אשר יופיע פה ע״י ה׳ ראבינאוויץ וה בערמאן; ומלבד אשר יבואו בהאוצר הנחמד מאמרים שונים וספורים אריגינאלים מחיי העברים יאסוף עוד אל קרבו גם העתקות מעברית, ביחוד הספורים הכתובים בשפת הזשארגאן השגורה בפי כל, ואשר החכמים ריק ואבראמאוויץ ועוד אחרים השכילו לכתוב בה מאד לתאר חיי העברים בצבעים בהירים הננו מחויבים לתת תודה מקרב ולב עמוק, לאנשים כאלה הישרים בלבותם ועומדים לימין צדקנו, מי יתן וירבו כמותם בארצנו. יצחק אייזיק עטקין קיוב. בהצפירה נו׳ 20 פגשתי שני ענינים, אשר משכו אליהם את עיוני ואי אפשר לי לעבור עליהם בשתיקה האחד הוא סוף המאמר „מחזה מול מחזה"" מסופר החותם א״ע „איש לבית לוי"" אשר אחרי שקרא תגר על קלקול הסופרים בימינו מביא הוא השאלה שהעיר עליה הגאון הר״י סלאנטער (במ״ע המליץ) ע״ד אשמתנו בעיני הממשלה על השתמטות ב״י מעבודת הצבא, יען „כי מבני עמנו יחסרון סך רב יותר מאשר אצל יתר העמים״, ובאמת החסרון הזה (כעשרים פ״צ) „אינם חסרים כל עקר, כי מהם חלק גדול שכבר מתו, ומהם העובדים בצבא, ואלה המתים והעובדים בצבא שלא נמחקו מהוויפיסען באים לחייב את הכלל״, והולך הסופר ופורט שש סבות „אשר גרמו את הערבוביא בין בני עמנו ביחס אל הפריזיווין״. ומאשר הדברים האלה נוגעים עד נפש האומה הישראלית בפרט בכלל, ונאמרו ונשנו, בל״ס קראו אותם סופרינו בשום לב ואין מן הצורך לשלשם. והנה בגומר 19 אומר הסופר כי התיקונים לזה, „כי ראוי לכל עיר ועיר להעמיד ביחוד איש מבין דבר בעסקי הפריזיוין, לפקח על הספיסקעס בדומא; להשוות שמות הנרשמים בהמעטריקעס והסעמיינע ספיסקעס; להוכיח על שם האיש הנכתב שתי פעמים, כי איש אחד הוא ונבדל רק במספר השנים, ולבדוק בספרי החיים אולי מהם הרבה אשר כבר במתים חלקם״ וכו׳ וכו׳, ואח״כ מביא דברי אשר הגדתי במ״ע הקול, כי מאד הייתי שמח אם היו מראים לי איזה דבר שנפתר לטובתנו רק בסבת וכח הסופרים וכו׳ ואומר שלא כמסכים לדברי כי השאלה הזאת רק בכח הסופרים וכו׳, ע״ז הנני מוצא לנחוץ כי מעודי לא עלה על לבי לחשוב כי בענין כזה אין כח הסופרים יפה, אנכי הגדתי דברי רק בענין השאלה האזרחית אשר לדעתי יש לה סבה עקרית מצד אחר, וע״כ לא תוכל להפתר בכח הסופרים כל זמן אשר לא תבטל הסבה מצד האחר, אבל בענין כזה התלוי רק בבני ישראל עצמם; בענין כזה המרע לבני ישראל לא רק רעה מוסרית, בהיותם כנאשמים בפני הממשלה, כי אם גם רעה חומרית ומוהשית, באשר בנים רבים יוקחו לצבא שלא בחובתם, בענין כזה אם אחינו ב״י מחשים, אם אינם נרתעים לאחור בעת יגלו לפניהם ויבארו להם סבת רעתם ואסונם הנקל לתקן, בענין כזה רבות יוכלו הסופרים לעשות, להעיר תנועה חזקה בהכלל כלו לתקן המעות, לדבר השכם ודבר על אזן אחינו ולא יתנו דמי. להם, עד כי יתעוררו אחינו מתרדמתם ויקומו הציל את נפשות בניהם — אך על מי ידברו הסופרים? אל כלל אחינו בני ישראל במקומותם למושבותם בערי ארצנו? הנה הנסיון הוכיח כי אם ידברו דבר אל כלל ישראל לא יצליח הדבר את אשר שלחוהו, הדבור הפרטי המתפשט על כלו יחלש כחו ולא יבקיע אל לבות הפרטים המקובצים לכלל כלו, האם ידברו הסופרים אל אנשים פרטים, אשר כל אחד עומד בראש כלל קטן, כלומר האם יעירו ויעוררו לזה את הרבנים מטעם הממשלה, אשר כפי הנראה עליהם החובה לפקח בזה? הנה הנסיון הוכיח עד כמה יתעורר הרבנים לעשות לטובת עדתם, עת קמו סופרים להוכיח כי הרבנים מטעם הממשלה יתרים המה, ספחת לצרת הכלל אז התעוררו הרבנים ויוכיחו נחיצותם; אבל בקום הסופרים עורר את הרבנים על אדות איזה תקון כללי — היו הסופרים כמדברים על עצים ואבנים. — לכן נראה לפי דעתי כי בזאת עשה נעשה ויכול נוכל: כי הסופרים שבכל עיר ועיר יתבוננו ויחקרו איש איש בעירו הפרטית, על סדרי הפריזיווע וויפיסען שנעשים בכל שנה בהדומא שלה והאוצאסטיק שלה, ויבאר כל סופר את הקלקול והערבוב אשר יפגוש בם, ואת הסבות הגורמות את הערבוביא, אם כל השש שפרט הר״י סלאנטער או אחדות מהנה, וישלח דבריו לאיזה מ״ע ויקרא בקול גדול אל בני עירו לבד, ואז אקוה כי שומע יהיה לו, כי יכרה אזנים לדבריו, באשר מדבר הוא אל עירו הפרטית, ובאשר מפרט ומפרש הוא באר היטב את הסבות שבה לקלקול הדבר כן הוא לפי דעתי הדבר המוטל על הסופרים לעשות, ברצותם כי לא ייגעו לריק הענין השני אשר נתן לי הגומר 20 לענות בו הוא דברי ה׳ מייז""ח ממאסקווא, הסופר הזה מצייר בצבעים שחורים ואיומים את דברי הסופרים הצועקים על מכס הבשר ויאמר כי הוא איש מנוחה, ואין דרכו לבטל מנהג ישראל (?1) ויודיע כי באה פקודה לבטל הטאקסע במאסקווא, והנה מקח הבשר עלה עד 20 קאפ׳ תחת 15 שבתחלה, ומזה יוציא משפט כי „הטאקסע לא אשמה בדבר הזה"" (ביוקר הבשר) ואומר „ובאמת כל השומע יתפלא וישאל: בהיות הטאקסע שלטת פה קבלו הרבנים את שכרם בלי עכוב ואת הבשר מכרו בעד 12 עד 15 קאפ׳. עתה כאשר הטאקסע נתבטלה, הרבנים יביטו מאין יבוא עזרם ומקח הבשר עלה למעלה ראש״. הנה לפי דעתי אין שום ספק שיוקר הבשר בעד העניים. כלומר חסרון אכילת בשר לעניים שאין ידם משגת להוסיף על מחיר הבשר העצמי הוא רק בסבת הטאקסע, הטאקסע אך היא מכלה ממונן של ישראל בכלל, ומתשת כחן של העניים בפרט. בעיר קיוב למשל, תקח הדומא תרומה מן הטאקסע יותר מן 15 אלף רו״כ לשנה, וכבר צבורים ומונחים יותר ממאתים אלף רו״כ שמורים לצרכי בני ישראל, אשר אין תקוה כי יחנו מהם עד העולם. ועתה נשמע כי העיר לוקחת עוד הלואה ששים אלף רו״כ לצרכיה. ובהיות הטאקסע מכס אינדירעקטי תכבד כמשא כבד על העניים, שהם הרבים מן העשירים, ומשלמים כמעט כמו העשירים, יען העשירים באלפי רבבות כסף יותר מן העניים, אינם מרבים לאכול בערך הזה בשר יותר מן העניים, ונמצא שהעניים משלמים לצרכי העיר יותר הרבה מן העשירים; כל זה וכיוצא בזה מבואר כבר עד שאין לפקפק בזה, יחשוב נא ה׳ מויז״ח ויפרוט כמה נצרך לכלכלת הרבנים ועוד לצרכי העיר הנקחים מכסף הטאקסע, ויראה כי אחר כל אלה ישאר עוד סכום רב, אשר מתקבץ הוא מהעלאת המחיר על הבשר, ואם תתבטל הטאקסע מוכרח הבשר לרדת במחירו. אם תתבטל הטאקסע ישארו צרכים רבים בעיר, אשר אם יתנו להם העניים כפי אשר ידם משגת, כפי הנהוג במס ישר, יתנו אז פחות הרבה ממה שנותנים הם עתה בשלמם מכס הבשר, ואת אשר יפחיתו בזה יוציאו על קנית בשר ויאכלו בשר יותר מאשר הם אוכלים עתה, כל זה ברור, ורק אשר יתפלא הסופר: מדוע יביטו הרבנים עתה מאין יבא עזרם, תחת אשר בהיות הטאקסע קבלו שכרם בלי עכוב. הנה לפי דעתי הוא מאשר עוד לא התבוננו לבקש מקור נאמן לשלם להרבנים משכרתם. הגבירים עוד הסכינו לבלתי תת מכיסם לזה, והעדה כלה עודה רגילה לראות מוצא לכסף זה רק מן הטאקסע. ישתקע הדבר יעמוד על מכונו וישתכלל אז יתברר ויתלבן במועצות ודעת, ועל מקומו יבוא בשלום. ואשר יתפלא מדוע עלה מחיר הבשר לעשרים תחת חמשה עשר קאפ׳? לפי דעתי כן הוא סבת הדבר: כל בעל טאקסע מוצא לנחוץ למען טובת עצמו להכריח את הקצבים מוכרי הבשר לבלי להעלות כה על מחיר הבשר; הבשר הנמכר איננו שלו של בעל הטאקסע, ולפניו טוב להרבות במכירת הליטרות שמכל אחת ואחת לוקח הוא המכס, וכאשר הקצבים מוכרי הבשר הם ע״פ רוב תחת רשותו או כפופים ומשועבדים לטובתו. לכן יכול הוא להכביד אכפו עליהם כפי האפשרות, לבלי להעלות מחיר הבשר למעלה ראש למען יהיה נאכל הרבה, אבל הקצבים אשר הבשר הוא סחורתם, מתאמצים להעלות המחיר כפי האפשר, לכן כשנתבטלה הטאקסע ונלקח האדון מעל ראש מוכרי הבשר. הנה הם בראותם כי יש אפשרות להעלות המחיר, מהרו להשתמש בהמקרה הזה — אבל אין כל ספק, כי ברבות הימים יתרבו עוד מוכרי בשר, כי אם יראו אנשים שמכירת הבשר הוא סק טוב, יקפצו עליו. ואז ישוב מחיר הבשר לרדת בסבת הקאנקורענציא שהיא אך היא החותכת קצבה למחיר כל דבר עד האפשרות האחרונה, וכבר נודע כי דברים רבים שהתנהגו זמן רב ונתבטלו בסבת רעתם ונזקם, יולידו בלבול וערבוב על שעה אחת בטרם שנתקנו והוכשרו התולדות הראוית והטובות, ולפעמים יגדל הערבוב, עד כי הרואה לעינים יראה כי מבטול הדבר צמחה רעה אחרת יותר גדולה מן הראשונה שבעבורה נתבטל — אבל כל זה רק ראיה לעינים, כל זה רק ראיה לשעתה, אשר תלך נמוגה והלום, וסוף הטוב לבוא מבטול  יהל״ל הרע שהיה לו לסבה מעכבת. קרינאק (מחוז גראדנא). בידים חורדות אבוא היום להודיע מהאסון הנורא אשר קרא לאנשי עירנו. אתמול אור ליום ב׳ 17 סיון אחר חצות לילה, בעת כל אנשי עירנו חוזים שוכבים על ערשותם, והנה לפתע פתאום, אתה! קול זעקת שבר על שבר ישמע, וקול קורא לעזרה, כי התפרץ אש נורא מבית אחד, וכרגע אחז האש בחלק אחד מן העיר במשך שעה אחת עלו על המוקד שלשים בתים, ונהרסו ממסד עד הטפחות, גם ביה״מ אחד, ובית החולים ובית חומה אחד אשר עמד לנס בעירנו, ובעליהם יצאו ערומים כיום הולדם ע״כ אתם בני עירנו אשר ימינכם פשוטה בכל עת להושיט יד עזרה לאחיכם הנגשים והנענים, חוסו נא לעזרת האנשים האומללים האלה, איש איש כפי מסת ידו, ותקותנו חזקה, בי גם מערים אחרות הסמוכים יתעוררו גם הם לקול אחיהם האומללים, להושיט עזרה מעט להם בעת צרה, והיה מעשה הצדקה שלום. ואליכם ראשי אלופי עירנו, עשיריה נכבדיה ומנהליה, אשים דברתי הן רבות תפעלו לטובת עמנו, התעוררו נא, ואיש את אחיו יעזרו לכונן בעירנו למצער מכונה מכבה אש אחת עם כל ההצטרכות הדרושות לה כיאות, אקוה כי יכנסו דברי באזני אנשי עירנו ישרי לבב, וה׳ הטוב יצילנו מכל נזק וצער. ולא יאונה כל רע לאחינו בני ישראל אריה ליב י׳ פוריע ווילנא. מקרה נורא ואיום קרה פה עירנו זה לא מכבר: שני אחים, בני איש אחד עושי מלאכה, נתנו בכוס עיניהם ושתו יי""ש לשכרה. מנהגם זה, כמובן, היה מורת רוח לנשיהם, ותמתקנה סוד יחדיו כדת מה לעשות באנשיהן לעצור בעד השתי? ותהי עצתן אמונה, ע״פ הנשים הזקנות, המשמרות הבלי שוא, להשקות את בעליהן כוס „מי טהרה״, אשר לפי דברי חכמות נשים האלה, יועילו מי המרים המאררים האלה, להסיר אדם משכרון, וכל שוגה ביין לא יוסיף עוד התחבולה הזאת נתקבלה משתי נשי האחים האלה בשתי ידים. ולא אחרו מלעשותה. ויהי היום והאחים שותי היי״ש שתו בלא דעת נפש את „מי הטהרה"", ומן הוא והלאה לא הוסיפו גוד לרדוף שכר, ויין לא ידליקם, כי נפלו למשכב, ואחרי זמן ועדן נפח אחד מהם נפשו והלך לו לעולמו, והשני יחכה גם הוא למות, כי מחלתו אנושה, מאנה להרפא. — זה כל פרי הפאנאטיזמוס, וזה שכר המאמינים לכל דבר. המקרה ההוא יורנו דעה ויביננו שמועה: מה עמקה חכמת תורתנו הקדושה, אשר גזרה טומאה על נוגע במת! יראו המתחכמים הבוזים ליקחת אם, ויבושו! כי ישרים דרכי ה׳ ולכל בשרנו יהודה ליב גערמייזא מרפא. סטאוויסק בחדש סיון תרל״ט, ימים רבים היתה עדתנו באין מורה ומנהל כצאן אשר אין להם רועה, כי עירנו אשר משנות קדם כהנו בה פאר גדולי ארץ ואנשי שם, לא יכלה למצוא לה איש כלבבה אשר ינהל את צאן מרעיתו על נהרי נחלי התורה, ועל מבועי התושיה ינהגם. דעת לנבון נקל כי באין מורה יפרע עם, בקיעי עיר סטאוויסק רבו כמו בו, איש הישר בעיניו עשה באין גודר גדר או עומד בפרץ אך עתה התאוששו נדיבי עמנו ויגמרו אומר לבלי לחשוך מכל עמל נפשם ולחזיל זהב מכיסם עד אשר ימצאו איש כאשר המה מבקשים, וחפץ ה׳ הזה בידם הצליח, כי מצאו להם רב גאון גדול ומשכיל בכל דרכיו שמעו שמעו בזאלודאק, מצאוהו בשדי הפרושים, ויגמרו להרכיבו אלוף לראשם ולתת את המכשלה הזאת תחת ידו. ואנחנו מקוים כי הרב הזה ידיו יהיו רב לו לרפא את מזבח ה׳ ההרוס ולהשיב עטרת תפארת עירנו ליושנה, ולהרים בכבוד קרן התורה המונחת עתה בקרן זוית: והיה זה לאות כי שוקד הוא על מחשבותיו הטובות להוציאן לפועל כפים, כי עוד בטרם בא לשכון כבוד בתוכנו, עיניו פקוחות לתכן עלילותינו בדרך העולה בית אל ותהי ראשית מעשה תקפו וגבורתו, להתנות תנאי כפול עם ראשי עדתנו, אשר כל שומרי משמרת העדה מבכור החזן והשמש עד בכור השו״ב והקצב, כלם נתונים נתונים יהיו תחת פקודתו לשבט או לחסד, ואם ימצא בהם עול כל מום אשר לא ירצה, והדפס משאתם ונתן לאחרים הודם וכבודם; והעולה על כלנה תנאי התנה הרב הזה, תנאי קודם למעשה. בראשית כתיבת כתב הרבנות למז״ט ובשעה מוצלחת, אשר על עדתנו להחזיק כל הימים אשר יכון כסאו בקרבה. למ״ד (מפורש שלשים) פרושים מבני פרושי עמנו אשר יעמלו בכרם ה׳ צבאות לעבדו ולשמרו, ולהספיק להם כל צרכיהם, מטה כסא ושלחן ומנורה. ואם לא יקימו את דבריו אלה, אז נקי היא מאלתו, את הכתב יחזיר לתהו ובהו וכל עמת שבא כן ילך אולם קובלני עליכם פרושים, צר לי מאד לבשר לכם כי לא אל המנוחה ואל הנחלה אשר תקוו ואשר יקוה מטיבכם הרב הג׳, תבואו בבואכם אל עיר תענוגיכם הזאת, כי למורת רוחנו גם בפה כנגע נראו בבית ישראל המשכילים החדשים אשר יבוזו כי זקנה אמנו, וישליכו אחר גיו כל ישן נושן, ועד כה גבר רוח החופש בקרב לבבם עדי כי בחג השבועות העבר לא יכלו עוד שים מעצור ברוחם ולהבליג על הליבע- ראליזמוס המשתער בקרבם בשצף קצף, ובהתאסף ראשי עם בבית הכנסת אל הרנה ואל התפלה, פרצו אנשים אחדים מהקוצצים בנטיעות גדרות עולם. ויסירו מעל ראשם הסר הטלית והרם העטרה, וישימוהו על שכמם, (כאשר יעשו האנשים אשר עלתה בלבם טינא הציוויליזאציאן), לשוא הרים ראש העדה הזקן ונשוא פנים החרד על דבר ה׳ כשופר קולו להגיד להמשכילים פשעם ולהולכים קדימה חטאתם; לשוא לא מראש בסתר הגיד כי לא קאהר-שולע הוא בית הכנסת הזה, אשר עשו בו מעשיהם זר מעשיהם המה כפתן חרש האטימו אזניהם ושומע לא היה לו מאתם. ויוסיפו עוד לשתות לעג כמים על שאר מנהגינו הקדושים, אשר נתן להם מהלכים בקרבנו לטוב לנו כל הימים, הלא כה דברי אשר מראשית דברתי כי באין רב יפרע עם, ואשר על כן תקותנו חזקה כי בעזרת הרב יעלה ביד אלופי ראשי קציני עדתנו לשום מחסום ולכלוא את רוח השואפים כל חדש, והננו מצפים לישועה, כי עתידים המה צדיקי עירנו שיעמדו בטליתותיהם ובלבושיהם מקופלים מכף רגל ועד ראשם כמלאכי השרת, ושלום על ישראל . כאות צעיר התלמידים, עקביה מעיר מעזעריטש מודיעים כי בימים האלה בעיר „ראדזין״ הקרובה, אשר שם ישכון כבוד הרב „הצדיק״ בחפצו לקחת נקם מאחד מאנשי עברתו אשר לא יחנה תחת דגלו מצא לטוב לפניו לתת צו למעריצי שמו, לבלי יערוב מוהל מעדת החסידים את לבבו למול את בשר הילד הגולד לאיש חרמו זה! — מובן הדבר כי חסידיו שמרו את תפקידו. ומוהל זולתם אין בעיר ההיא; ובכן עברו יותר משני שבועות וגזרת הצדיק לא נתבטלה, ואבי הילד נאלץ היה להביאו לעיר מצער הקרובה לעירו, ושם הכניסו בבריתו שא״א (אנחנו לא נוכל להאמין כי נהיה כדבר הרע הזה בעדת ישראל. ולאשר הכותב נודע לנו לאיש נאמן, ובשם בקשת רבים ידרוש מאתנו להדפיס הדפסנו בבטחוננו כי יבואו אנשי אמת להוכיח שקרות הדבר בפרסום ויגולו חרפה מעל רב נכבד בישראל, המו״ל) . שיקאגא. בקראי עלה הצפירה שנה זו 13 כי הרב ווידאווער נ״י יתאונן על מצב היהדות באמעריקא, וכי עם ישראל אשר היה זה אלפי שנים, והערה למות נפשו וחיתו לטבח, יאסוף נגהו בימים האחרונים, והתורה והאמונה כליל תחלוף מבני ישראל, אמרתי אך זה הבל הוא לא נדאג ונפחד מאומה, כי כאשר יושבי אמעריקא בכלל מתחלקים לשתי בתות דעמאקראטים ורעפובליקאנע, כן עם ישראל פה נפרדים רק לשני מחנות ארטאדאקסים, ורעפארמער, ומה המה שתי המפלגות האלה בארץ הזאת האם כאהלה ואהליבה או בית אל וירושלים? הנה תשמע מפי האנשים הנשבעים לרגל הרע- פארעס והם יגידו לך, אם בראש השנה תראה אנשים אשר בשם ישראל יכונה עומדים נצבים פתח אחליהם. החנות פתוחה והיד כותבת, ותשאל מדוע תחללו את היום הקדוש יאמרו לך רעפארמער אנחנו! וביום הכפורים אם תראה אנשים עברים בבתי הרעסטעראציאן אוכלים ושותים כאות נפשם, ותשאל הלא יום צום הוא לענות נפש? יאמרו רעפארמער אנחנו! ומה יעשו הרבנים והחזנים? אלה יחלמו וידרשו דרשות של דופי במושב שלשה אנשים ושבע נערות: כי מצות סוכה היתה אך לשעה, באשר לא היו לישראל בתים במדבר לשבת בם, ואלה ינאמו נאום ויקסמו להתיר לבוא בקהלם מעם אחר וכאשר כן עשתה בת הרב וו' מצינצינעטי כי נשאת לנוצרי, והאב הרב ברכם בברכת מז״ט, ועל כת כזאת אשר כל נבלה וטרפה יאכלו ושבתות ומעדי ה׳ לא ישמרו לא נדאג אם ברבות הימים תסור היהדות מנהם והדת והאמונה תכרת מהם, באשר לא לנו המה, ורק שם ישראל עליהם. ובאחת יתאימו הקהלה והרב, כי שניהם ידאגו ויפחדו זה מזה, הרב יפחד מהקהלה לבל תחליפנו באחר ויכרת אוכל מפיו; והקהלה תדאג על רבם לבל יחליף וימיר דתו ואמונתו. זאת תורת הרעפארס, ואפס קצהו ראיתם, אבל לא כן קהלת ישראל הארטאדאקסים ! בה תורה ותפלה שלובי יד תלכנה, צדקה וחסד כאחים תאומים, רבניהם יראי ה׳ המה, מנהיגיהם פרנסיהם תמימי דרך ושומרי תורה, וכאשר יבוא יהודי איי- ראפא בבתי התפלה אשר בעיר נויארק או שיקאגא, לא ידע הבחן לבתי תפלה אשר ליהודי רוססיא, באשר לא שנו צורתם ועבודתם, ועליהם לא תבכו ולא תנודו, כי ה׳ אתנו והוא אדון לנו. ש״ץ ושו״ב לחברה אוהבי שלום מאריעמפאל ב. גארדאן"
021-HZF-1879-06-17-001-60153_toc_6,"-
 ידיעות העלם והטבע."," -  ידיעות העלם והטבע. עין ארץ הקדם (המשך מגליון 21) והנה מדי דברנו אדות עלילת הדם בדמשק, תתפלץ נפשנו וחץ רעל יפלח כליותינו ולבנו, בראותנו כי גם אחרי אשר זה כארבעים שנה חלפו עברו מעת אשר נהיתה השערוריה האכזריה ההיא, וכל מטיבי ראות הראו לדעת כי שקר שקרים היא והאמינו כי לא תשוב עוד לנצח, עתה ירחיבו עוד צוררי ישראל בנפשם ענות נמרצה לחדש ימיה כקדם ולתת לה מהלכים בארץ החיים! ואף גם זאת כי תחת אשר אז מצאה לה הארורה הזאת מקום בארץ תוגרמא, ארץ מאפליה אשר שביבי אור הציוויליזאציום לא הגיהו עוד חשכה, והדת השוררת בתוכה תשנא את כל בעלי דתות אחרות, ותצו למחזיקיה לצרור את היהודים ולבלתי דרוש שלומם וטובתם כל הימים!) ועם תועי לבב הלוהטים באש קנאת הדת ההיא, התמכרו להקים את המצוה הזאת ולשום עוד עליה נוספות; תחת זאת ועזו אנשים המתימרים בכבוד חכמים וסופרים להמיט עלינו את העלילה הזאת גם בימים האלה ובזמן הזה ובארץ אשר הדת השלטת תדבר שלום ואהבה לכל העמים, ותצוה עוד המחזיקים בה „לאהוב גם את שונאיהם, לברך גם את מקלליהם ולהתפלל גם בעד רודפיהם וצורריהם?), דת אשר תתן כבוד לעם בני ישראל. ותכנה אותם בשם „עם נבחר"" ועוד כנויים ותוארים נעלים כאלה 3) ועוד תגדל אשמת האנשים ההם בבנותם במות לבת התופת הזאת בארץ רוססיא האדירה והמעטירה; ארץ אשר בניה הרוססים שלומי אמוני דת נצרת מצוינים הם במדת הסבלנות (טאלעראנץ), וכהניה לא רדפו מעולם את בעלי דתות אחרות בגלל דתיהם השונות, ארץ אשר מיום הוסדה לא בנתה מזבחות הבעל, מזבחות האינ- קוויזיציאן, לשרוף רבבות אנשים באש בשם אלהי האהבה הרחמים ובשם תורת החסד והחנינה כאשר נעשתה כזאת ביתר כל ארצות אייראפא בימי הבינים; ארץ אשר מעולם 1) מחמד צוה לבני עמו ולכל ההולכים בתורתו, לאמר: אתם המאמינים בנבואתי ובתורתי, אל תכרתו ברית עם היהודים והנוצרים, ואל תדרשו שלומם וטובתם כל הימים (קוראן שורה 5 59, 60) ב) מתיא ה׳, מ״ד. *) מתוקק דת הנוצרים יקרא את היהודים בשם הכבוד „בני אל חי"" (מתיא מ״ו, כו') ובשם עם נבחר (שם כ״ד). ובזה נוכל להשיב תורפינו דבר על אשר אנחנו מתפללים תפלת אתה בהדתנו, אחרי כי גם מחוקקם ומשיחם יכנה אותנו בשם הזה — אף כי לא קבלנו את הבשורה. — גם פאול ראש שליחי דת הנוצרים, יאמר עם הספר לאמר: „היהודים היו מאז אהובים לה׳, וגם היום הם העם הנבחר, כי דבר ה׳ והבטחתו לישראל לא ישוב ריקם, כי לא נחם ה׳ על דבריו והבטחתו, ה׳ אמר ויהי לנצק"", (אגרת פאול אל הרומיים פרק י""א) „חלילה לא מאס ה׳ את ישראל עמו כו' כי אהובים המה (שם), וע׳ באגרת ההיא פרק ח׳, ותראה ובחנת מה עזה אהבת ראש שליחי הנוצרים הזה אל בני ישראל, ואיך אצל להם מלא חפנים כבוד ותהלה ותפארת מלכו בה מלכי צדק ושרים ישרים למשפט שררו; ומה גם בימים הטובים האלה, אשר אדוננו הקיסר הנאור והצדיק הכביר אלכסנדר השני יר""ה, יושב על כסא מלכותו, וצדק עולמים מכון כסאו וחסד ורחמים מלאה ימינו; ובימים האלה ובארץ הזאת ובין עם זה ותחת ממשלת מושל צדיק כזה מופת המלכים וגם הקיסרים, יעוז עוד אנוש לטפול דבר שקר וכזב נמרץ, בעלילת הדם על עם עולם, עם ירא אלהים ומלך, ולהפיץ עוד את השקר הזה בספרים גלוים לכל העמים! — ומה נאמר ומה נדבר כי כה הגבירו שונאינו שנאת חמס את השקר הזה על ידי סופריהם, עד כי גם אחרי כל ההתאמצות אשר התאמצו נדיבי בני עמנו לשלוח מליצים יקרים וישרים, אשר לא ישאו פנים ולא יקחו שוחד אל עיר קוטאים לחקור ולדרוש היטב היטב ולהתחקות עמוק עמוק על שרשי עלילת הדם אשר נלכדו שם היהודים בשחת רשתה, והמליצים הישרים והנאמנים ההם הוציאו כאור משפט העשוקים ורצוצי משפט וצדקתם בצהרים, וגם אחרי אשר הוציא הפראפעסאר הנעלה הוואלזאהן את ספרו היקר לאור, ויזרה במזרה האמת והצדק את כל דברי משטינינו ומקטריגינו המתעוללים עלינו את עלילת הדם, ויוכיח בדברים ברורים כשמש בצהרים כי הבל יפצה פיהם וכל דבריהם אפס ותהו; גם אחרי כל אלה עוד השטן הזה מרי בארץ, וחסרי לב וסתומי עינים יחתרו עוד בכל עז לתת להשקר הזה ידים, אשר אין לו גם רגלים — ומה לעשות לאנשים כאלה אשר כל אמרי אמת וכל דברי נגידים ועדי צדק ומליצי יושר לא יוכלו להשיבם ממחשבות אונם, ועוד ידם נטויה להרע ולהשחית! ורק על צדקת הממשלה הרוממה יר״ה אנו נשענים, ועל חכמתה וישרת לבבה אנו נסמכים, כי היא לא תתן לאנשים ההם להפיק זממם ותשביח את רגשת מתי און ההם, ושלום על ישראל, אפס כי נמצאו בין אחינו הנוצרים גם אנשים כאלה, אשר אף כי נפשם יודעת מאד כי שקר היא העת הזעומה הזאת ואין לה שורש וענף בחקות היהודים בכל זאת לבם תועה בשפק, אולי תמצא בתוכינו מפלגה אחת קטנה שומרת נשף, אשר כפיה נגואלו בעון אשמה הזאת, ובתם לבב יעמיקו שאלה: אם כל היהודים לכל מפלגותיהם נקיים מעון, למה זה נפל חשד נורא כזה רק עליהם ולא על אחד מכל העמים הרבים אשר גם דתיהם שונות מדת הנוצרית? הלא דברים בגו! על השאלה הזאת נשיב להם בקצרה: כי בעצם וראשונה התחוללה עלילת הדם רק על הנוצרים, כי בימי קיסרי רומי הקדמונים האשימו כומרי האלילים את הנוצרים כי בדמי אדם הם עובדים את אלהיהם, והעלילה הזאת היתה חרב רעה בידי מלכי רשעה כקיסרי רומי ההם, להכות את הנוצרים חרם, ומי זה יתהולל וישתגע לדמות בנפשו כי דברים בגו? מי זה האיש אשר בינת אדם לו ולא ידע ולא יבין, כי הכמרים המתהללים באלילים בשנאתם העזה להנוצרים, אשר דתם כוננה להשחית ולמגר את עבודת האלילים. בראו מלבם עלילת שקר וכזב כעלילת הדם על הנוצרים להומם ולאבדם. ובאמת די אונים בתשובה הזאת לגולל מעלינו את העלילה הארורה הזאת, וכבר לקחו חכמי בני עמנו את התשובה הזאת לכלי נשק מול הטופלים עלינו את השקר הזה, אולם אם ותעקשו עוד עקשי לב ויגזרו אומר כי הרומיים אשר השיאו את עלילת הדם על הנוצרים, האמינו כי על היהודים הם מתעוללים, יען כי בעת ההיא נחשבו הנוצרים בעיני הרומיים כמפלגה אחת ממפלגות היהודים, ואם כן סבלו הנוצרים שמדות ורדיפות בגלל היהודים, אם כזאת יתעקש המתעקש ויוציא משפט מעוקל כזה, אוכיחה ואערכה לעיניו, כי גם בימים האחרונים האלה ולפני שנים מעטות, התחוללה על הנוצרים עלילת הדם, והמעלילים התנפלו עליהם בחרב נוקמת ויעשו בהם הרג, רצח ואבדן, באכזריות נוראות מאד. הנני רואה אתכם קוראים נכבדים, חתים נסוגים אחור ומשתאים ומשתוממים לבכם יהגה תמהון: „היתכן כי הנוצרים המתעוללים עלינו עלילת הדם נלכדו גם הם בעלילה הזאת? ואיך יעוז אנוש תחת כל השמים לטפול עליהם שקר ודבר כזה, פליאה נשגבה היא!"" אל נא תבהלו ברוחכם קוראים נכבדים ואוסיפה להפליא אתכם עוד הפלא ופלא: כי הנוצרים ההם אשר נפלו בשחת העלילה הזאת נוצרים קאטולים הם, אשר הם היו הראשונים להאשים את היהודים בעלילת שקר הזאת; ועוד גם זאת כי העלילה הלזו מצאה אותם בארץ אשר לפני ימים מעטים הרעישו אותה ברעם גבורותיהם, ויושביה חלו ורגזו מפני תנופת ידם, ובכל זאת השיאו עליהם יושבי הארץ את העלילה הארורה הזאת באופן רע ומר יותר מאשר יעלילו הנוצרים עלינו כי תחת אשר הנוצרים יגזרו אמר כי אנחנו לוקחים דם הנוצרים לשם מצוה לעבוד בזה לאלהינו, האשימו יושבי הארץ ההיא את הנוצרים הקאטולים, כי הם שוחטים ילדיהם לאכול את בשרם ודמם, כי בשר ילדים רכים בשר תאוה הוא להם ומתוק לחכם, גם ירקחו מהבשר והדם מרקחת לסמי רפואה או לעשות בהם כשפים ולקסום קסמים, אך לא אעצור עוד את הקורא בדברים ואודיעה נא אותו את הארץ אשר בה היתה השערוריה הזאת ואת העם אשר העמיקו שחתו להתגולל ולהתעולל על הנוצרים בעלילת שקר כזאת (המשך יבוא)"
021-HZF-1879-06-17-001-60153_toc_7,שרידי בעלי חיים קדומים בסיביר הצפונית," שרידי בעלי חיים קדומים בסיביר הצפונית (סוף מגליון 21) בהתגורר הנוסע הנודע „אדאמס"" בשנת 1806 בארצות סיביר לרגלי מסעותיו הכבירות אשר עשה באזיא, הגידו לו פעם אחת אנשי המקום כי בקרבת גדות נהר „לענא"" מצאו החופרים בהפרס בבטן האדמה יצור נפלא גדול ונורא מאד השוכב בסעיף האדמה בתכלית שלמותו ובעצם תמו אבר קטן לא נעדר ממנו, אדאמס התפלא על הבשורה המוזרה הזאת, וביותר התפלא הפלא ופלא בשמעו מפי יושבי המקום כי החופרים בחנו לבשל את בשר החיה הזאת ולאכלה. משומם ונבהל הרים אדאמם את פעמיו לנסוע אל מקום שם נמצא היצור הקדמוני לראות את הפלא הזה בעצם עיניו ולהוכח על אמיתתו, ומה מאד השתומם אדאמס כאשר בא למחוז חפצו, בראותו איך החופרים יושבים מסביב להיצור הענקי הזה כדור, וכל איש מחזיק סכינו בידו וחותך בשרו לצלות על האש ולאכול למעדנים, כי מצאו טוב טעם בו ומתוק מאד לחיך יטעם אוכל. אדאמם בקש מהחופרים שירשוהו להתבונן על החיה הזאת ולשים עיני חקירתו עליה באין מפיר דבר, כי דבר יקר היא התגלות כזאת בעיני חוקרי תולדות הארץ. החופרים לא השיבו את פניו ריקם מלפניהם, ויגזרו כלם ממנו ולא הניאוהו במלאכת חקירתו, וכה יספר בספר מסעותיו אדות הבריה הזאת: „הבע״ח הקדמוני הזה אשר בשם „מאמוטה"" יכונה, נמצא סגור תוך גליד קרח גדול מגלידי הקרח אשר בים הצפוני, בצלם דמות תבניתו יתדמה אל מיני הפילים וגדלו איום ונורא מאד אשר אין על עפר משלו; כל עצמותיו ואבריו שלמים ותמימים הם ואחד מהם לא נעדר, גם העור נשאר במקומו עם אזניו, ועיניו היו עוד בחוריהן, גם המוח לא הוסר ממקומו, על כל שטח גופו כולו השחרחר לבן מכוסה בשערות אדמדמות רכות וסבוכות בצמר, ועל חלקת צוארו תלוים שערות ארוכות ועבות, שערות סבוכות ותלתלות היצור הגדול והנורא הזה, היה מין זכר. כן גם מין מיוחד בפני עצמו, לפי האותות וסימני הפהיזיאלאגיע אשר מצאתי בבנין גופו בכלל ובהרכבת אבריו הפנימיים והחיצונים בפרט, הכר הכרתי כי ארץ מכורתו ומולדתו היה באזור הם, וע״י נסיבה טבעיית נתדלדל באזור הקר הזה, ופה בתוך גליד הקרח נתקיים אלפי שנים משנות עולמים, ונשמר מידי הרקבון והכליון, עד כי גם בשרו יצלח עוד לאכלה כי רך וטוב הוא מאד, גובה המאמוטה הזה כפי אשר תכנתיו ומדותיו בקו בדיוק נכון, הוא תשע רגל וארכו חמש עשרה רגל, שיניו בולטות וארוכות עד תשע רגל, ומשקל כל שן ושן ביחוד הוא מאה ושבעים וחמש ליטרא, וחוטמו הארוך (ריססעל) נפקד כלה, כי אותו אכלו החופרים לראשונה בעזרת אנשי לויתי הפשטתי את העוד מעל המאמוטה הזה גם את עצמותיו גרמיו אספתי ולקטתי עד אחד ושלחתים לחכמי האקאדעמיא בסט׳ פעטערסבורג, להציב את שלד (שקעלעט) הענקי הזה בבית עקד הצאאלאגיע למשמרת עולם לאות ולנס לדור יבא״ ועד היום הזה הנהו עומד שם בעצם תומו, וכל רואהו ישום ויתפלא על ענק גדול ונורא כזה העשוי לבלי חת, העומד ביקר תפארת גדולתו וחוסן גבהו, המרעיד ומבהיל נפש כל חי באופן מאד נעלה ומחריד החוקר המהולל פאללאס מצא על גדות נהר „לענא במקומות שונים שיני פילים במספר רב ועצום למאד, אשר אורך כל שן היה משמונה עשרה עד עשרים רגל פאללאס השתומם על גודל השינים הזרים מאד בטבע האלה כי בהשוותו אותם אל שיני הפילים האפריקאניים או אל שיני הפילים ההודיים החיים אתנו כהיום הזה, ראה לתמהון לבבו כי השינים הקדומות האלה, גדולות משיני הפילים שלנו כשש עשרה או שמונה עשרה רגל יותר, מן הדבר הזה נוכל להוכיח ולהשתומם על גודל הפילים העתיקים האלה, אשר היו גדולים כהררים ועשוים לבלי חת וכל הפילים המתהלכים עוד בארצות החיים, כגמרים יחשבו מול הענקים ההם! — בין קבוצת השינים והמלתעות הרבות האלה, מצא החוקר הנזכר שיני פיל אחד, אשר לפי תבניתן וסימניהן היו דומות לשיני החיות הרעות הטורפות טרף והאוכלות בשר, אשר על כן החליטו הוקרים רבים כי בהתקופה אשר הבעלי חיים הענקיים ההם חיו בתוכה, נמצאו גם איזה מיני פילים אשר טרפו טרף ואכלו בשר ביתר חיות הטורפות. זולת עצמות ושיני הפילים הרבים האלה, מצאו הנוסעיו במקומות ההם גם עצמות חיות קרני האף (גאזהערנער) גם שלדים תמימים אשר כל עצמותיהם נשארו עוד ואחת מהנה לא נעדרה, אשר לפי הנחת אבריהם והרכבת פרקיהם (גליע- דער) נדמו לקרני האף הנמצאים כעת בארצות הודו, בהיות בשנת 1772 הנוסע פאללאס הנזכר בעיר יאקוטסק, ראה בבית שר הפלך (גובערנער) שתי רגלים וראש של קרן - אף אשר היו עוד תמימים ושלמים עד כי גם העור נשאר במקומו, אורך הראש היה 15 שפאנען וגבהו עשר, שרידי קרן האף הזה נשלח לפעטערסבורג, ושם הוצנו בבית הצאאלאגיע, והנם שם עד היום הזה, וכל רואיהם יתפלא על החזיון הגדול הזה. השאלה, איך באו הבעלי חיים הגדולים והאיומים האלה בארץ קרה כסיביר? הלא מולדותיהם וארץ מכורותיהם היא רק בארצות החמים, אשר קרני השמשלילהטו שם בחמת אשם בכל ימות השנה, באין מעצור, ואיככה אפוא עצרו כח לחיות בארץ קרה כזאת, אשר כפור כאפר תפזר ותשליך קרחה כפתים, ולפני קרתה העז והנורא איכה עמדו? — השאלה הנפלאה והנכבדה הזאת, אשר תתעורר בלבב כל חוקר דבר לאמיתו, והיא העירה את לבב חכמי הטבע לדרוש ולתור בחכמה על כל המראות והחזיונות אשר מצאו במקומות רבים בכדור הארץ, אולי יצליח חפצם בידם להתיר באמצעיתם לבוא עד תכליתה. רבות הנה התשובות אשר השיבו החוקרים עליהם, וגדולות הנה ההשערות אשר שערו בפתרונה, ולא עלתה בידם לבוא עד עמק השוה, כי פליאה דעת עוד מהם, נשגבה לא יוכל לה אדם! וכי אם יאמר למצוא המפתח לחידות סתומות וחתומות כאלה אך בדי ריק ייגע! - חוקרים רבים יחשבו למשפט, כי לפני הרבה דורות מדורות עולמים היה בסיביר אקלים הם, והשמש בער בה תמיד כאשר תבער כעת בארץ אפריקא, וכל החיים וצאצאי הארצות החמות התרוצצו אז בקרבה באופן מאד נעלה, חוקרים אחרים יחליטו ההפך מזה, ויאמרו כי מזג האויר בסיביר לא נשתנה מעולם, והאקלים לא נחלף מאשר הוא עתה, רק בעה״ח האלה היו מכוסות מידי הטבע הנדיבה באדרות שער ארוכות וסבוכות בצמר, אשר היו למחסה ולמגן להם מן הקור והכפור הנורא! כן יאבו להחליט חוקרים אחרים, כי בזמן אחד מן הזמנים קבלה הארץ דחיפה עצומה ונוראה מאד (איינעם שטארקען שטאָס) וע״י הדחיפה הכללית הזאת נשדדה ונתבלבלה (הארץ), והמון גלי כדור הארצי אשר המו אז ברעם וברעש כים נגרש הוצפו לשם פילים ובעלי חיים אחרים מפאתי ארץ רחוקים ומאקלימים שונים! כאלה וכאלה ישערו חוקרי הטבע ברוח דמיונם, ועד כה לא הצליחו עוד לבוא אל עמק השוה בדבר הנכבד הזה, ומי יודע עד מתי תהיה השאלה הזאת סוגרת ומסוגרת אין בא לפתוח את המפתח התלוי עליה ולבוא בחדריה פנימה, כי שאלה נפלאה היא השאלה הזאת, נשגבה ועמוקה לא יוכל לה שום חוקר טבעי, ובמופלא ממנו בל נחקור*). נחמיה דוב האפפמאנן"
021-HZF-1879-06-17-001-60153_toc_8,חדשות שונות," חדשות שונות קאטאניא (זיציליען). בכל ימי השבוע העבר סבלנו בסביבותינו ממטרות האפר מההר עטנא, כי הרוח אשר נשא בראשונה את ענני האפר לפאת צפונית מזרחית עד הערים ריגיו ומעסינא, הפך עתה את פניו לפאת דרום וימטר עלינו אפר למרבה, עד כי אני ומיודעי גמרנו אומר להעתיק אהלינו מן קאטאניא ולנסוע הלאה לעיר סיראקוס. והנה היום נח ההר מזעפו, ומטר האפר לא נתך ארצה, ואך הלאווא עודנה שופכת במורד ההר, אבל לא בזרם שוטף כימים הראשונים. ומה נורא הוא האסון אשר הביא ההר הזה בזעפו על כל יושבי המקומות האלה אשר בסביביו; אלפי תושבים נמוגים ברעב ומחסור, וההיזקות אשר הביא לרגליו עולה למספר מיליאנען, והנני שולח לאבי בזה מפה קטנה מן ההר וכל סביבותיו ועליה רשומים כל המקומות אשר אליהם הגיע שפך חדשן, וסדר מהלך זרם הלאווא על פניו, מצורף לזה שלחתי לא״א היום על הפאסט כיס אפר מן האפר אשר המטיר ההר, ופלה אבן אחד מן אבני הלאווא, למען יראה ובחן אותם למראה העין מיכל סלאנימסקי. מראה האפר הזה איננו כמו אפר כירה או פיח הכבשן, רק כמו גרגירי חול עב ושחור, כמראה אבק השריפה אשר לקנה רובה, ורק כבדים ביותר, וכמראה הזה הוא גם אבן הלאווא, רק מוצק וקשה, ונקל להכיר כי מוצא טבעי ומקור אחד לשניהם, והאפר איננו רק אבן הלאווא אשר נטחן דק לגרגרים קטנים. המו״ל המכ״ע היוצאים באמעריקא יביאו לנו פעם בפעם המצאות חדשות אשר ימציאו שמה המעוררים אצלנו פלא ותמהון. זה מקרוב הודיעו כי חכם אחד לאממיס בוואשינגטאן, המציא טעלעגראפען חדשים אשר לא יצטרכו עוד למשוך חוטי ברזל על כלונסאות ממקום למקום כאשר עשו עד כה, רק מהנחוץ הוא להעמיד הכלונסאות לבדן לא יותר, יסוד ההמצאה הזאת כפי הנשמע הוא זה, נודע הוא מכבר כי האויר שלמעלה במרחק ידוע מן הארץ הוא טעון בכח עלעקטרי, וכאשר נעמיד מוט ברזל גבוה עד שיגיע למקום האויר, ההוא אז ימשוך אליו ורם עלעקטרי לארץ, עד שלפעמים נראה גם הברק יוצא על ודו למטה, ועל כן בנה החוקר הנ""ל בשני מקומות הרחוקים זה מזה עד כדי 20 פרסאות אנגליות, מגדלים גבוהים ועל ראשיהם מוטות ברזל אשר מהם נמשכים חוטי ברזל היורדים לארץ, ומצא בנסיון כי עי״ז שלח ממקומו דעפעשען, אל השני הרחוק ממנו 20 פרסאות! אם כנים הדברים אשר יודיעו לנו המכה״ע, הוא באמת ענין נפלא, יען רחוק הוא להאמין כי במשיכת כח העלעקטרי לארץ ע״י מוטות הברזל, יולד בין שניהם הרחוקים זה מזה זרם עלעקטרי, ההולך ועובר מזה לזה בלי שום מנהל אחר, רק האויר לבדו!."
021-HZF-1879-06-17-001-60153_toc_9,"יצא לאור היום ע״י ח״י בן יצחק אליהו גודלאנד בזיטאמיר:
לוח-ישראל"," יצא לאור היום ע״י ח״י בן יצחק אליהו גודלאנד בזיטאמיר: לוח-ישראל בשפת רוססית ועברית לשנת התר״מ לבריאה, היא שנת 1879-80 למספרם, אשר מלבד לוח החדשים והמועדים הצומות, הפרשיות וההפטרות, התקופות והמולדות והמנהגים בבית הכנסת לכל ימות השנה (בלשון הקדש), כולל עוד הוספות רבות (בשפת רוססית) נחוצות ומועילות, הנוגעות לאחב״י בארצנו *) עיין מה שכתבנו מזה במאמרנו „תקופות האקלימים בכדור המו״ל הארץ"" (הצפירה שנת 1874 גליון 24, 25). החדש הזה יואיל לפנות אל המעריך החתום מטה ואל מו״ס ר׳ מרדכי סקאמאראווסקי בזיטאמיר; וכן יש להשיגו בבתי הסוכנים האלה: ר׳ אליעזר שפירא ור׳ אברהם צוקערמאן בווארשא, ר׳ וצחק מיכאלעווסקי בווילנא, ר׳ אפרים עדעלבערג באדעססא, בבית המערכת של „המליץ"" בסט׳ פט״ב, ובכל ראשי בתי- המסחר של ספרים בערים הגדולות בארצנו Aдр. Пал. Совти. Iонъ Ильичу гурланду въ Митониръ. .Hofrath Jonas Gurland in Gitomir או הרב והמשגיחים על בית החולים בדרוזגעניק, מודיעים, כי בסעזאן הזה כבר נמלאו מספר העניים אשר יכיל בית החולים הנ״ל, ואין עוד מקום לקבל חדשים, ע״כ לא יהינו לבוא עד הסעזאן השני למועד המיועד בהמודעה שלהם (הצפירה נו׳ 18) . ובחוץ לארץ, כמו: א) לוח הזכרונות והמקרים לישראל מבריאת העולם עד עתה; ב) חשבון הימים והשנים לישראל; ג) פתרון מי מועדינו וצומותינו ענינם ומקורם; ד) פקודות הממשלה בנוגע לחגינו ומועדינו; ה) מספר ב״י בכל ארצות התבל ורוססיא בכלל; ו) אספת הצירים בברלין ואחב״י; ז) תולדות חיי משה אנטוקולסקי; ח) תכן התקנות ע״ד בתי המדרש והספר לישראל; ט) תכן הלמודים — פראגראממא—בכוללים, בעבריים, הנחוצים לדעת לכל באי הבתים האלה. י) מספר תלמידי ישראל בבתי הספר הכוללים והעבריים; יא) מלין דרבנן ואמרי חז״ל; יב) מכתבי עת ומאספים לישראל בלשונות שונות; יג) כל-בו, או חדשות שונות; יד) ע״ד עלילת הדם בקוטאים; טו) ציונים לנפשות 2 ישראל. הודעות שונות וכו׳ וכו׳. . הלוח נדפס בעיר המלוכה סט׳ פט״ב על צד היו״ט, מחירו לאחדים 20 קאפ׳. ולמוכרי ספרים וסוכנים הנחה הגונה מכ״ה עד ל״ה למאה (357—½25) לפי ערך הקנין. כל החפץ בלוח"
021-HZF-1879-06-17-001-60153_toc_10,," ש״ס בבלי וירושלמי ואלפסי ה הננו נכונים להוציאם לאור בדפוסנו אי״ה בתבנית הש״ס והאלפסי שהוצאנום לאור מדפוסנו בשנת תרי״ט על נייר טוב ויפה בכל הדרת הדפסה כיד ה׳ הטובה עלינו הש״ס בבלי והאלפסי יודפסו עם כל המפרשים וההגהות ועם כל המעלות שבש״ס ואלפס תרי״ט הנ״ל. ועוד נוסיף עליהם בעז״ה הוספות רבות ומעלות רבות מאד. הש״ס ירושלמי יודפס עם פרוש מספיק ומ״מ והגהות, וכל מסכת ירושלמי תלוה על המסכת ההיא בש״ס בבלי. בעזרת ההמצאות החדשות למעשה הדפוס נוכל למכרם במקח מועט מאד (עד כדי מחצית המקח אשר שתנו אז על הש״ס תרי״ט) ונחלקם ביעקב לחלקים נפרדים ע״פ פראנומעראנטין. וקרוב להתחלת ההדפסה אי""ה נודיע בפרטות את תוכן עניני ההדפסה ההיא, סדרה, וזמנה, וקצב מקחה בשם כבוד ספרות ישראל וטובתה נבקשה נא את אחב״י: מי מהם היודע איזה הערות הגהות ותקונים מגאונים קדמונים (אם בכ״י או מדפסים) הראויים לושסיפם בש""ס בבלי וירושלמי או באלפסי ובמפרשיהם יודיעם נא לנו במהרה, ואת הראוי ונקריב אליהם, ולהמודיע תהיה צדקה וזכות הרבים יהי׳ תלוי בו דברי המדפיסים האלמנה והאחים ראם בווילנא אדרעססע שלנו: Вловъ и братьлмъ ромыъ въ Вильну. W.we et Gebr. Romm in Wilna."
021-HZF-1879-06-17-001-60153_toc_11,," מבקש אנכי איש אחד ושמו שלמה סאסין מאדעססע, אביו היה שם נא- טאריום וכן היה גם אבי אביו וגם הוא עבד עבודתו אצל נאטאריום באדעססע. אחרי כן בא הנה ועשה פה כשתי שנים בתור כותב ומעתיק בהקאנטראלנע פאלאָטע. ועתה זה כשלשה חדשים המק עבר גם מפה ועקבותיה לא נודעו ויש אומרים כי הוא עתה בעיר איזמאהיל אשר בבעסראביען ועובד עבודתו אצל נאטאריוס. הוא גבה קומה מאד נלעג לשון מעט. באדעססע גרש אשה, האיש אשר יודיענו על נכון את מקום משכנו אהיה לו אסיר תודה ואולי עוד אשיב לו גמול בעד מפעלו. כתובתי P. Л. Фридманъ Варшаку Палевкя № 15."
021-HZF-1879-06-17-001-60153_toc_12,," בעקאנטמאכונג דיא אפאטהעקע מ׳ סאלטיקיעוויטש גראניצנע גאסע 10, איסט מיט איינעס רייכען פארראטה פאן פרישע אפאטהעקער מאטריאליען, אונד נאטירליכעס מינעראַל- וואסער פערזעהן, אונד איזט אים שטאנדע אויף בילליגערן פרייז צו פערקויפען אלס אללע אנדערע אפאטהעקען, ארצנאיי וואארען ווירד אום 50 פראצענט בילליגער פערקויפט, אונד פאן דען מינעראלוואסערן 20 פראצענט. באיי גרעססערע בעשטעל- לונג אויך 25 פ״ט בילליגער B. Bukaty dzierzawca apteki M. Softykiewicza Graniczna N. 10 W Warszawie."
021-HZF-1879-06-17-001-60153_toc_13,," הודעה מאת המדפיסים ראם בווילנא כל הדורש ספרינו לצרכו ולא למסחר אל נא יפנה אלינו במכתב, כי לא נשלח את ספרינו בלתי אם לקוניהם למסחר גם קאטאלאגין שלנו לא נשלח בלתי אם להידועים לסוחרי ספרים, או לאשר יקדים לידנו לפחות חמשה ועשרים רו״כ וידרוש כנגדם ספרים למסחר. דברי המדפיסים האלמנה והאחים ראם בווילנא"
021-HZF-1879-06-17-001-60153_toc_14,, נארדדייטשער ללאיד   בילליגע אונד בעקוועמע דאמפף-שיפפֿאהרט פאן ברעמען נאך אמעריקא נעהערע אויסקונפט ערטהיילען מייזנער עט שטרומפף No 40 אין ווארשא נאווא זיעלניא 4656
021-HZF-1879-06-17-001-60153_toc_15,," שאלות ותשובות להחותמים על הצפירה בחו״ל, את המחיר נקבל בכל פעם כפי הקורם, היום נחשב 1 מארק - 50 קאפ׳. והפלארין 89 ק'. אל משה אל"" וליק"" שלח באשר תשלח, לה׳ ש׳ ל' במינ׳ לא לנו להתערב בזה. להסופר בסלאנים מה יועילו דברים, לה׳ ישעי' פאקאט׳ מאיש לא נודע לנו לא נקבל, לה׳ דוד זיינ׳ יפה תקנתם, ומקול מ״ע עברי לא יחתו. להסופר מזאלאשין לא ידענו לסמוך עליו."
021-HZF-1879-06-17-001-60153_toc_16,, הרוצה לכתוב אלי יכתוב ע״פ אדרעססע S. Sonimski in Warschau Muranowska )Breite Mila( No 24. З. Сонинскiй г. Варшава Мурановская № 24.
