article_id,headline,text
021-HZF-1875-10-12-001-20297_toc_1,," ברוסיא ופולין. או השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו״כ. 5  ביתר הארצות 20 פראנק.  באמעריקא 5 דאללאר.  A"
021-HZF-1875-10-12-001-20297_toc_2,, A מחירו באשכנז:  14 רייכם מארק לשנה.  בעסטרייך 8 פל׳ לשנה. וכן לרבע שנה. שכר מודעות: מכל שורה 5 קאפ׳. E
021-HZF-1875-10-12-001-20297_toc_3,מכתב עתי משמיע חדשות בקרב עם יישדון מכל ...," מכתב עתי משמיע חדשות בקרב עם ישרון מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1875-10-12-001-20297_toc_4,," ״ הודעות המז״ל. הגליון הזה הוא השני לרבע החדש משנה החדשה, וע״כ נבקש מאת כל החותמים הנכבדים אשר לא שלמו עדיי! בעד העבר, לשלוח את המגיע מהם, אם ליד הסוכן שבעירם, ואם אל הרעדאקציע, והחפצים לכתוב ידם אל הצפירה על להבא, ייטיבו בחסדם לשלוח חתימתם, השולח מעותיו להרעדאקציע בהקדם לשנה תמימה, ישלם רק 5 רו״כ, ולחצי שנה 2.75, והשולחים מחו״ל יוכלו לשלוח בכסף מדינתם רק קאמאנדירט, ע״פ האדרעססע שלנו S. Sionimski in Warschau, Dzielna No 3."
021-HZF-1875-10-12-001-20297_toc_5,תוכן הענינים., תוכן הענינים. רוססלאנד. ווארשא. אדעסא מאת איש נעמי. על אחינו בני ליטא ובני גליל רוסיא החדשה מאת ישוע שר עסק. ידיעות העולם והטבע. כח האברים בבעלי החיים מאת המו״ל. חדשות שונות. הערות ובאורים חדשים והשגות מאת חיים וויטקינד. על דבר שאלה ההנדסית טבעית מן נומר 35. הודעות. שאלות ותשובות.
021-HZF-1875-10-12-001-20297_toc_6, רוסלאנד.,"  רוסלאנד. ווארשא בבית המחסה לזקנים ויתומים המיוסד בעירנו ועומד כיום תחת הנהגת הקוראטער ה׳ הלל נוסבוים נ״י, היה ביום 28 סעפ׳ העבר יום הבחינה (עגזאמען) לכל התלמידים והחניכים אשר בבית הזה, אשר עמדו על המבחן להראות הכשר ידיעתם בלמודים אשר למדו תחת מוריהם במשך השנה שעברה. ביום ההוא באו ונועדו שמה אנשים מנכבדי הקהלה ומן פקידי הממשלה: האדון הסענאטאר ה׳ ווילאיעב, האדון האינספעקטאר לבתי הספר לב״י ה׳ הארנבערג, ה׳ מתתיה בערסאן, ה׳ הערמאן מאייער, ה׳ פאלענטין וה׳ וויינשטאק וכו׳. מספר הנערים והנערות אשר עמדו על הבחינה, מן חניכי הבית והבאים שמה בקביעות מן העיר לשמוע בלמודים, היה בכלל תשעים במספר, והענינים אשר נבחנו בהם היה, העתקת חומש על שפת רוסיא, לשון פולאניא, מלאכת החשבון, וראשי ידיעות הגעאגראפיא, ואלה אשר למדו מלאכת יד הראו כשרונם במלאכת החייטים, הסגדלרים ומלאכת התפירה במהירות על המכונה וכו׳. כמעט בכולם נראה כי הצליחו ועשו פרי בלמודיהם, ויש אשר הצטיינו ביניהם ביתרון הכשר דעת וחריצות, ולאלה חלקו מנות בספרים ובגדים, גם עזר כסף מעט כפי ערכם. - הבית הזה הוא אחד מבתי החסד היותר נכבדים ומועילים אשר כוננו ידי הנדיבים בעירנו זה רבות בשנים, ובמשך הזמן נתגדל ונתרחב ביתר שאת עד כי כיום יכלכל בקרבו כל הענינים הדרושים לתכלית המטרה הנכבדה הזאת, כי לבד אשר יתפרנסו שם זקנים ויתומים, ילמדו אומנות ויסודי הדת, מוסר וד״א תחת פקודת מוריהם. לכלכלת הבית הזה יש קרן קיימת ואיזה הכנסות ונדבות הבאות מחוץ בכל שנה, וגם אדונינו הקיסר יר״ה כבד בנדבתו את הבית הזה, אשר מזה יחלקו מנות לחניכים היותר מצוינים וחרוצים בלמודיהם. אדעסא ד׳ תשרי לפנים בישראל, אך בשלש הרגלים לא יראו כל זכורינו את פני ה׳ ריקם, יום הזכרון וצום העשור ברגלים לא יתחשבו, נקיים היו כל ישראל לביתם; החפץ עלה אל הר ה׳, שערי הבית היו פתוחים תמיד לא יסגרו, צדיקים יבאו במו חנם אין כסף. לא כן עתה אשר גלינו מארצנו ויהי ה׳ לנו למקדש מעט בארצות פזורינו, גם תפלותינו ותחנותינו היו למס, אחינו ישימו עלינו עול כבד ומקום קדשנו בכסף נקנה ודמעותינו במחיר נסיך הימים האלה ימי התאסף יחד שבטי ישראל להתיצב לפני ה׳ הנצב לדין עמים, יפקידו ראשי עם, הגבאים והשוטרים, שומרים לבתי תפלתנו, והנה בית ה׳ גבורים סביב לו מלמדי מלחמה, כלהט החרב המתהפכת ישמרו את דרך עץ החיים מבוא בית מלך פנימה, כל נקשה ומר נפש לשפוך שם שיחו, יען שמה הוכנו כסאות למשפט וכסא כבוד ינחילו, אך לאשר הביא צרור כספו בידו, מאז מעולם העשר והכבוד אחים תאומים ולא יתפרדו, הדלים והעניים אותם מנע ה׳ מכבוד, על כן צאו צאו יקראו למו משרתי אלהינו, הסירו אזניכם משמוע שירי חזנינו אשר נשלם במיטב כספנו, תפלת העניים תועבה היא לנו כי תראו פני ה׳ ריקם, אין לכם חלק ונחלה בביתו; משוררינו היקרים והמסלאים בפז לא ישירו שיריהם על לב רע וכל השלחנות מלאו בלי מקום בעדכם, צר לי עליכם אחי האמללים אשר בחוץ תעמודו ולבכם ודמכם תשפכו כמים המוגרים ארצה אשר לא יאספו, אתם בבלי דעת תרימו יום יום תרומה לה׳, ובית משכן כבודו הוא עצם מעצמותיכם ובשר מבשרכם, כימי עולם כשנים קדמוניות עודכם מחזיקים בתומתכם להקריב חלב זבחיכם לה׳, לא כאות נפשכם תאכלו בשר כי לא תוכלון לאכול בטרם ברך הזובה הזבח ויקדשהו לעם קדוש, והברכה הזאת תביאו אל בתיכם בכסף מלא; אמנם אחי, אך לשוא תזעקו חמס, כי שומע אין לכם מאת הגבאים, לו לקולכם ישמעו ויחוסו על דל ואביון מאין ומצאו מוצא לכסף הרב הדרוש לכל חפציהם? להקת משוררינו ירבו מארבה ומשכורתם שלמה מעם ה׳ וכל מחסורם על ביתו, ולמה תגרע נחלתם? לא על הגבאים תלונותיכם, כי המה אך צירים נאמנים לשולחיהם הנמו חטאת הקהל היא, ענין רע נתן לנו לאסוף ולכנום, וגם תורתנו ותפלותינו נתן בכסף, ונסלח לכל עדת בנו ישראל כי בני אמנו נחרו בנו ושמונו נוטרים את „הכסף״! אך על זאת אביא אתכם במשפט עיני העדה! הקצור קצרה ידכם מעשות סחר-הכסף הרחק ממקום הקדש? אתם תעבירו קול במחנה העברים: מי האיש החפץ כי יכירנו מקומו, יבא אל בתיכם וישקול כסף ערכו לה׳. ומדוע בחרתם סף בית ה׳ בביאה ותחללוהו לעשות שם מקנה וקנין? והמעט מכם ימי המעשה, כי גם בליל התקדש חג הנורא ואיום תספרו ותמנו, והסופר כותב וחותם? אם יכתב במקדש אדני ביום מועד!! ידי תרעדנה ולבבי נוע ינוע בהניפי הפעם עטי לחוק על מגלת ספר חרפת בני עירי אחי היושבים לבטח אתי כשטן העומד על ימין ה׳ לשטנה אחיה בעיניהם, וכן אני בעינם, כשטן אשר לא יבעתהו קול שופר ולא ישמע לקול מלחשים „ויהי נועם״ שבעים ושבעה. ונקלה עוד זאת כי כחובל נחשבתי אשר יהיה למטה זעם ליסד בן הכות, כלם יבזו את צלמו אף כי שלמה עשהו ליום רעה. ידעתי גם ידעתי כי רבים אשר כמדקרות הרב ירדו דברי אלה תוך חדרי בטנם, ירגנו עלי בסתר אהלם, ומהם יתנו עלי בקולם ויתנוני לפני בן בליעל מדבר אליהם קשות, אבל אנכי לא אחת מפני כל. עיני ראו ולא זר בבית תפלה אשר ראשיו נכבדי עיר, וכל באי שעריו על נדיבי עם אלהי אברהם יתילדו למשפחותם, שמה בערב יום הזכרון הזה בשנה החדשה הבאה לקראתנו לשלום, אחרו העוסקים בצרכי צבור באמונה בנשף בערב יום ברן יחד ככבי נשף לקראת יום תרועה, ויסחרו סחרם קדש לה׳ לעין רואים באין מפריע, הקונים לא שמו על לבם להשיב מעשות חפצם ביום קדש, והמוכרים לא ידעו שבעה, ובראש השנה יכתבון! אשר לא כדת. שתים רעות תעשו וביום המשפט, לא תעשו משפט: בתפלת עניי עמנו העשנתם, ואת המקדש תחללו, יען מה? למען הרבות כסף, הרבות לכם משרתי אלהינו המשוררים והשוערים, אלה מבית ירנינו לבכם, ואלה מחוץ ידכאו אחיכם העניים. לו נחה עלי רוח ראש מטיפנו כי עתה בלשונו דברתי אליכם לאמר: מי בקש זאת מידכם כי ישירו שירי נכר על אדמת ה׳? למה לנו רוב שירים ומשוררים? הבמת-ישחק היה לכם בית ה׳? זכרו ימות עולם, כאשר אבותינו עבדו את ה׳ בשמחה ובטוב לבב ולא שמעו בקול שרים, מדוע נבקשה חדשות, לתת קול זמרה אשר לא כתובה בספר התורה, ועניי עמנו נגרש מהסתפח בנחלתם? אם כמשפטי הגוים אשר נאחזנו בתוכם נעשה, ראו דרכיהם וחכמו, כי לא יכירו פנים בבית תפלה, איש איש כדל כעשיר יבא על מקומו בשלום. רב לנו הנקראים בשם משכילים לשלוח מלאכינו לפנינו אשר ישמיעו במרום קולם, אם באמת ובתמים נדדה עד בית אלהינו לראות פניו, נשפוך כמים לבנו, לא כקול מים רבים. כי אם כמי השלוח ההלכים לאט, וגם המלאך האחד אשר ילך לפנינו לא ישא קולו. בקול דממה דקה, באין עוזר ומושיע, ישאל האלהים, כי צדקתו היא תסמכה וחכמתו היא תסעדהו לפלל בעדנו אל ה׳ ויעתר לנו. — מעט משרתים, מעט משוררים, מעט הכסף אשר נוציא בחצרות אלהינו, העשיר לא ירבה והדל לא יתן מאומה, וחיתה גם נפשו כי תתעטף עליו ולפני ה׳ ישפוך שיחו חנם אין כסף. אם אזנים כריתם לכם להקשיב דברי שיר, הלא כל בתי משחק לפניכם? חלפו הלכו למו הימים הראשונים, אשר ישראל לא התערב בשמחת זרים ובגוים לא התחשב, הודות לאל כי מקומכם לא נפקדו בבית תענוגי בני אדם, ובמקום גדולים תעמדו שמה, ואזניכם תקשבנה רב קשב לקול בנות השיר אשר תצאנה במחולת המחנים. אל תאמרו כי בשיר חדש תתנו כבוד לאלהי הכבוד כי יבוא הנכרי גר או תושב לשמוע שירי ציון בבית ה׳, ואמר רק עם חכם ומשורר הגוי הזה. לא נכחד מכלנו הכבוד אשר ננחל בראש הומיות. לו גם על כל עם ה׳ תנוח רוח השיר וייטיבו נגן, ימצאו בנו. שונאינו ומגדינו ערות דבר אשר לא יראה ולא ימצא. מלבד כי כל הכבוד הזה איננו שוה בנזק העני עמנו אשר לא יוכל לשמוח בבית תפלתו אשר יקרא לכל העמים! נפלאת היא בעיני מאז: מי נתן ישראל כלו ליודע נגן? לכלנו נתן ה׳ אזנים לשמוע ולב להבין חין ערך נעים זמירות, עם עם אלהיו ידרוש, ובצאתו מן הקדש לא ידבר על השירים אשר שררו אנשים, ועם ישראל כי יעבור בסך ביום מקרא קדש מבית אלהים, ישית אך בשיר פיו ולשונו תהלך בחזניו, לא ייעף ולא ייגע להשמיע תהלתם או תהלתם כל היום. האח האח, קולו ערב! יאמר האחד, אתה כאלב השמיע קולו יענהו השני, כשלו עוזריו ונפל עזור ימליץ טוב בעדו השלישי, חזן אורח כי יעבור על העיר לא יביטו אל מראהו ואל קומתו, גם אם נער קטן ודל אשר לא ידע עוד קרא ספר ולשון עברי כמשפט, ינהרו כל העם מקצה ועל כפים ישאוהו מחיל אל חיל, כי זמרה אהבו. יודעי העתים קוראי הדורות מראש! אתם הבינו פשר דבר החידה הזאת ולא אני, אנכי לעת חיה אדברה, כי עת לעשות סדרים חדשים בקרב קדוש היכלנו. רב לנו לצבור כעפר כסף ולפזרהו על עפר ואפר, כסף הקדשים שכח בבית ה׳ מועד ושבת, וגם בראש השנה יכתבון! מי יודע אולי גם ביום צום כפור יחתמון!! את אשר אראה אגיד, ואת אשר חזיתי הוכחתי וערכתי לעיניכם, אם תשמעו ואם תחדלו. אך אם יש את נפשכם כי כאלם לא אפתח פי בשער זאת תעשו וייטב לכם: שלם תשלמונו במיטב כספכם כי אחוק בספר עלילותיכם, אז נכון יהיה לבכם בטוח כי אטמון ידי בצלחת כאשר יעשו מוכיחיכם החכמים אשר תתנו על פיהם, וכסף רב בתוכחתם לבקרים תשקלו, המה ישימו מחסום לפיהם, אבל כל עוד אשר לא עליכם אחיה, כאח כרע אתהלך אתכם וכאשר ידבר איש אל רעהו ידבר אליכם. איש נעמי על אחינו בני ליטא ובני גליל רוסיא החדשה. כבוד ידידי החכם הנכבד... ברגע קטן אשר עזבתיך בעיר מושבך י ק, בעמדנו על המסלה ונדברנו איש את רעהו דברים אשר ישארו  יחד בזכרוננו שמורים לעד, ובתת החליל אותותיו אותות שנים לעורר את אנשי המסע כי יעירו ויכוננו איש איש לקחת עמדתו על מקומו הכן, יען חיש ירוצון האופנים דרכם; ברגע קטן זה תקענו כפינו איש לאחיו, ונפרדתי ממך, ויהיו לי דבריך האחרונים לכתוב לך מאדעסא עיר מושבי מכתב אשר יתכן לדעת ממנו ההבדל הראשי בין אחינו בני ליטא ובין אחינו בני גליל רוסיא החדשה, בכל הנוגע לחיי החברה, ואנכי, כי יקר כבודך לי ולעשות רצונך חפצתי, הבטחתיך על זה, אם אמנם לא עת הגות וכתוב לי העת הזאת, והנני בוא היום למלאות הבטחתי זאת, למחצה או לשליש ולרביע, כפי אשר יספיק לי זמני על זה. והנה ידיד נכבד! אלו היית איש מאנשי המסחר, כי עתה רבת היה לי לדבר עמך במכתבי זה, להודיעך מצב המסחר בין אחינו פה, וקשוריו עם מדינות שונות בים וביבשה, במרבית סעיפיו וענפיו, והייתי יכול להבינך עד היכן כחה של חריצות וכשרון המעשה מגעת, וכמה יקר פה הזמן בעולם המעשה, כהפתגם הנודע „רגעי הזמן נחשבים לדינרים״. בעוד אשר אחינו בליטא יבלוהו על הרוב בבטלה ובשעמום בעולם האצילות, מאפס מעשה, וימיהם יארכו עליהם. או לו היית אומן עוסק באחת מלאכות-יד, כי אז היה נעים לך אם השמעתיך עד כמה חביבה פה האומנות גם בין אחינו, ואיככה היא נותנת פה שכר טוב לעוסקים בה לחיות בריות ולא בצער. בנחת ולא בדאגה, ומעולם לא שמע ולא האזין שום אומן ובע״מ פה מפי איזה איש או אשה כי יש כל צד גנות ובזיון באומנות, תחת אשר ליטא הגאונית - בעניותה — מתקלסת בה. ולא לבד אומנות של חייטים וסגדלרים וצורפים וזגגים וחרשים ונפחים נהנים פה מיגיע כפיהם ומתפרנסים בכבוד, אשר פעולותיהן דרושות לכל בני אדם בכלל, וגם אחינו בליטא לא יכחישו נחיצותן, ויסכימו על ההכרח אליהן, אלא שיש פה עוד מיני מלאכות ואומניות, אשר בליטא המה נעלמים לגמרי, ובכתב האומנות לא יכתבו, או אם גם ידועים המה במדה מרובה או מועטת, הנה המה בעיניהם מהדברים המופרכים לגמרי, אשר אין כל צורך בהם, יען כי בעיניהם המה לא אך לוקסוס ממש אשר אינו כדאי לאבד עליו אף „פרוטה שבורה״. עוד גם להבל ושטות יחשבום, ולמעשה נערות, והצבועים יראו עוד בהאומניות הללו גם איסור, האומניות הללו יסודן ביופי למראה עינים ולמשמע אזנים, ופרטיהן ופרטי פרטיהן של אותן האומניות רבו כמו רבו, ולאיש כמוך אשר ידעתי כי על כל פנים תדעם על פי שקידתך הרבה בספרי הזמן, אחשוב אך למותר להאריך בבאורם. וגם בין בעלי אומניות כאלה ישנם הרבה מאחינו אשר הצטיינו בכשרונותיהם, ורואים ברכה במעשה ידיהם, וכבוד וחן טוב. אבל מאחר שאינך לא סוחר ולא אומן, שהמה המאורות הגדולים — המאירים המתעים והנתעים גם יחד — המשמשים בעולם המעשה, הנה אין לי עמך עסק דברים מעולם הזה כלום, ואבטח כי לא יהיה בלבך עלי מאומה, אם לא אטפל בדברים אשר אשפוט כי אין כל חפץ בם לך לדעתם. ורק הערה קטנה אעיר את אזנך בדרך העברה בענין זה שאנו עומדים בו, והוא: כי השאלה הידועה המפרקת הרים בעולם העשיה על דבר יחס הממון והעבודה, ואשר בליטא תראינה עיניך למדי איככה כל עובד אובד בעניו, ומעבידו יתאמר ויתעמר בו; השאלה הזאת אם אמנם כי לידי פתרון הראוי לה לא באה גם פה, כבכל מקום באירופא, בכל זאת אין להעובדים פה מה להתאונן על גורלם, כי חלקם ישפר להם, ונעימים להם חייהם בעבודתם. אשר על כן אשתעה עמך אך על תכונת אחינו בני הגליל הזה, והליכות חייהם בכלל, ביחוסם לאחינו בני ליטא והליכות חייהם ותכונתם. אם אמנם כי אין כל בריח תיכוני ופנימי אשר יבריח בלבות אנשי המקום הזה פנימה לאחדם להדקם ולחברם יחד כי פה לב כל איש הוא רשות היחיד אך לעצמו ולביתו ועסקיו, וחפצי אחרים טובתם גם דעתם אהבתם גם שנאתם לא יכנסו לרשותו לדור אפילו דירת ארעי עסקי הקהל כיון שנמסרו לידי האנשים הנבחרים לזה, המה מתנהלים על ידיהם מבלי כי יתערב עוד בהם איש זולתם עד מה. וכן עסקי האמונה והדת מתנהלים יפה לאטם מבלי כי דעת הקהל תקח כל חלק בם, תחת אשר בליטא עסקי הצבור ועניני האמונה יתרוצצו בלב כל איש ואיש מבעלי בתי-העיר, ולב כל איש בליטא הוא רשות הרבים לחפצי עצמו ולחפצי אחרים, לחפצי שמים ולחפצי הארץ, ונכנסים ויוצאים בו תמיד אפילו בשעה שהוא טרוד בשלו; הנה לעומת זה אין בין אנשי הגליל הזה גם פרוד הלבבות כלל ומבלי אמנם כי אכחיד מציאותו לגמרי, כי הרי אין לך כלל שאין בו חוץ, אשוב ואומר לך, כי אם גם יש שמץ מנהו, הנה כמעט בלתי מורגש הנהו בחיי החברה. פה יחיו כולם בצל הסבלנות, ולאורה יסעו וילכו תמיד; כאנשים ונשים כולם טובי לב המה, ודבורם בנחת ובכבוד עם כל אדם באשר הוא אדם. לא יעיינו ולא יארבו על דרכי איש ומעלליו והנהגותיו בעולמו, אם בעסקי חול או בעסקי גבוה. לא תצר עינם באיש עושה חיל וצובר הון, ולבבם לא ידע על איש אשר נחלתו שפרה עליו ומטיב לבו בתענוגות החיים. בעוד אשר בליטא פרוד הלבבות שורר בתקפו בין אחינו, וכל הרוחות דובבות זו לזו בלחישה, עיני כל איש פקוחות שם תמיד להביט אך על מעורי כל איש ואיש, וכל אחד כמו נושא שטר אפיטרופסות בידו על חברו לפקוד על מעלליו, ולכהות בו ולהבאיש את ריחו על דבר זה או על דבר זה, עינם רעה תמיד בשל אחרים, עד כי יותר יצטער איש על הפרוטה שהרויח חברו, מאשר יצטער על הפרוטה שהפסיד הוא, ורוח אינ- קוויזיטרית מדברת תמיד מתוך גרונו של איש ליטא, להוציא דבה ולתת דופי ברעהו, לא אך על עלילותיו כי אם גם על הגות רוחו ודברים שבלבו; והיא שעמדה לאותו המשורר בליטא לשאת על אנשי מקומו המשא הזה: ואם גם כה או כה אחי מדופי לא נקיתי כי גם שבתי גם צאתי לא כרצון כל איש יהי וכמה מתאימים וכמה ראוים הדברים למי שאמרם ועל מי שאמרם ובמקום שאמרם! איש עשיר בליטא אדון הוא בעיני עצמו, ונורא על כל סביביו, הוא מרגיש את עצמו בידיעה פנימית כשר ונגיד ומצוה על זולתו, ומגבוה יביט על כל אדם. וריחו נודף שום אריסטיקראטית באף כל הקרב אליו, עד כי הריח חזה יהיה לזרא ולגועל נפש באף איש שחוש הריח שלו בריא. ולדבר המגואל הזה אחזה שתי סבות: האחת, כי היא ירושת פליטה להם מאדוני הארץ אשר בקרבם הם יושבים, שרי פולין, אשר הסכינו לרדות בהאכרים העניים (שמהם לחמם יצא) ולא חשבום אנוש, ויתגאו על כל סביבותם. וזאת שנית, דלות עם הארץ ועניותם הנוראה, וצרכיהם בחיים אשר יעבירום על דעתם וישיבום עד דבא, עד כי גם בעיניהם המה יהיו כחגבים, הם הם הנותנים קטורה באף העשירים כי יתגאו, איש בעל תורה בליטא רוחו גיא בקרבו פנימה, יתברך בלבבו כי כל העולם לא נברא אלא בשבילו, וכי כל אדם מחויב בכבודו „מן הדין״, והבונה הזה, עם בלותו כל ימיו בבטלה, יגמנם תמיד במחשבתו מדוע הסותר הזה יתענג על חייו, ואליו (אל חלת-התבל) לא ישים לב. וקושיא נצחת דופסת את מוחו ותיוהא קא חזי, כי הפיכא ארעא, כי אוי למי שאומנתו בושם, ואשרי למי שאומנתו בורסקי, בתמיה! והו אמנם יחוס קדום בעמנו, מורשה לו משנות דור דור. אולם אם יש בהיחס הישר הזה גם הרבה מן העקמימות, לא נוכל להאשים בזה את דעת העם, כי ביותר האשם תלוי בדעתם של בעלי תורה עצמם, המשכיחים מלבם את הפתגם הנמרץ כי דרך ארץ קדמה לתורה, וכל תורה שאין עמה כו' אך לא כן הוא בגליל רוסיא החדשה, פה עשיר ורש נפגשו ונשתוו, העשיר לא ירגיש בקרב לבו פנימה שום התנשאות ומכל שכן השתררות, על העני ממנו, גאה וגאון שנואי נפש אנשי גליל רוסיא החדשה המה, וגם הרש לא יפול בעיניו להיות נדהם לפני העשיר, השם אדם הוא הוא נקודת המבט לכולמו, ממנה כל משפט החברה יצא, וממנה יביטו על כל איש ואיש לבלי לשלול כבודו, אם אך הוא מתפרנס מעמלו ונהנה מיגיע כפיו, יהיה איזה עמל שיהיה, וגם אלה העמלים בעבודות היותר שפלות ונמבזות בעיני הבריות, גם הם לא יאבדו זכות אדם בה, ויבואו על כבודם. גם פה יכבדו העם את בעלי תורה וחכמה, בכבוד נוסף על הראוי לכל אדם בכלל, אבל לעומת זה אותן בעלי תורה וחכמה לא יכירו את עצמם לרמים ונשאים ברוחם על שאר כל אדם, לא ישישו בקרבם על תורתם שבתוך מעיהם לעשות את עצמם כבני חורין, להתרפק בזרועות העצלות, ולבוא בהגיונם בטענה ובטרוניא על הבריות, רק כל אחד יחפש לו מקור נאמן לחית ידו לאכול משלו. (המשך יבוא)"
021-HZF-1875-10-12-001-20297_toc_7,"-
ידיעות העולם והטבע"," - ידיעות העולם והטבע כח האברים בבעלי החיים. (סוף מגליון גומר 39.) אחרי אשר מצאו החוקרים בחשבונותיהם, כי שוא תחבולות אדם להמציא לו יתרון חדש תחת השמש אשר מנעה ממנו הטבע בתחלת בריאתו, וגם אם יעשה לו כנפים ממעל לרגליו, לא יספיקו לו כח עורקי גופו להתרומם בהם מעל הארץ ולשוטט באויר השמים, שמו מגמת חקירתם לבקש דרך אחרת בהתרת השאלה הזאת, והוא: אם לא יתכן לעשות מכונה בעלת כנפים, ד״מ מכונת הקיטור, אשר בכחה החזק תגיע את הכנפים במהירות גדולה, כמהירות הנשר בכנפיו, והיא תשא את האדם עליה, וגם הוא ימשול בה להטותה לכל חפצו? אבל באופן כזה מצאו בחשבון כי אם יהיה מדת שטח הכנפים בערך כובד גוף האדם, בערך שטח כנפי הנשר אל משקל גופו, אז יתחייב שלכל משקל 18 ליטרות מן כובד גופו, תצטרך המכונה לכח סוס אחד! וגם אז לא יספיק הכח הזה רק להחזיק את עצמו באויר לבד לבל יפול על הארץ, אבל לשוטט במרוצה במהרה כאשר יעוף הנשר יצטרך לכח גדול עוד הרבה יותר מזה, איך שיהיה עכ״פ כל חכם לב מבין בחכמת החדשים, יודה כי להמציא מכונה כזאת, אשר מן משא כובדה 18 ליטרות תוכל להוציא בכחה פעולה גדולה ככח הסוס, הוא דבר נמנע בחק הטבע! כי גם מכונת הקיטור היותר, שלימה בתכלית בנינה בימינו היום, צריכה לאבני הפחם ומים לקיטור לבד, לפחות 40 ליטרות בכל שעה, ואיה אפוא הוא משקל המכונה עצמה, אשר גם היא תכבד במשאה עד כדי חמש פעמים יותר ממה שתכיל באבני הפחם והמים בקרבה? הנה זה יורנו לדעת כי גם התחבולה הזאת אך שוא והבל יסודה, וכל אשר יספרו לנו לפעמים עלי מגידי החדשות מן ממציאי המצאות כאלו. אך חבל המה יחד לא יעלה על לב שום חרש חכם להאמין בנפלאות כאלה היוצאים מגבול האפשרות בטבע ואין להם שום יסוד במציאות. ולכן אחרי כל החקירות והחשבונות האלו לא נשאר אפוא רק יסוד אחד הנאמן בכחות הטבע, אשר בו ישים האדם מבטחו להגיע בימים יבואו למטרת חפצו, והוא כח ההצפה בתוך האויר אשר יצופו בו דברים הקלים לעלות למעלה. כדור הבאללאן כאשר ימלאו אותו באויר יסוד המימי, הקל יותר מאויר הנשימה עד כדי י״ד פעמים, אז הוא צף ועולה במהירות גדולה, ויוכל לשאת עליו עוד משא גדולה כל אשר ירבה כמות גדלו, ההמצאה הזאת נודעה מכבר זה שנים כבירים, ומאז עלה בראשונה החכם הצרפתי פילאטרע דע ראזיער על כדור הבאללאן ביום 15 אקטאבר משנת 1783, רבו למאוד המשוטטים על כנפי הרוח, לא לבד להפליא עין רואים ולהשביע נפש שוקקה החפצה לראות מחזה נפלא, אבל גם לתועליות רבות אשר יש בהן חפץ תכליתי עוד בשנת 1794 נסה שר צבא הצרפתי Marlot בעת מלחמתו את העסטרייכים לעלות על הבאללאן, בכדי לראות ולהתבונן משם על מערכות החיל וגדודי האויב, ואחריו רבים כמוהו; וזה מקרוב בעת מלחמת האשכנזים את הצרפתים בשנות 70—71, מצאו מפלט למו הרבה מתושבי העיר פאריז דרך ענני שחק ע״י תעופת הבאללאן, עד כי מיום 23 סעפטעמבר 70 עד 28 יאנואר 71 עלו מעל העיר פאריז ששים וארבעה בדורי באללאן ויעופו לארבע רוחות השמים, ועליהם נמלטו אנשים הרבה מפני עקת האשכנזים הצרים אותם, כנורע. וגם לחוקרי הטבע היה הבאללאן בימינו היום לעינים, לראות ולהבחין על ידו הסגולות המראות והחזיונות אשר באויר העליון כנודע, ועם כי כבר עברו זה תשעים שנה על ההמצאה החדשה הזאת, הנה עד היום היא על מצבה הראשונה כאשר היתה בעת המצאה, מבלי להגיע אל המטרה אשר קוו עליה מראש להטות הבאללאן בכל אשר יחפוצו, רק באשר יהיה הרוח ללכת שמה ילך גם הוא, וכל עמל החכמים והחרשים אשר השתדלו ויגעו בזה, לא הועילו למו להמציא איזה תחבולה נכונה אשר על ידה ימשול יד האדם על כדור הבאללאן להטותו כחפצו. בעת המצור על העיר פאריז בשנת 1871, כאשר חשבו מחשבות רבות בענין הזה גדולים חקרי לב, נסה סגן האדמיראל להוציא תחבולה נאותה ע״י הנסיון, הוא עשה באללאן גדול המחזיק בקרבו כדי ב' אלפים מעטער מעוקבים גאָזע, ועל הספינה התלויה מתחת הבאללאן הכין לו מאחוריה שתי כנפים עגולים הסובבים על ציריהם, אשר תבניתם כתבנית המשוט אשר יעשו כיום אצל אניות הקיטור הסובב מתחת המים כמו שרויבע. הקוטרים אשר עליהם יסכבו הכנפים היו נטוים זמ״ז, באופן שכאשר יסבבו שניהם כאחד על מהירות שוה, אז יוליכו את הבאללאן ביושר דרכו לפניו, אבל אם ימהרו לסבב את האחד יותר מזולתו אז יטה הבאללאן לפנות אל הצד שכנגדו, אבל הנסיון הראשון שעשה בזה בעת עלותו על הבאללאן ביום 9 יאנואר הראה לדעת כי התחבולה הזאת אינה מספקת להגיע אל התכלית הנרצה, ותחבולה יותר נכונה המציא אחריו de Lome הוא עשה באללאן אשר בתמונתו איננו כדורי. להיותו מתנגד בגודל שטחו מול האויר יותר מדאי, רק עשהו ארוך עגולי כדמות ביצה המחודרת בשתי קצותיה, וכספינה השטה על פני המים, מאחורי הבאללאן פרש גס אשר היה יכול להטותו לפאת הרוח לאיזה צר שירצה, ובקצה הספינה התלויה תחת הבאללאן עשה כנף עגולי גדול מאד אשר היה מתוקן לסבב אותו במהירות גדולה, ועוד תקונים ותחבולות שונות אשר יתר שאת להם מכל אשר עשו לפניו. ביום 2 פעברואר משנה ההיא עלה הוא עם י""ב אנשיו על הבאללאן בעת אשר רוח קדים נשב ממול פניו, ע״י הנס אשר פרש בנטיה לעומת הרוח, וע״י שמונה אנשים אשר סבבו את הכנף במהירות כדי 27 סבובים בזמן מינוטא אחת, מצא את ידו להוליך את הבאללאן כל פעם אל הפאה אשר נטה ללכת שמה, הנסיון הזה הפיח רוח חדש בלבב החוקרים, כי ממנו נוכחו לדעת שיש תקוה אשר בימים יבואו יגיעו אל המטרה אשר כוננו להם מאז; הן לא יבצר להמציא איזה מכונה חזקה אשר תפעל בכחה העצום לסבב את הכנף במהירות גדולה מאד, ד״מ מכונת האויר מעורב עם גאָזע, אשר ע״י ניצוץ עלעקטרי תתלהב הגאזע ויתפשט האויר בכח חזק ככה הקיטור, והיא המכונה הנודעה מכבר בשם וכאשר כן באמת עשה אחרי כן נסיון  יפה כזה החכם Haenlein בעיר מאינץ בשנה ההיא, הוא עלה ויעף בכדור הבאללאן מרחק 92 מעטער בזמן מינוטא אחת, לכל צד אשר פנה אותו. אפס כי בכל ההמצאות האלה השתדלו רק בשנה ההיא ובעת אשר יד האשכנזים תקפה על הצרפתים במלחמות גבורתם, וכמעט נשקטה המריבה ויהי שלום בארץ, נרפו גם ידי הממציאים מלבקש עוד תחבולות חדשות בכרי להביא את הענין הזה היקר מאד בערכו אל תכלית שלימותו, ואולי בימים יבואו יחדשו שנית את המלאכה הנכבדה הזאת להביאה אל המטרה אשר יתאוו אליה בני האדם זה ימים כבירים, לעופף על פני רקיע השמים."
021-HZF-1875-10-12-001-20297_toc_8,חדשות שונות.," חדשות שונות.  מכה""ע מצערניגאוו מספר מן מחזה טבעי נפלא למאד אשר נראה בליל 21 יולי העבר בכפר סלאבאדקע: בלילה ההוא יצאה תבערה מאיזה בתים בכפר, והלהב העולה מהם נאחז פתאום ע״י עמוד אויר המתגולל ועולה כמו עמודי המים על פני הים, או עמודי חול על פני המדבר. המושכים אליהם כל אשר בסביבם עולים ומתגלגלים עד עב הענן היורד לעומתם מלמעלה למטה, הלהב החל להתגלגל בסופה וסערה ולעלות למעלה במהירות גדולה, ועל ראשו נראה כדמות ענן יורד ונמשך מלמעלה אליו בגובה העמוד הזה לא נראה עוד שלהבת אש רק אויר מאיר באור חלש ובקרבו מתרוצצים ברקים רצוא ושוב; כח הרעש בסביבותיו היה נורא מאד, כי משך בכחו מכל צד קורות עצים וגגות בתים וירימם ויגלגלם למעלה כגלגל בסופה, ומבלי לשרפם שבר אותם וינפצם, עד כי שבו ויפלו רסיסים על הארץ. חזות קשה יגידו לנו מכה״ע האנגליים בעולם המסחר, בת מסחר גדולים הולכים ונופלים משנה לשנה, מבלי יוכלו לעמוד על עמדם, בשנת 1871 היה מספר הנופלים ההם 6281 בתים מסחר בסך 14150859 פונט שטערלינג, בשנת 1872 בסך 14257418, בשנת 1873 עלו עד סך 19 מיליאן פ״ש, בשנת 20-1874 מיליאן פ״ש, אשר כל זה יורה על שפל מצב המסחר בארץ אנגליא. ולפי הסטאסטיסקע היוצאת בצרפת נראה טוב הארץ ההיא במסחרה ומרכולתה על אופן נעלה מאד. מן 1 יאנואר שנה זו עד 1 אויגוסט, היה מחיר הסחורות המובאים אליה ממדינות אחרות סך 2378 מיליאן פראנק, והנמכר ממנה לארצות אחרות עלה עד סך 2567 מיליאן, והעדיפה לפ״ז במרכולתה לארצות אחרות במשך 8 חדשים סך 189 מיליאן פראנק, ויותר עוד העדיפה במלאכות הפאבריקען הנמצאות במדינה, כי הנכנסים אליה ממדינות אחרות היה בסך 3127 מיליאן והיוצאים ממנה לחוץ במחיר 1425 מיליאן! המכ״ע Pionier מודיע מן המצאה אחת חדשה אשר המציאו זה מקרוב באמעריקא, והוא טעלעגראף חדש אשר על ידו יוכלו לשלוח ד׳ דעפעשען שונים בבת אחת על חוט ברזל אחד, תחת אשר עד כה על חוט ברזל אחד המתוח ממקום ידוע למקום אחר רחוק ממנו, לא היה באפשרי לשלוח דעפעשען שונים רק בזה אחר זה, כאשר גמרו דעפעשע אחת התחילו השנית, וזולת זה שני דבורים בבת אחת כעין שמור וזכור בדבור אחד היה מן חק הנמנע, ועל כן הצטרכו במקומות רבים למתוח חוטי ברזל במספר ידוע, בכדי שיוכלו לשלוח דעפעשען שונים בבת אחת על כל חוט דעפעשע אחת בזמן אחד. עתה לפי ההמצאה החדשה הזאת יוכלו ד׳ אנשים כאחד לדפוק ד׳ דעפעשען שונים וכולם ילכ רק על חוט ברזל האחד הנמתח לא יותר, — הטעלעגראף החדש הזה הוא עומד כעת ומשתמש בפעולותיו על חוט ברזל המתוח באמעריקא בין העיר באסטאן ונויארק, והוא קנין החברה הגדולה הנקראת (.Western Union Telegraph Co) ולפי דברי המכה״ע הנ״ל בדעת החברה ההיא הוא להקים טעלעגראף הזה בכל ארצות אמעריקא לרוב תועלתו *). אצל העיר גלאזגאוו באנגליא המציאו זה מקרוב עגלה גדולה המוליכה בני אדם ממקום למקום (אמניבוס) במרחק ידוע על מסלת הברזל, באין סוסים, רק ע״י תחבולה חדשה בלחיצת האויר, באופן פשוט כזה: לפני העגלה ולאחריה נמצאו שתי תיבות גדולות סתומות וריקות, בתוכם יכבשו וילחצו את האויר בחוזק ע״י מכונה העומדת בעיר, עד שהלחץ יעלה על כל אצבע מרובע לכדי 200 ליטרות. בעת הנסיעה יפתחו פתח קטן בתיבה שלאחורי העגלה, והאויר היוצא בכח לאחוריה הוא דוחה את העגלה לפניה מצד כח המתנגד (רעאקציאנס- קראפט) והוא חזק כ״כ עד שהעגלה תרוץ במהירות 16 קילאמעטער בזמן שעה אחת! (אפס לבל יפרוץ וישטוף האויר בכח גדול בפעם אחת, הכינו לזה תחבולה נכונה לעצור בעד זרם כחו, רק כפי הצורך לנסיעה במדה ידועה, לפי חשבון *) אמר המו""ול המצאה כזאת המצאתי גם אני מכבר זה תשע עשרה שנה, עשיתי טעלעגראף כזה בפועל, והראתי בנסיון בעיר ברלין בשנת 1856 איך הלכו ד׳ דעפעשען שונים בבת אחת על חוט ברזל אחד, רק באופן כזה, בין ב׳ מקומות רחוקים זמ״ז א׳ ב׳, יכלו לשלוח ב׳ דעפעשען בבת אחת מן א אל ב, ובזמן ההוא עצמו הלכו שוב שני דעפעשען שונים אחרים מן ב אל א, וכולם על חוט ברזל אחד. — היסוד אשר עליו נוסדה ההמצאה הזאת היה בתחבולת העלעקטרא-כעמיא, ר""ל לא באמצעות כח העלעקטרא - מאגנעטיזמוס הנהוג עד היום במלאכת הטעלעגראף, אבל ע""פ סגולת העלעקטריציטעט בפעולת הכעמיא. ועם היות לפי סגולת הכת הזה אין מן הצורך עוד לכלים ומכונות יקרים, בכל זאת לא נתקבלה אז המצאתי זאת, יען חק מוסכם הוא בכל ממלכות אירופא שלא להשתמש רק בכלי המארזע לבד, מפאת יתרונות ידועים שיש לו, אנכי השגתי אז דברי תודה מאת המיניסטעריום בפעטערסבורג על עבודתי בשדה החכמה ופרסמתי כל פרטי ההמצאה הזאת במחברת שנדפסה בלשון רוסיא בפעטערס- онисанiе снособа передачи :בורג שנת 1859, וזה תוארה вухъ различныхъ денешъ и въ го Ле самос врена прiема вухъ другихъ денешъ по олинонъ и гому Ле проводнику, S. Слонинскаго, съ 2 чертешани. С.-Петер- ургъ 1859. ההוצאות מן התחבולה הזאת מצאו שהוא עולה פחות כדי שליש מן ההוצאות הנחוצות לנסיעת סוסים. מדת אורך כל מסלות הברזל הנמצאות כיום בארצות הברית באמעריקא, עולה כעת יתר על אורך מסלות הברזל אשר בכל הארצות והמדינות באירופא! - והנה מספר כל תושבי אירופא (282 מיליאן) הוא כדי ז׳ פעמים ממספר תושבי אמעריקא, הנה נוכל לשפוט מזה בנקל עד כמה עלה מצב אושר המדיני של אמעריקא בערך ארץ אירופא, ויותר עוד נתפלא על ההון והעושר הרב אשר רכשו להם תושבי אמעריקא בערך כל ממלכות אירופא, עד כי השיגו ידם לבנות להם מסלות הברזל באורך רב כזה. לפי דברי מכה״ע היוצאים בארצנו עלה מספר השרפות בכל ארץ רוסיא, בזמן חודש יולי העבר, עד כדי 3665! וההיזק מהם עולה סך עצום למאד, והוא 11,778,508 רובל, וביניהם נמצאו עוד, 349 שריפות אשר עדיין לא נודעו בחשבו כמה היה ההיזק מהם. (המו״ל) פראפפֿעסער ליעבע הפר בארץ סביב עיר אפפארג, ומצא גוית דוב תחת שטח עליון של הארץ, השונה מאד מתבנית הרובים אשר בימינו, לפי דעתו, הרוב הוא ממשפחת ההאלענבאָרען אשר חי בעולם העבר, ויען כי עצמות רגליו מצא שהיו נחתכים בסכין לאורכם, לזאת יחליט, כי גם בעת הזאת היו אנשים אשר כבר עמדו על גרם מעלות הקולטור בעיר דירשויא לקחה ילדה נוצרית אחת בת שמונה שנה את ילדה עברית בת שתי שנים עמה אל חוף הווייכסעל. שמה הפשיטה מעליה את מעילה ומטפחתה אשר מצאו חן בעיניה. ודחפה את הילדה הקטנה לתוך היאור והיא מלטה לנפשה. אולם דייג אחד אשר עמד מנגד וראה את הרצח הוציא את הילדה מתוך הנהר, והביא אותה אל הוריה אשר לא ידעו מאומה מכל הנעשה. וכאשר שאלו את הנערה: מה ראתה על ככה לטבע את הילדה בנהר! השיבה: כי חפצה לטבלה במים (טויפען) למען תבוא לחיי עולם הבא. בעיר אינדייאלאלא (באמעריקא) פרץ רוח קדים ויגרש את מי הים אל תוך העיר, בתי התפלות הרבים ושלש חלקי העיר נהרסו עד היסוד, ואנשים רבים אבדו את חייהם בענין רע. גם הערים היושבות על חוף הים בארץ טעקסאס עומדות בחזקת סכנה. פראפפעס. נארדענסקוואלד אשר שולח במלאכות ארץ שוועדען לתור אחרי חדשות בציר הצפוני כותב כדברים האלה: נסיעתי תביאני אל אשר קויתי זה כמה. הצלחתי עמדה לי לדרוש אחרי טבע החיים אשר על הקאריישען מעער, אשר לא נודע עוד לכל נוסע. על האי ארץ החדשה מצאתי דברים רבים אשר יעשירו את חכמת הגעאלאגיע, הבאטאניק, והצאאלאגיע, בקרב הימים אסע לאי הלבן ומשם מזרחה צפונה, לחקור אחרי מפלאות הטבע אשר לא שזפתם עין אנוש. האדון גינדערזען רב החובל של אנית רעגינא, אשר סבב את האי נאווייא זעמלא, מצא על החוף את ספר האניה „שיף זורנאל״ של הנוסע בארענט שנאבד משנת 1580. הספר הזה עודנו שלם ואותיותיו נכרות היטב, אולם שפת האללאנד אשר בה כתב אז הרב החובל, כבר שונה כעת עד שיצרך העתקה שלמה להבינה. — הכתובות השונות אשר נמצאו חרות על הלוחות אשר נמצאו בחרבות פומפיאנא. העיר אשר הפך הפעזאף באפו ובחמתו (עיין מאמרי „הרי שרפה״) כבר נקראו מידי חוקרי הקדמוניות, וכפי אשר גלו מצפוניהם נראה כי המה כתבי- קבלה ושטרי-חובות על כסף אשר נתן מאת הבאניקירים אשר גרו בעיר מלאה תשואות הזאת. הלוחות האלה מכוסות הנה בקליפת דונג דקה, ועליה כתבו בחרט אנוש את השמות, היום והשנה וכו'. ידוע כי ממשלת רומוניען הציעה בימינו אלה בבית הועד חוק אשר על פיו ינתן גם לאחב״י המתגוררים שמה משפט האזרחים לשלוח ידם במקנה וקנין וכל מלאכת מחשבת, ככל יושבי הארץ מבעלי אמונה אחרת, עד כי סופרי ישראל ברומוניא, העבירו קול במחנה העברים וידיעו תרועת שמחה, כי עתה אפס המץ, תמו רומסי היהודים מן הארץ, ולכל בני ישראל יהי אור במושבותם, למרות עמל כל המתנגדים אשר ילכו בחשך ויצעקו חמס על זאת. אך שמחת חנף היתה Courier de Jassy השמחה עדי רגע, בימים ההם הודיע מכה״ע אשר רוח הממשלה דובר בה, כי הממשלה שבה ונחמה על מחשבותיה אשר חשבה על היהודים, וכאז כן עתה לא ינתן להם חלק ונחלה בארץ הזאת, לא לקנות אחוזה ולא להחזיק בתי משקאות ומשתה וכו׳, ומשפט אחד ליהודי רומוניא או להגרים אשר יבואו אל הארץ הזאת אל שער המצבה אוצר כל כלי חמדה בפהילאדעלפיא תהיה מפלגה מיוחדת אשר תכיל בקרבה מלאכת מחשבת וחרושת מעשה ההודים האדומים בימים הקדמונים ובימים האלה, שם יוכל הרואה לשער בנפשו ולברוא לו מושג נאמן ומקורי, על אודות חיי מנהגי ותהלוכות דרכי פראי אמעריקא, וטרם הגיעו שמה רגלי בני אירופא ויגלו מעל פניה צעיף החשך. בהודו המזרחית יצאו עתה 427 מכ״ע ללשונותם מדי יום. מכ״ע האלה רובם כתובים על טהרת שפת אנגליא ומלאים דה״י חדשות גם דברי מדע כמשפט מ״ע בארצות הנאורות. בארבעים שנה האחרונות עלתה קאסומציאן של הקאווע למעלה לראש, עד כי מסך 190,000 עלתה עד 8,500,000 ככר. ואם כי הפראפיקציאן תגדל מיום ליום, אך המחיר תחת לרדת אחורנית עוד יעלה למעלה כפעם בפעם. הפלאנטאציאנען בהודו המערבית, באמעריקא הדרומית והתיכונית ובבארזעליען ביחוד הולכים ומתרבים מיום ליום, עדי כי כעת מחצית כל הקאפע הסובב בעולם המסחר שנה בשנה נותנת ברזיליען לבדה זה עשר שנים על 8,49,1700 ככר קאפע שנאכלה בשנת 74 נתנה ברזיליען חלקה 4,210,214, יאווע וסומאטרא 1,415,105, ציילאן 850,000, סאן דאמינגע 605 אלפים, הודו המזרחית 412 אלפים ככר וכו׳ בעת אשר הלכה מחלת הקדחת בעצומיה על איי פיליפיניען השתמשו יושביהן לרפאות תעלה במחלה ההיא. בהצמח הנקרא בפיהם Dito אשר הציל אלפי אנשים מרדת שחת. מסבת הדבר הזה, נתעורר הפראפעסער ממאנילליע לדעת מהות הצמח הזה ולהתחקות על שרשיו, ויסע שמה להביאו בכור הבקרת, אשר Bchites הוא הנקרא ברומית Dito הראה לדעת כי הצמח והציר (אלקאלאיד) היוצא ממנו ואשר פיהם יקבל לבו בשם Ditain יש לו סגולת הכינינע הידוע, ביתר שאת ויתר עז, ועוד יתרה לה על אחותה הזקנה לימים הזאת, כי לא תטע בקרב האדם אשר ישתמש בה מחלות חדשות כאשר תעשה הכיניניען בידוע, ועוד זאת שנית כי מחירה הוא קטן מאוד בערך אל הכיניניען עד כי כל קילאגראס אשר יובא לאירופא יעלה רק עד 165 פראנק והוא מצער נגד מחיר הכיניניען. אברהם אבא ראקאווסקי."
021-HZF-1875-10-12-001-20297_toc_9,הערות ובאורים חדשים והשגות.," אמו נתנה לזרים דודיה, כאשר נוכח ממנו ר' מאיר במצאו אותו עושה מלאכה ביום שמת אביו (כמובא במדרש רות לעיל), ואם רבו אלישע מפני שאכלה אמו מאכל ע""ז אשר בהיתר אכלה כי אחזה אז אותה בולמוס בעברה בית ע״ז, ואשר ע״פ דעת חז""ל במשנה (יומא פ״ג): מי שאחזו בולמוס מאכילין אותו אפילו דברים טמאים עד שיאורו עיניו (כי אין לך דבר שעומד בפני פקות נפש) ובכ״ז פעל אכילתה על אחר לרעה; על אחת כמה וכמה ראוי הוא לאבנימוס הגרדי להזהר לבל ימעדו קרסוליו בדרך חכמתו, כי אמו הלא נתנה לזרים הודה - וזאת היתה תשובה נצחית לאבנימוס לבל יוסיף להרגיזו בדבריו ובעקיצותיו על קבלו תורה מאחר. ב) (מדרש רבה פ׳ צ״ב) כיון שנמצא הגביע (באמתחת בנימין) אמרו לו (אחיו) הא גנבא בר גנבתא (בן רחל שגנבה את התרפים) אמר להון: גברא דיוסף יש כאן, שעירים יש כאן, אחים שמכרו אחיהם אתמהא! עכל""ה. ראה במת״כ כמה כרכורים כרכר ליישב המלות „נברא דיוסף״: א) הביא גרסת הילקוט שהשמיט לגמרי שתי המלות „נברא דיוסף"" בספרו, וכבר אמר הגאון מהר""ש יפה כי כמה פעמים שבש בעל הילקוט הגירסא מדעתו במקום שלא יוכל ליישב. - ב) הגיה בעצמו „עבדא"" או עובדא דיוסן (תחת גברא דיוסף). ג) חפץ ליישב גרסת הספר ולא עלתה בידו, כי המלה „אתמהא"" עומדת לשטנו לפרושו - גם הרב בעל יפ""ת בבאורו למד״ר נדחק מאד ע""ש. אבל קורא יקר! ביצת בר יוכני טבעה ש׳ כרכים; וטפת דיו כחרדל אשר נפלה שלא במקומה הוליכה תועה מפרשי המדרש. והאמת כי נקודה המפסקת בין מלת כאן לשעירים נכתבה שלא במקומה וכצ""ל: אמר להון גברא דיוסף (פרוש האיש הממונה על בית יוסף אמר לאחי בנימין) יש כאן שעירים? יש כאן אחים שמכרו אחיהם, אתמהא? ור״ל: למה תתנפלו על אחיכם הקטון בחמה שפוכה ותקראהו „גנבא בר גנבתא״ על אשר גנב את הגביע, האם ישוה עונו נגד עונכם אשר חטאתם כי מכרתם את אחיכם ורמיתם את אביכם בהשעיר (ואמר שעירים בלשון רבים בדרך צחות), וכבר הביא המדרש לעיל (פ' צ""א) נטל יוסף הגביע והקיש בו (בדרך נחוש) אמר להם (לאחיו) אני רואה בגביע ששנים מכם החריבו כרך גדול של שכם ואחר כך מכרתם אחיכם לערביים וכו' עיי״ש. ונראה כי ידע סוכן יוסף ממעשה הזה. וירושלמי ר״ה פ״א) אמר רבי אלעזר פדא, „בסיליום"" או נימוס, אגריפוס, בנוהג שבעולם מלך בו״ד גוזר גזירה, רוצה מקיימה, רוצה אחרים מקיימים אותה, אבל הקב״ה אינו כן, אלא גוזר גזירה ומקיימה תחלה מאי טעמא? ושמרו את משמרתי, אני הוא ששמרתי מצותיה של תורה תחלה נכל""ה. הרב בעל קרבן עדה פירש: „פדא או פרא כמו מן (והוא לשון רומי) בסיליום (מלך) נימוס (בעל דת) אגריפוס (סופר) מן אלו נשמע גדולת הקב״ה עכ״ל. ודחוקו נראה כי הלך אחר בעל הערוך אשר הביא המאמר הזה בשם מדרש ויקרא (ואנכי לא מצאתיו שם) ואולי נוסחא אחרת היה לו לרבנו חננאל, אבל ידיעת לשון רומי ויונית אל- נכון תאיר לנו המאפלה הפרושה על פני המאמר הזה, ובאמת כצ״ל: אר״א פרא, באסיליום, נימוס, אגריפוס. וזה פתרונו: פרא (לפני) בל״י, באסיליום (מלך) נימוס (דת) (ומלת או ט""ס) או גריפוס ט""ס, וצריך להיות מלה אחת אגריפוס (ניכט געשריבען) בלשון יונית, רוצה לאמר: לפני המלך הדת שיתן להעם כאלו בלתי נכתבת, כי אין עליו לקיימה; אבל הקב""ה אינו כן כו' ד) (ירושלמי סוכה פ׳ ה׳) כל מי שלא ראה דופלי איסטוטבא של אלכסנדריא לא ראה כבוד מישראל. „המפרש בעל ק""ע פירש: דו, שנים בלשון יוני, פלי לשון שרים, איסטאטבא לישיבת השרים, עכ״ל. גם פה פירש ללא- אמת, ואיזה טעם יש בדבריו: כל מי שלא ראה שני שרים לא ראה כבוד מישראל? אבל באמת פתרונו האמיתי: דופלי איסטטובא (דאפפעלט-גאלעריא) בל״י, ומן התימה גם על רבינו רש״י ז""ל (שאחריו כפי הנראה נמשך בעל ק״ע) שפרש גם הוא בבבלי מס' סוכה: דיופלי „שני שרים״, ולא ידעתי מה ענין שני שרים לשם? והדוגמא שהביא ממס׳ תענית: לא זו משם עד שבאו דיופלי מרומי איננו דומה כלל, כי התם גרסינן „דיופלי"" ובאורו בל״י (שני שלוחים או שרים) וגם נכון הוא לפי הענין שם, אבל בסוכה (כפי גרסת בעל הערוך המתוקנת) גרסינן „דיופלסטון"" ופרושו, (דאפעלט-פאלאסטין) חיים וויטקינד ומכוון הוא כפי גרסת הירושלמי בפה והבן. הערות ובאורים חדשים והשגות. כל פטטיא בישין; ופטטיא דאורייתא טבין (מד״ר פ״א וירושלמי פ״ט) א) (חגיגה פ""ט) שאל אבנימוס הגרדי את ר׳ מאיר כל עמד דנחית ליורה סליק? אמר לו כל מאן דהוה נקי אגב אמיה סליק וכל מאן דלא הוה נקי אגב אמיה אינו סליק (צמר בן-יומו שלא נתלכלך כשהוא בגיזה עולה לו הצבע, כלומר כל שיראת חטאו קודמת לחכמתו עולה לו. כך נראה בעיני, ורבותי מפרשים כל עמר דנחית ליורה סליק, כל היורד לגיהנם לדין עולה אגב אמיה, עמר בן-יומא שלא נתלכך בטיט עולה לו הצבע, כלומר שיש לו זכיות עולה, רש״י בפרושו), ואין אחד ממפרשי הש""ס אשר גלה פני הלוט הלוט הנסוכה על המאמר הזה בפירושי שתי מלות, גם פתרון הנמשל לפירוש רש""י קשה ליישב מי הוא הנקרא אגב אמיה? מי היא האם? ומדוע זה איפא בחר לו אבנימוס לשון ערומים? ומה ראה מסדר הש""ס להביא המאמר הזה, איזה דבר חכמה יצוק בו? ואיזה יחש וסמיכות לדברי אבנימוס להדברים הנאמרים מלפניהם, ומלאחריהם? והפירוש שהביא רש״י מרבותיו העולה לגיהנם אם עולה, או לא, עוד קשה יותר. מה לו להפילוסוף הזה לשאול את ר׳ מאיר בדברים הנעלמים והנסתרים מה שיהיו אחר המות? וכמוהו כר' מאיר לא סלקו להתם! גם דברי המהרש""א רחוקים ממטרת המאמר הזה, ולפי פירושו הוי ליה לר' מאיר לומר כל דלא הוה נקי אגב אביו ולא אגב אמיה. אבל לפי דעתי כוונה אחרת לוטה בדברי אבנימוס וזהו: הנה אבנימוס הגרדי היה אחד מגדולי הפילוסופים בימיו כאשר העידו עליו חז""ל (ב""ר פ׳ ס״ה, ופתחא דאיכה רבתי) לא היו פילוסופין בעולם כבלעם בן בעור וכאבנימוס הגרדי, ואבנימוס זה היה עוסק גם בחכמת אלהות (מעטהאפיזיק) כאשר נמצאה ממנו (שמות רבה פ׳ בוא) שאל אבנימוס הגרדי את רז""ל האיך ברא הקב״ה את העולם? אמרו לו אין אדם בקי בדברים הללו, אלא לך אצל אבא יוסף הבנאי וכו' עיי""ש. ור׳ מאיר היה אחד מהבאים לשחר את פניו להשתעשע אתו בחכמתו, והמעשה אשר הובא ממנו במדרש רות פ""א יאיר לנו המאפלה הפרושה על פני שאלת אבנימוס לעיל, וז""ל המדרש: אבנימוס הגרדי מתה לו אמו ערב הפסח, עלה ר׳ מאיר להראות לו פנים (לנחמו) ומצא אותן (אותו ואחיו) יושבין אבלים. לאחר זמן מת אביו, ועלה ר׳ מאיר להראות לו פנים, ומצא אותן עסוקין במלאכתן, אמר לו כמדומה לי שאמך חביבה עליך יותר מאביך, ואמר לו לא כן כתיב: „אשה לבית אמה"" ולא לבית אביה, אמר לו יפה אמרת שאין אב לגוי עכל״ה, ונראה כי שאלת אבנימוס בחגיגה היתה אחר המעשה הנזכר ברות, ואז כבר יצא אלישע בן אבויה לתרבות רעה, רועה זונות כמסופר עליו בחגיגה: „אשכח זונה תבעה״ ור׳ מאיר תלמידו עוד חפץ לרדות דבש ממפלת האריה, כאשר נראה מהספור בחגיגה שהיה רכוב על הסוס בשבת ור׳ מאיר תלמידו הלך אחריו ללמוד תורה מפיו, וכאשר זה אבנימוס היה אחד מידידי ר׳ מאיר אשר כרתו ביניהם ברית אהבה, שאלהו בדרך חדה וכמהתל: הלא כל צמר דנתית ליורה סליק (יקלוט הצבע, בניחותא! ולא כרש״י) ורצה לומר: הלא דרך הפילוסופיא לשום מעצור לרוח האדם, ומדוע זה איפוא אלישע רבך נהפכה לו פלסופותו לרועץ והתמכר לתענוגות בני אדם וחלל כל קדש? ואיך לא קלטה נפשו ממר דרור אשר יפוח בכרם הפילוסופיא להיות שליט ברוחו כמוהו (אבנימוס) אשר חכמתו עמדה לו? אין זאת כי לא ידע היטב, נתיבות החכמה, לכן לא יאות לר׳ מאיר להמשך אחריו בחבלי אהבה, על זה השיבו ר' מאיר. בדרך צחות ענה לחכם כחכמתו - „כל צמר דנקי אגב אמיה שליק"", ר״ל הצמר הנכבם על הכבשים בעודם חיים, יתכבם היטב, ולא כן הגיזה מכבשים מתים לא תוכל להתנקות היטב מהאבק ומהעפרוריות שבה, והנמשל: גם אלישע רבו לא היה נקי אגב אמיה, ולא נוכל להאשימו כ""כ אשר התמכר לתענוגות, כי אמו גרמה לו - וכמסופר בירושלמי חגיגה: בשעה שהיתה אמו מעוברת בו, עברה על בתי ע""ז והריחה מאותו המין ואכלה, והיה אותו המאכל מפעפע בה כארסה של נחש (כארס הנחש), וגם רמז לו ר׳ מאיר עוד בהמלות אין נקי אגב אמיה"" לבל יתפאר עוד אבנימוס בחכמתו ובדעתו ולא יאמין בעצמו עד יום מותו, כי גם"
021-HZF-1875-10-12-001-20297_toc_10,על דבר שאלה ההנדסית טבעית מן גומר 35," על דבר שאלה ההנדסית טבעית מן גומר 35 על השאלה ההיא כבר הגיע לידינו תשובות רבות, אבל אין אחת בהן אשר תתאמת עם חוקי הטבע והנסיון, ויש אשר חתרו להבין כוונת השאלה על אופן אחד מן הכוונה האמתית, וע״כ מצאנו נכון לבארה פעם שנית במלות מבוררות ומפורשות יותר. שאלה. שני כלים מלאים מים אב אשר הכלי א עם כל המים שבתובו עומד במקום גבוה למעלה מן שטח המים שבכלי ב, וכאשר נפתח המגופה שבכלי א בכדי להוריק ולשפוך המים ופך ממנו, אז יעלו גם המים מן הכלי ב (דרך קנה חלול) להשפן עם המים שבכלי א, ושני הכלים האלו הם פתוחים ומגולים לאויר וגם קנה החלול אשר דרך בו יעלו המים מן ב פיו פתוח לאויר, השאלה היא איך יהיה תבנית הכלים ההם ערכם וחבורם זל״ז באופן שיתאמת כל מה שאמרנו."
021-HZF-1875-10-12-001-20297_toc_11,," מודעה אל כבוד אחב״י העוסקים במסחר ספרים, שלום כבר הודעתי במודעותי הקודמות כי החלותי למכור הספרים מדפוס שלי לכל מוכרי ספרים, ועתה הנני להודיע כי בעזהי״ת פתחתי סקלאד מכל מיני ספרים, פה ווארשא במקצוע רחוב גאליווקעס ופראנצישקאנער, ואמכור כל מיני ספרים הנמצאים, הן מדפוסי מדינתנו רוסיא ופולין, והן הנדפסים בחוץ למדינה ויש להם מהלכים במדינתנו, והכל במקח קצוב ובתת לסוחרים מקום להרויח כיאות. — ואני מבקש מכל העוסקים במסחר ספרים, כי ייטיבו להודיעני במכתב פתוח ע״י הפאסט, איש איש את האדרעס שלו, ואשלח לו ע״פ בקשתו פרייז-קוראנט מכל הספרים. אנא יקירים אל תחוסו על 4 קאפ׳ דמי פאסט ושלחו לי איש איש את האדרעס שלו בכתב מפורש, כי יש לי חפץ בזה לדעת האדרעס של גדולי המו״ס, למען אוכל להתיעץ עמהם פעם בפעם בעסקי הדפסה, איזה ספרים להדפיס שיהיו דעת רוב הקהל נוחה מהם, וגם לכם תבוא טובה בדבר הזה, כי יהיו עסקיכם ישר מסקלאד של מדפיס, ובלי ספק תמצאו חפץ בזה יותר מאשר עד כה. פרטי אופני המסחר לא אוכל להציג בזה, כי המה דברים שביני לבין הסוחרים ולא נתנו להדרש בפומבי, ואודיעם לכל דורש במכתב מיוחד, אך הודיעוני נא כ״א את האדרעס שלו יצחק גאלדמאן מדפיס ומחזיק סקלאד ספרים בווארשא И. Гольныанъ, иногратвъ Варшава zaak Goldman, Buchdruckereibesitzer in Warschau."
021-HZF-1875-10-12-001-20297_toc_12,," הודעה בימים האלה יסדתי בית מסחר ספרים שונים עברית, אשכנזית, ורוסית, וכל אשר יאבה לקנות לו ספרים אם לעצמו ואם למסחר יוכל לפנות אלי, ואקוה כי יפיק רצון כחפצו למחברים בעמנו אבקש כי יאבו נא לכבדני כל אחד בספרו למבחן, וירשום המחיר ומקום מגורתו, למען אוכל לבוא בברית המסחר אתו, כ״כ יוכל כל איש להשיג על ידי מכה״ע הצפירה והשחר במחירו הידוע, וכן כל שאר מכה״ע בשפות שונות, הכותב אלי יכתוב על האדרעסע מיכאל סלאנימסקי. Миханцу блонинскону. Со Iорская № 26."
021-HZF-1875-10-12-001-20297_toc_13,," . . . איש אחד יודע שפת עבר על בוריה, שפת רוססיא ודקדוקיה, שפת אשכנז חכמת החשבון, יעגראפיע וידיעת גלילות הארץ, אשר הי׳ מורה בבית הספר לבני ישראו במשך כ״ב שנה, מבקש להורות לבני ישראל את שפתם ותורתם באחת הערים או באחד מבתי העשירים. ביכולתו הוא להעתיק מקראי קודש לשפות האלו בלמדו עם תלמידיו. נוסף לזה הוא יודע חכמת הנגינה עפ״י חכמת המוזיק, וקולו ערב להתפלל בשבתות ויו״ט וימים הנוראים. מכון שבתו הוא עתה בעיר ווארשא. Редакторъ-Пздатель S. Сонинскiн"
021-HZF-1875-10-12-001-20297_toc_14,," האטעל סלאוויאנסקי בביאליסטאק! הנני מתכבד להודיע בקהל כי כוננתי פה בית מלון אורחים תחת השם „האטעל סלא-  וויאנסקי"" בבית חומה של הג׳ ר׳ ישעיה ליפשיטץ הבנוי לתלפיות ברחוב לינאווא, הקרוב לחצר מסלת הברזל. פה ימצא העובר אורח מקום מרגוע בחדרים מרווחים ומפוארים בכל פאר וגם מאכלים טובים וערבים. כן נמצאו אתי בתי אוצרות הנדרשים לסוחרים החפצים למלט משא כל סחורה. ע״כ אליכם עוברי אורח אקרא! סורו נא אלי וכל חפצכם אמלא, כי לא לשוא אקוה להפיק רצון כל אורח הבא לחסות בצל קורתי הן בהחדרים המהודרים והן במאכלי מעדנים. Славинская ГостиициHa въ г. BBлосTOкъ . Маковера."
021-HZF-1875-10-12-001-20297_toc_15,," בא רעיונותיהם הברית מעשינובעירם מוויניציא והביא ספרו בידו ביאור רחב על ס׳ תהלים ואיוב (נדפס בזיטאמיר). ה׳ המחבר הזה היה מלפנים סוחר עוסק בפרקמטיא, ועם זה לא מש מאהלי התורה, וכאשר נראה מספרו זה עמל והשתדל הרבה במפרשי התנ״ך והמבארים, עד כי מצא ידו לבאר לפעמים כתובים סתומים אשר בהם, תנוח דעת נפש היפה. נקוה כי רבים ישאו פני החכם המחבר הזה לתמכו בקנית ספריו."
021-HZF-1875-10-12-001-20297_toc_16,," שאלות ותשובות להרב של מאנ' באד׳. ה׳ קאנ' לא ידענו אנה הוא כיום, אל חיים רינהאל"" מכתבו נתעכב על הפאסט ובא עתה לידנו, אל אב' בעס׳ בלאד׳ מקרים כאלו אינם רחוקים, אל .M. P בפראנקפורט וו' מ' מאמרו יבוא בשמו, אל לע׳ דאני׳ בסי׳, אל החכם יח׳ יצ׳ ראז״ש, ענינים ארוכים כאלו לא יתכנו להקוראים, שמה שלחנו, ועשינו כדבריו, אביוואל"" ליו בוואלא׳ בענין הזה קבלנו כבר מזולתו, אל יתר הסופרים נבקש כי יסלחו לנו אם מכתביהם עוד לא באו בדפוס, ויראו אור אחר החג הבע״ל."
021-HZF-1875-10-12-001-20297_toc_17,," הרוצה לכתוב אלי יכתוב ע""פ אדרעססע S. Sionimski in Warschau S. Сонинскiй г. Варшава או"
021-HZF-1875-10-12-001-20297_toc_18,,"  Дозволено Пензуропо. Варшава 30 Сектября (12 октября( 1875 г. - Въ тинограам И. Гольдмана, Мурановская № 24."
