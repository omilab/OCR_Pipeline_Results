article_id,headline,text
021-HZF-1877-11-07-001-40335_toc_1,," - ברוסיא ופולין.  השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו""כ. גב ביתר הארצות 20 פראנק. ב  באמעריקא 5 דאללאר"
021-HZF-1877-11-07-001-40335_toc_2,, E מחירו באשכנז:   14 רייכם מארק לשנה. א בעסטרייך 8 פל׳ לשנה  וכן לרבע שנה. שכר מודעות: מכל שורה קצרה 5 קאפ׳ 3 .
021-HZF-1877-11-07-001-40335_toc_3,מכתב עתי משמיע חדשות בקרב עם מטתן ; מכל ...," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-11-07-001-40335_toc_4,תוכן הענינים.," תוכן הענינים. דברי הימים, גראדנא. פעסט. שקירסטעמאן. ידיעות העולם והטבע. מכרי הפחמים אצל נעווקאסטלע מאת אברהם אבא ראקאווסקי, גלגלי מים מאת נחמיה דוב האפפמאן. דמיונות החכמים מאת אלעזר אטלאס. חדשות שונות. ידיעות תלגרפיות. הודעות, שאלות ותשובות."
021-HZF-1877-11-07-001-40335_toc_5,דברי הימים," דברי הימים אם הנצחון הראשון אשר נצחו הרוססים את התוגרמים תחת פקודת מוקטר-פחה באזיא הקטנה נתן יד לנביאי השלום להאמין כי באה עת השלום, אחרי אשר ע״י המלחמה הוכן כבוד רוסיא, תחת אשר נפגע על יד פלעוונא ועסקי- ואגרא לא תתנגד עוד להצעות השלום אשר יציעו לפניה מלכי אייראפא; עתה בנצחון הרוססים השני באייראפא על יד גארני-דובניק וטעליש, שב הפך לב האנשים ההם לראות ולהבין כי לא בא עוד מועד השלום, כי אחרי אשר פנתה ההצלחה את ערפה אל הטורקים גם באייראפא, הנה מובן הדבר כי לא יכרתו הרוססים כעת ברית שלום עם תוגרמא טרם באו עד אחרית מטרתם, יען כי המטרה הזאת איננה רחוקה מהם מאד, כאשר היתה לפני נצחונם באזיא וגארני-דובניק; ומעבר השני הנה לא נשברה עוד זרוע תוגרמא במדה הזאת, אשר תתרצה לקנות את השלום מאת רוסיא בעד כל מחיר אשר יושת עליה; על כן נוכל להחליט לדבר ברור, כי רחוקה עוד עת השלום וימי המלחמה עוד ימשכו  והנה במדה אשר תלך תוגרמא הלוך ודל וכוכב הצלחתה ירד מטה מטה, כן יוסיפו מכה״ע האנגלים, וביותר אלה אשר רוח הממשלה דובר מקרבם, להעיר את לב העם ולב הממשלה, לבל תשב אנגליא בחבוק ידים, לבל תשקוט במכונה בראותה כבלע רוסיא את תוגרמא. „במשך ירחים אחדים, יאמר מה״ע כמעט שכחו האנגלים כי נוגעים הם בrespon הריב  בין רוסיא ותוגרמא. גבורת הטורקים במלחמתם בעד ארץ מולדתם, הרימה את כבודם בעינינו; אבל ע״י זה שכחנו, כי גם לנו נוגע הדבר ועניני תוגרמא סבוכים ואחוזים בעסקי ארצנו בקשר אמיץ וחזק. וע״כ כל עוד אשר יוסיפו המקרים להראות לנו, כי נשתה גבורת תוגרמא למול רוסיא, כי שוא תתאמץ תוגרמא להחזיק מעמד נגד אויבה החזק ממנה, כן יוסיף לבא פחד בלבנו, לבל יצא לנו נזק מאחרית המלחמה הזאת. כל נצחון חדש אשר תנצח רוסיא את אויבה במערכה בשדה, יוסיף להגדיל פחדנו ודאגתנו, לבל ינהמו האנגלים באחריתם, אם יחבקו ידיהם בחיקם לעת כזאת. לשוא חלמנו, כי בטוחים אנחנו מפחד; לא, נצחונות הרוססים יראו לנו בעליל, כי לא זאת היא המנוחה אשר דמינו לנו; על כן כל אשר תוסיף רוסיא לעשות חיל במלחמה, כן עלינו החובה להשתדל למען השלום, על ממשלת אנגליא להשתדל בכל יכלתה ובכל האמצעים אשר בידה, כי תבא המלחמה מהרה עד קצה. כבר באה העת להדיפלאמאטים להשמיע במרום קולם, לבל תירש רוסיא ארצות לא לה לדעת ממלכות אחרות. אם יהיו לנו בעלי ברית ואם לא - אחת היא; אם יארכו עוד ימי הריב אנוסים נהיה להתערב גם כן נין המריבים. נכון לבנו בטוח, כי לב כל עם אנגליא בלבנו. בדבר הזה״. והנה אחרי כל הדברים הנמרצים האלה, אשר ידבר מכה״ע הקרוב לממשלת אנגליא, וביותר להגראף ביקאנספילד העומד בראש הממשלה, בכל זאת לא נוכל להאמין כי קרוב היום אשר בו תצא אנגליא ממעמד הבינים לצאת לעזרת תוגרמא; בשגם יודעת אנגליא, כי יש אוהבים גם לרוסיא בין ממלכות הארץ, וכל זמן אשר כל מלכי אייראפא שומרים את מצב הבינים, תתיצב גם אשכנז מרחוק, אבל אם תרצה אנגליא לשלוף חרב בעד תוגרמא, אז יוכל היות כי גם אשכנז לא תשקוט במכונה; וגם עסטרייך, אשר תשען עליה אנגליא בסתר לבה, תהיה לה למשענת קנה רצוץ, כי לא תפר עסטרייך ברית שלומה עם אשכנז ורוסיא, הן אמנם בימים האחרונים נשמע לאמר: כי רפתה רוח האהבה בין עסטרייך ואשכנז, יען לא נרצתה עסטרייך לתנאי ברית המסחר אשר שמה אשכנז לפניה, ולא מצאה חפץ בהתנאים הקשים אשר הציע הנסיך ביסמארק לפניה; אבל ביסמארק בעצמו הגיד לא אחת ושתים, כי דברים של מסחר לבד, ודברים של מדינה לבד, ואינם נוגעים זה בזה; ומה גם כי עוד לא נודע באמת אם הופר המשא ומתן בדבר ברית המסחר בין עסטרייך ואשכנז להלוטין, ואם לא יתחדש עוד שנית בקרב הימים , איך שיהיה, הנה נכון הדבר, כי שוא תהיה תקות אנגליא למשוך אליה את עסטרייך לנגד רוסיא, איטאליא גם כן לא תפר בלי ספק את ברית הבינים לטובת תוגרמא, ונהפוך הוא, כי אחוזה ודבוקה היא איטאליא באשכנז ורוסיא בימים האלה, ואין לה כל סבה להפר שלומה אתן. אם כן צרפת היא האחת אשר אולי אליה תשא אנגליא את עיניה; אבל גם מן הארץ הזאת לא תצא ישועה לה, כי אחרי אשר הרפובליקנים נצחו בימי הבחירות את אוהבי המלוכה וממשלת הקיסר הנה אין לדאג עוד, כי תחפוץ צרפת קרבות את מלכי הארץ; הרפובליקנים חפצים במנוחה פנימית וחיצונית, ואם כי גם הם ישאפו נקם בסתר לבם, להנקם מאשכנז נקמת שנות 70—1871; אבל יודעים הם כי לא באה עוד העת לזה, וכי יום הנקמה עוד ירחק חוק; על כן לא תבא צרפת בקשרי מלחמה, ומה גם אודות ענינים אשר כמעט אינם נוגעים לה כלל והנה כבר אמרנו, כי אחרית הבחירות בצרפת אשר צאו מהן הרפובליקנים כמנצחים, הרגיעה את הלבבות באשכנז, ופחד המלחמה סר מנגד עיני הקיסר ווילהעלם והנסיך ביסמארק; אפס אם שלום יהיה בין צרפת ואשכנז, תחת זה פרצה משטמה בין ציר צרפת ובין ראש שרי אשכנז. זה ימים רבים אשר אין לב הנסיך ביסמארק שלם עם ה׳ גאנטא-ביראן ציר צרפת בעיר בערלין. שני השרים האלה היו אוהבים מלפנים; אחרי המלחמה הנוראה של שנת 70 כאשר חפץ ה׳ טיער לשלם כסף הענושים ולהוציא את חיל אשכנז מערי צרפת בטרם בא המועד המונבל. הנה עמד הגראף ארנים אשר היה אז ציר אשכנז בעיר פאריז, לשטנה לו. ה׳ ארנים היה מאוהבי המלוכה ונאמן בבריתו את הקלריקלים, וכל חפצו היה להרכיב מלך לראש צרפת; על כן ירא היה פן יעלה בידי ה׳ טיער לקרא דרור לארצו מחיל האויב לפני המועד הקצוב, ועי""ז יקנה לו לב בני העם, ואבדה תקות אוהבי המלוכה להריח את ה טיער ממצבו ולהושיב מלך תחתיו על כסא צרפת, על כן התאמץ ה׳ ארנים בכל יכלתו לבל יוציא טיער את מזמתו לפעלה וכאשר שלח לו הנסיך ביסמארק את התנאים אשר על פיהו יתרצה להוציא צבאות אשכנז מערי צרפת לפני המועד הנכון טמן ה׳ ארנים את פקודת ביסמארק בסתר אהלו שני שבועות. ביסמארק אשר היה מלא כעס וחמה על הדבר הזה, כי לא ישמע ארנים לקול פקודותיו, שלח לקרוא לו את הגראף גאנטא ביראן ויציע לפניו לבקש את ה׳ טיער למלא ידיו לחתום אתו ביחד על התנאים ההם, ואחרי ימים אחדים יצא הדבר לפעלו: בימים ההם הראה ביסמארק אותות הבה יתירה לה׳ גאנטא- בידאן; אולם לאשר התהלך ביסמארק אתו בגאון וגובה לב, התרחק הגראף ממנו לאט לאט עד כי החלו לשטום איש את אחיו, והנה בימים האלה, פרצה משטמה גלויה ביניהם ע״ד סבת המשטמה הזאת יספר מכה״ע אחד כדברים האלה אחד פקידי החיל האשכנזים הוציא ספר ע״ד מלחמת אשכנז וצרפת האחרונה. בספר הזה יציג הסופר לפנינו את כל סדרי המלחמה לכל פרטיה ואופן הנהגת המלחמה של המארשאל מאק-מאהאן ושל המארשאל באזען, ובא להראות בראיות חזקות, כי הטיב באזען לנהל את דברי המלחמה ביתר תבונה ודעת מרעהו מאק-מאהאן. אמנם להיות הסופר הזה עובד בצבא אשכנז, ע״כ לא יכול להוציא ספרו לאור בלי רשות הנסיך ביסמארק. וכבא הספר לפני הנסיך, מהר הנסיך לתת הרשיון עליו, וגם צוה להחיש את הדבר ולפרסם הספר בקהל מובן הדבר, כי היה זה לצנינים בעיני מאק מאהאן, וגם חרה היטב לה׳ גאנטא-ביראן. לפי הנשמע, הנה יעזוב ה׳ גאנטא-ביראן את כהונתו. לפי הנשמע בימים האחרונים, קרוב הדבר, אשר יקום מיניסטריום חדש בצרפת; אבל עוד לא נודע במי יבחר הנשיא ראשונה, ומי יתרצה אליו לקבל עליו משרת מיניסטר בצוק העתים האלה. (ממערכות המלחמה), ההצלחה, אשר לפני ירחים שנים האירה פניה אל הטורקים כפעם בפעם, פנתה להם עתה ערך במערכות המלחמה, גם באזיא, גם באייראפא. הן אמנם מלחמות גדולות לא היו עוד באייראפא בימים האלה, וגם באזיא לא נעשו חדשות נכבדות מימי נצחון הרוססים על מוקטר-פחה; אולם בכל אלה נשבר זרוע הטורקים בימים האלה שבר אשר לא יוכל להרפא עוד מאחרית ימי חדש יולי ועד עתה מן עצם היום אשר חדלו הטורקים לשבת בחבוק ידים ולחכות עד אשר יבאו הרוססים אליהם להתאחו. היתה פלעוונא משען הטורקים וגאון עוזם. אסמאן -פחה, אחרי אשר קורא דרור לו מתחת שלטון עבדול-קערים-פחה, והסולטאן מלא ידיו לפקד את צבאותיו כחפצו, מהר להגיח מן המבצר ווידדין, ובטרם נודע להרוססים דבר צאתו מקצה המערב, כבר בא אסמאן למחוז חפצו וילכוד את העיר פלעוונא ובנותיה ומצודותיה ויתבצר בהן. ואז יצאו הגענעראלים קרידענער ושילדנער- שולדנער בראש צבאותיהם לנגד אסמאן פחה, ויתנפלו עליו באחרית ימי יולי ובראשית ימי אגוסט, אבל נלחצו אחור בדמים רבים מאד. מן היום ההוא היתה פלעוונא אבן הפינה לכל מעשי הרוססים במערב בולגאריען ולתהלוכות המלחמה במקום ההוא, הרוססים גמרו אמר להבקיע אליהם את העיר הזאת בכל אופן שיהיה, ויאספו שמה חיל גדול, וגם הרומאנים נלוו אליהם, עד כי היתה מחניהם רב מאד, וביום 10 ,11 ,12 לחדש סעפטעמבער התגעשו על העיר משלש פאותיה וירעישו עליה באש נוראה מאד; אפס גם הפעם צר כחם ללכוד את מצודות העיר הזאת, כי מראשית ימי אגוסט עד ימי המלחמה בחדש סעפטעמבער לא חדל אסמאן-פחה לבצר את העיר ולחזק אותה במצודות חדשות, עד כי היתה כמבצר חזק מאד; אכן אם עלתה בידי אסמאן-פחה להפקיע את עצמו מידי הרוססים בחדש סעפטעמבער העבר, בכל זאת לא הצליחה לו לנצח את הרוססים ולגרשם מסביבות העיר, כי אם התחזק הוא על עמדו בפלעוונא, והרוססים נשארו על מקומם מסביב לעיר במצודותיהם אשר בנו להם. בימים ההם נלחם גם מחמד אלי את צבאות הנסיך הגדול יורש העצר, במזרח בולגאריען, ותכבד ידו על הרוססים וילחצם אחור עד מעבר לנחל לאם, אחרי כן עד הנחל יאנטרא, והנה לו חגרו אז הטודקים שארית כחם להגיה למול הרוססים בעז ועצמה במזרח הארץ. לעבור את הנחל יאנטרא ולהבקיע מהרה עד טירנאווא והלאה, אז אולי הצליחה להם לבא להרוססים הצרים על פלעוונא מאחוריהם, בעוד אשר עמד אסמאן מלפניהם, ואז אולי באמת היה נצחון התוגרמים נצחון אשר הביא להם פרי רב, כי היתה אז כל דרום בולגאריען בידיהם, ואולי גם לא יכלו אז הרוססים להתחזק גם בצפון. אולם הטורקים אחרו את המועד! למען הבקיע חיש קל עד הדרום נחוץ היה למחמד-אלי פחה לפקד צבא רב עד מאה אלפים איש ויותר; מלבד זה נחוץ היה, כי סולימאן יעזוב את המזבח הנורא אשר הקריב לו סולימאן עשרות אלפי איש ממבחר חילו, על סלעי שיבקא, יעבור באחד המעברים האחרים לקראת גאבראוו להתאחד עם חיל מחמד-אלי. ואז היתה ידיהם רב להם להדוף את צבאות יורש העצר המעטים מהם אז ממצבם ולהגיח עד פלעוונא, לקרוא דרור לצבאות אסמאן. אכן סולימאן הקשה ערפו ומקנאתו בגדולת מחמד-אלי, או במצות מחמוד-דמית אשר באה אליו מהיכל הסולטאן, נפץ את מבחר צבאותיו אל הסלע, ויעמוד תחתיו ימים וירחים מבלי בא אל מטרתו ומבלי הושיט וד עזרה לרעיו במזרח או במערב הארץ; ביד מחמד-אלי היה אז כחמשים אלף איש, ובחיל הזה היה יכול אז להתחזק על מקומו, אבל לא להלחם מלחמת תנופה עם הרוססים, כאשר הוכיח מלחמת טשערקאוונא; מלבד זה לא היה לב שרי צבאותיו שלם עמו במחנהו; אחמד-איוב פחה הביט עליו בעין צרה, כי זכה לגדולה זאת, אשר חפץ בה איוב פחה עצמו; המצרים מרדו את רוחו וימרו את פיו; בין כה וכה עברה העת. הרוססים אספו אליהם חיל חדש, גם שומרי ראש הקיסר באו למערכות הקרב, וידי הנסיך הגדול יורש העצר חזקו בחיל רב רגלים ורוכבים וכלי תותח, עד כי רב מספר צבאותיו מחיל הטורקים העומדים נגדו, ולא יכלו עוד הטורקים לעבור הלאה, ונהפוך הוא כי נלחצו עוד לעזוב מקומות אחדים אשר נאחזו בהם. אחרי כל אלה מובן הוא, כי לא יכול עוד אסמא פחה לקוות כי ממזרח הארץ תבא ישועתו, לכן השתדלה הממשלה לשלוח לו עזרה מן המערב, ולתכלית זאת בא שעפקעט פחה בראש צבאותיו לעיר ארחאניע, ויעבור ממנה והלאה להתאחד עם אסמאן-פחה, והרוססים לא יכלו עוד לעצור בעדו, כי היו מעטים במספר מדרום לפלעוונא, ורק רוכבים וכלי תותח אחדים היו שם תחת פקודת הגענעראל קרילאוו, עד כי צלחה לשעפקעט-פחה להביא חיל וצדה וכלי מלחמה לפלעוונא פעמים. שעפקעט-פחה העמיד גדודים אחדים באיזה מקומות בדרך ההוא; אך מספר החיל הזה מצער היה; על כן כאשר עמד הגענעראל הורקא בראש צבאות הרוססים העומדים שמה, וגם משך אליו עוד חיל חזק רגלים וכלי תותח, לא יכלו הטורקים עמוד בפניו, וינוסו או נפלו שבי בידי הרוססים שתי פעמים, הפעם הראשונה ביום 24 לחודש אקטאבער אצל גארני-דובניק, ובפעם השנית ביום 28 אצל טעליש, והמקומות קרובים אלה לאלה; מספר השבויים הנופלים בידי הרוססים בשתי המלחמות ההן היה כשבעה אלפים איש, וביניהם גם כשתי מאות פקידי צבא, וגם שני פחות וכלי תותח אחדים כעת ראו גם מכה״ע הנוטים אחרי תוגרמא בכל לבם כי מצב התוגרמים ברע הוא. מכה""ע .N. Fr. Pr מודה בפה מלא כי סכנה רבה מרחפת על פני אסמאן פחה לעת כזאת, כי מי וחיש עזרה לו? סולימאן עומד על מקומו והרוססים נצבים לנגדו בחיל גדול מאד. גם הדרך משומלא עד פלעוונא רחוקה מאד; וידי רעוף פחה רפות וידיו מלאות עבודה להפקיע את מעבר שיבקא. מידי הרוססים; אסמאן לא יוכל לעשות עוד גבורות במלחמה, סוף סוף לא יוכל לעמוד בפני הרוססים המקיפים עליו מארבע רוחות, רק דרך אחד נשאר עוד לפני תוגרמא, והוא להחיש ישע לאסמאן - פחה מעבר המערב אבל עד כמה תוכל תוגרמא לאסוף תחת דגלה במקום אחד חיל גדול במשך שני שבועות, בין כה וכה, הנה נסה שעפקעט פחה עוד הפעם ביום 31 אקטאבער להבקיע מעיר ארהאניע אל מחנה הרוססים אשר בטעליש, אבל הוכה אחור וינם מנוסת חרב, אחרי מלחמת שעות אחדות כבדה מאד לפי דברי מכה״ע היתה שם מגפת הטורקים רבה מאד, עד כי נסו בלי סדרים איש לעברו ונפזרו לכל רוח, ומצודות ראדימירצא נפלו בידי הרוססים . והנה מה יעשו הרוססים כעת, אם ירעישו מהרה על אסמאן מפנים ומאחור, בטרם תמצא יד הטורקים להחיש עזרה לו, או יעמדו מסביב להעיר ויחכו עד אשר יציק המחסור את אסמאן פחה להתגרות הוא בהרוססים במלחמת תנופה - זאת לא יוכל איש לדעת. מכה״ע .Pol. Corr מודיע, כי הרוססים יאספו עוד כשבעים אלפים איש חיל, והחיל הזה יעבור את הררי הבאלקאן ויגיח למול אדריאנאפאל, בעוד אשר ישמרו הרוססים את צעדי סולימאן במזרח בולגאריען ויקיפו על אסמאן פחה במערב; ואם יבאו הרוססים עד אדריאנאפאל, אז תבא עת השלום, אם אמת בפי מכה״ע הזה ואם לא, הימים הבאים יודיעו, לפי הידיעות האחרונות מאספים הטורקים חיל רב מדרום להררי הבאלקאן. בארץ אזיא הקטנה לא נעשו חדשות נכבדות על שדה המלחמה במשך שבוע העבר. מוקטר פחה אשר נגף לפני הרוססים, התאחד עם ישמעאל פחה, ושניהם שבו עם צבאותיהם אחור על הדרך העולה לערזערוס, אך לעומת זה התאחד גם מחנה טורגוקאסאוו הרודף אחרי מוקטאר, עם המחנה של היימאן אשר בקש להשיג את ישמעאל פחה. ואלה המה דברי  המכה״ע רוסקי מיר: „מבלי לכחד, ראוי להגיד דברי אמת ומשפט על זריזות מוקטאר פחה ותבונתו, כי אחרי המכות הגדולות אשר הוכו צבאותיו ונפזרו לכל עבר, השכיל לקבצם במהירות וחריצות יתירה, להביא נקבציו בדרך אחד, ולנהלם בדעת ותבונה לשוב אחור על סדר נכון; וכמוהו גם ישמעאל פחה, אשר ידע להזהר ולהמלט כרגע, בטרם תגיע אליו הרעה, עד כי נעלם פתאום מעיני צבאותנו החונים על יד איגדיר, ומצא לו דרכים נכונים להגיע ולהתאחד עם מוקטאר פחה, בכדי לעמוד עמו אצל קעפריקאיי, אשר הוא מפתח המנעול להמבצר ערזערום. כפי הנראה, יאמר המכ״ע הנ״ל, גם התאחדות מחנה היימאן עם צבאות טורגוקאסאוו. באה יצאה לפעולת ידים, רק לאשר היימאן הלך אחרי עקבות ישמעאל בברחו מפניו״ העיר קארס כבר באה במצור על ידי צבאותינו החונים עליה מסביב, וכבר החלו להרעים עליה בכלי התותח אשר הקיפוה. מקאנסטאנטינאפאל מודיעים כי בתוך המבצר קארס נמצא מזון וצידה על ירחים אחדים, וכמאה ועשרים כלי תותח עומדים על חומות המבצר. גראדנא. מה מאד התענג נפשנו בקראנו זה מקרוב מאמר אחד במכה״ע הרוססי (גאלאס No. 229) מאת סופר רוסי המספר בתהלת הגדוד אשר יצא מפה עירנו גראדנא כדברים האלה: המחנה מגראדנא בזעם תצעד ארץ תוגרמא, ותגרת מלחמתה את אויב בשער תסער להפיצם; ומי יאמי לשמועתנו, העברים ישימו רגליהם כאילות ואין קצה לגבורתם, מהגדוד keckinנry כלם העברים לא יכהו ולא ירוצו עדי גברו על האויב; את העברים אשר כלם יבזו ישחקו ילעגו עליהם, נחת זרועם הראו, ובמלחמת תנופה נלחמו וכו'. - המלחמה הזאת תהיה אות לבני ישראל, כי לא עם קטן הוא כאשר בו ימאסו כל דוברי רעה, כבודו עתה עליו יראה. ממזרח ארץ יתראה כי אהבת הממשלה נוססה בו, באין פוצה פה ומצפצף עליו; בצאת הגדוד מפה שחקו עליו, כי רבים מאנשי הצבא עברים המה, ועתה מני יעקב מושכים בקשת ולא יחטיאו המטרה, כבמלחמת אשכנז את צרפת בשנת 71 כבמלחמה ההיא, חשפו היהודים ימין עוזם בעד אהבת ארץ מולדתם ובעד רגשם למלכיהם. לא עוד יבוש יעקב ופניו לא יחודו, יתן אלוה כי בשובה ונחת ישובו אחינו הרוססים אל אדמתם, ולא ישא גוי אל גוי חרב ולא ילמדו עוד מלחמה. קלמן ברוך ליכטענשטיין פעסט. כאשר הודעתי לקוראי הצפירה היקרה, כבר נפתחו שערי בית חנוך הרבנים פה בעירנו, ורבים קוו כי ינהרו אל הבית מרחוק ומקרוב למאות בחורים, לשאוב שם מבאר חכמת המורים אשר נקבו בשם מטעם הממשלה להיות שם לרועים נאמנים. אולם לא כן היה, ומספר כל הבחורים שמה לא הגיע עוד לי״ח - והוצאות על הבית רב הם, עד אשר יגיע על תלמיד אחד היום יותר מב' אלפים זהובי כסף לשנה — ולכן באמת יאמרו רבים, כי דבר ה׳ יקר בימים ההם, וכי בימים קדמונים מחלק שמיני בשמינית מסכום ההוא, היו תופסים ישיבה לחמש מאות בחורים ולזון אותם בלחם ספוקם, והיו אוכלים לשובע נפשם, הגו בדת אל חי כל היום, ולמדו גם תורה לשמה. אולם ימים הראשונים כבר נפלו כי לעת ההוא גם הרב היה מסתפק במועט, והיו גם רבים מיושבי על מדין בכסא הרבנות אשר בימים ההם לא קבלו שכר רק לשם שמים — והיום ובזמננו גם הצדיק שבתוכם שאול ישאל מה יהיה שכרו, ואם חיה יחיה הוא עם בני ביתו לתת להם כדי צרכם וספוקם לרוחה - ואם ימעטו משכרו יבעט בשארית נחלתו — וגם הבחורים אינם היום כבימי קדם, אשר אמר מי יתן לי מלון אורחים, ופת לחם צר במלח אוכל ובתורה אני עוסק. הבחורים היום גם הם כבר יפנו מעט לתענוגי עוה״ז, ולא יבקשו רק לחם לאכול ובגד אחד ללבוש בו וגם אור נגה עליהם, ללמוד בספרי חכמה, ולדבר בלשון הארץ כאשר יאות לרב ותופש תורה לקרוא בספרי חכמה, וזאת נותן לו עדי וכבוד גם בקרב העמים, אשר עליהם ואמר: רק עם נבון וחכם הגוי הגדול הזה. ולכן עלינו היום לבקש רק דרך הממוצע ליחד באהבה תורה ומדע, ובראשם וראת אל חי והזמן יגיד אם בדרך הזה ילכו המורים והתלמידים שם בבית הספר, כי רק אז יגיעו הם אל מטרת חפצם ורק אז גם ברצות ה׳ את פניהם ישלימו כולם עמם יחד והיה זה שלום באהבה גמורה, סלה. להם הם, תבשיל טוב, בשר דגים, וכל מיני מטעמים והשתיה כדת, עד אשר נשאר להם לקחת מהנותר על הדרך, ואחרי אשר אכלו ושתו ברכו את ה׳ ואלפי תודות וברכות נתנו להנדיבים והישרים בלבותם אשר קבלו פניהם בסעודת מצוה רבה כזו, ובקול ששון ושמחה נסעו לדרכם צלחה יורבארגה. ושני מחלוקת 11 טע 12 טע ראָטע, נשארה לעמוד פה עירנו עם הכפרים הסמוכים, על ימות החורף, ובתוכם נמצאו שקירסטעמאן. אנשי עירי טובי לבב, כבוא אליהם השמועה ביום ש״ע כי מחר ביום ש״ת יעברו דרך מחנט שני באטאליאן מגדוד קאמסקי, ובתוכם ימנו כחמשים וששה אנ״ח עברים, עבר אליהם רוח נדיבה (כאשר הסכינו לזה) להכין עבורם אוכל להשיב נפשם העיפה מעמל הדרך וידידנו ה׳ נחום יעקב פיינבערג, וה׳ מארעץ פֿיינבערג, והאחים הנדיבים ה׳ משה פיינבערג, ה׳ גבריאל פֿיינבערג, נדבו ראשונה סך עשרה רו״כ, וקבצו נדבות מאיש איש כפי ערכו, והכינו מקום לבשל, בבות האשה המפורסמת מרת איטע בת המנוח המפורסם מוה' שלום פיינבערג ז""ל. והאשה הנ""ל עם שתי בנותיה ועם שתי בנות ה׳ נחום יעקב הנ״ל, לא נתנו שינה לעיניהם, אפו, בשלו, כל הלילה, עד אשר הכינו עד הבוקר כשמונה ועשרים איש מבני אמונתנו, קם והתעורר ידידנו ה׳ יהודא ליב יאבלאנסקי מבאראק, ומהמון טרדותיו בהר לו עת לעסוק בדבר מצוה כזו. להכין עבורם מעמד לבשל להם אכילת צהרים בכל יום, ושלש פעמים בשבוע בשר, וביום השבת יהיו אצל הבע״ב, והאשה החשובה מרת מרים תחיה אשת הנגיד מוה׳ יעקב וואלדמאן, נדבה לזה בס״ה 4 רו״כ בכל חודש. וגם כל אנשי עירנו. הגם עיר מצער היא, ואנשיה מעטים, בכל זאת איש איש כפי ערכו נדבו לדבר מצוה הזו, וכל אחד נותן במוקדם נדבתו אשר התחייב לכל שבוע, והאשה דאברע בת ה׳ שלום מייעראוויץ מיורבארג. התנדבה לבשל עבורם על הוצאותיה. דהיינו עצים ומלח וכו' והנני נותן תודה וברכה אל כבוד ידיד ה׳ וידיר נפשי הרב הגדול בת״ו דרשן מפואר כש""ת מוה׳ אברהם שמואל נאוויאזקע נ""י החונה בווילאן, אשר יגע בכל כחו להטיב מצב אנ״ח, נסע לסרעדניק והנדיבים ישרי לב הבטיחוהו לעזור לאנ״ח העומדים בגבולנו לערך 12 רו״כ לכל חודש, יהי זכרם ברוך, ולא אמנע כבוד וברכה לידיד נפשי המופלג רודף צדקות מוה׳ משה קלמן, וה יצחק ליב בר׳ העשל מסרעדניק, אשר קבלו עליהם הטורה לאסוף הנדבות ולשלחם אלינו, וביחוד ברכה לראש משביר האברך מוה׳ מתתי׳ דור פיינבערג נ״י, אשר מכספו הזיל והלוה סך חמשה עשר רו״כ להכין צידה בעת האסיף, ממעמקי לבי אברך אותם לפני שער בת עמי במ״ע הצפירה, למען יראו אנשי ערים הקטנים ויעשו כמעשינו אליעזר רישמאן שו״ב, איש פאניוועז"
021-HZF-1877-11-07-001-40335_toc_6," ידיעות העולם והטבע
 מכרי הפחמים אצל נעווקאסטלע","  ידיעות העולם והטבע  מכרי הפחמים אצל נעווקאסטלע (המשך מגליון 41) בראשונה יעשו את המנהרות הגדולות והקטנות על סביבותן עם מכונותיהן הרבות והעצומות, אשר יעלו ממעמקי ארץ את המים אשר יזרמו בחלקת השדה מקום שכבת הנחלים, ויעצרו במים לבלי יחבלו את מעשי ידיהם, והמלאכה הזאת היא הכבדה והיקרה בכל המלאכות וכסף תועפות דרוש להוציאה לפעולת ידים, כי עמוק עמוק יחפרו את המנהרה הגדולה עד תחתית שכבת הגחלים, ופעמים רבות במקום אשר מעינות נכבדי מים יזרזפו ארץ, יחפרו את המנהרה העקרית הזאת עד כאלף רגל בבטן האדמה ואת כלה יצפו בקירות ברזל מוצק מבית, אשר מים לא יעברו דרך בה, והוצאות המלאכה הרבה הזאת יעלה לפעמים עד מילליאן זהובים, ואחרי אשר יכלו את המלאכה הזאת, אז יוסיפו ויחפרו מסביב להמערה הזאת כשנים ושלש מנהרות קטנות וצרות ממנה, אשר דרך שם יעלו את הגחלים ממחצבת בור נקרתם, לאור באור החיים על פני תבל ארצה. סביב סביב אצל קירות המנהרות האלה יסובבו במעגלה מסלות ותהלוכות רבות אשר עליהם יוציאו את הנחלים בסוסים או בעגלות צב, ובעוד אשר פה בירכתי בור מחשכים כל ודים מלאות עבודה לחפש מטמוני מסתרים ואוצרות חשך הנה שם למעלה חדשים לבקרים מעפר יצמחו, בתים רבים וגדולים בנוים לתלפיות מכלל יופי, ומכונות רבות ויקרות הדרושות אל החפץ מאפס ותוהו, בין לילה יבראו ויציצו מהר כעשב הארץ. פי אדוני המכרה היא צוון ורוחו הוא קבצן על עברי פי פחת האלה. על פני כל מלא רוחב המנהרות מסביב, וישרו ההדורים ישימו רכסים לבקעה, ובלוחות ברזל עשת יכסו את פני האדמה מסביב, ושם יקבלו את הגחלים בצאתם מצר מעונם על ארץ רבה. משם ילפתו ארחות דרכם ויסולו ארחותם מעגלי ברזל הנטושים מסביב כעין הרשת אל בתי המסכנות והאוצרות, אשר שם יאצרו ויחסנו הנחלים בטרם צאתם לנוע אל ארצות מרחקים. בעוד כל יד עמל תעמול ותיגע בירכתי בור. עוד בטרם לדת רגבי הגחלים הראשונים אשר יריקו את המים מעמקי ארץ וישפכם על פני חוץ, ובכח אדיר, וחזק קל כברק יעלו אל על את הגחלים מסתר קברם, ואת המכונות אשר רוח מלפניהם יעטוף (ווענטילאטארען) אשר יחליפו את רוח-הקטב בעמקי שאול על רוח צח שפיים השורר בחוץ. במרחק פרסאות מספר יבנו מסלות ודרך או מעגלי ברזל, יחצבו תעלות רבות וגדולות לשים במדבר מים לעבור שם אני שיט וצי אדיר אל מקום אשר יהיה רוח אדוני- הנחלים ללכת, בתים ומשכנות מבטחים יבנו לתלפיות לבעלי הפקודות המנצחים על המלאכה, אם מקום המכרה רחוק מאדם העיר, גם לכל העושים במלאכה יכינו משכנות ויעשו להם בתים וכן יצמח מעפר כפר חדש או עיר- מושב עוד בטרם ראו ראשית, ובטרם תתגלע גם עגלה אחת המלאה לה נחלים, וככלות המלאכה הזאת אשר מארבע עד חמש שנים יעמלו בוגיה בה, אז בקול המון חוגג ומחול משחקים יחוגו את יום תחלת מעשיהם להוציא פרי מעלליהם מעפר ארץ ולשבוע מטובם אשר רכשו למו בעמל נפש ויגיע כפים בירכתי בור במחשכים במצולות אשר יומם חתמו למו ואור חשך בעריפיה, שם יתקבצו לנקבציהם כל ההמון החוגג החופרים בארץ אשר חשך משחור תארם, ובקול תרועה וגיל הידד כדורכים יענו ויעמסו את הגחלים על שכמם לתתם בטנא, ועל שפת הבור יקבצו יבאו אנשים רבים לבושי מכלול אשר יצהלו מטוב לב ויקבלו את בכורי מעשי ידיהם אשר יביאו את המנחה בכלי לא טהור, ושם בראש מרומים כחתן יכהן פאר וישב ראש אדוני המכרה, אשר לו המדהבה הזאת אשר תתן מעליה הזהב, וידו הפתוחה ומי יסגירנה, עדי כי לפעמים שבעה ימים יחוגו וישמחו, ואדוני המכרה ישביע רצון וירנין נפש עבדיו ומשרתיו עושי רצונו. אם מכרה אחת כזאת אשר היא באחת, בודדת במועדה, תדרוש לחפצה אלפי רבבות שקל כסף, אשר לא יודע כי באו אל קרבה, הנה עוד יתרה יעשו אדוני המכרות האלה, כי יחדו יתקעו יד וייסדו אגודתם עלי ארץ לבצע מלאכות גדולות ונוראות, ולבנות בנינים גדולים ועצומים הדרושים לחפצם יחד המה ישימו מעקשים למישור וארץ נשמה אשר לא עבד בה בן אדם ישימו לארץ נושבת, ישימו הרים לדרך ועל עמקי שאול יטו מעברות תלויות ועומדות, מנהרי נחלי מים יסירו כל אבן נגף וצור מכשול למען שם אניות יהלכון ובלכתן! לא תכשלנה, המה יבנו להם נשרים בני ענק, חופים על שפת הים, ויחצבו תעלות ואפיקי מים רחבי ידים, אשר כל רואיהם ישתומם על גודל המלאכה ורב האוצרות אשר הזילו מכיסם להוציא הדבר למענהו, ואולם אך כשחוק הוא לבני אנגליא האיתנים מוסדי ארץ, אם יחדיו ישימו להם ראש לבצע מעשי תקפם וגבורתם אלה, ולשים להם על עפר בצר, ואם תבקש להביא חשבון ולכונן לחקרם לדעת מה כל החרדה הגדולה הזאת למה יריקו צרורות כספיהם לשום במדבר דרך במקום אשר לא עדה עליו שחל אם תבקש חשבונות רבים, אז תמצא כי אך למען שנים שלשה אגורות נחושת אשר יעלה להם פחות על כל ככר וככר יעשו זאת, וכהנה רבות הלא מצער הוא, אך מי חכם ויבן את זאת כי אחת ממכרי הגחלים אשר בין גדולים תתחשב, תוציא דבר יום ביומו עד עשרת אלפים ככר, ואם נצרף את כל האגורות האלה אשר יחשבו מעלות בתוהו יחדיו למספר הככרים אשר יוציאו שנה בשנה, אז נחדל מספור כי אין מספר, ואז נבין ונשכיל, כי כל זה שוה להם להוציא מיליאנען שקלים, למען יוכלו להוזיל על דמי החובלה עד מקום המכירה או הקאנסומציאן, עד כשג פרוטות או פחות. מעגלי הברזל הרבות הנפוצים בכל ירכתי ארץ אצל כל מכרי הפחמים למקומותם, יחדו במסלתם ילכון איש לדרכו יפנו, עד אשר לפני התעלות העשויות לדבר לפני חוף הים או הנשרים, ישימו להם ראש אחד ויחדו יתלכדו ולא יתפרדו, ומשם ירוצו אורח על מסלול ודרך אחד אשר לוחות ברזל יכסוהו, ואשר דרך „סטייט"" קורא לו, על הגשרים והמעברות האלה ישנם פתחים עשוים מעשי ידי אמן, אשר יסגרו מעצמם אם אך תסור מהם יד המעצור (פאלטהארען) ומתחת השערים האלה יעמדו הכן ויפערו פיהם לבלי חק, האניות אשר התעתדו לקבל את הגחלים ולשאת אותם בחיקם אל המקום אשר שם ינועו מרחוק לגור, עגלות הנחלים אשר ירוצו ולא ייעפו מבלי אשר יחולו בהם ידי אדם, בבואם לפני הפתחים האלה. על ידי מכונה העשויה לדבר אשר תדע מועדיה יפתחו מוסרותיהם ומבלי אשר תגע בהם יד בן-איש, תריקנה את כובד משאן אל תוך האניות אשר תשמורנה את עת בואנה, וכאשר תתרוקנה העגלות אז יסגרו את עצמן על מסגר בטוב טעם ודעת, ועל המסלה ההולכת במורד, על ידי כובד המתנגד ישובו וירוצו העגלות הרקות אל המקום אשר יצאו משם. המכונה אשר על האניה תבחר ותלקט את הגחלים אחד לאחד, ותביאם בכור המבחן לדעת איזה מהם יכשר לתת לו מהלכים בשוק המסחר אלה אשר משחתם בם, תלקט ותזרה הלאה אל תוך הדר בירכתי האניה, והיו לבער להאניה בעצמה, עדי כי בכל עבודת הובלת הגחלים ממקום מחצבתם אל מקום אשר יעברו ארחות ומים, אך המעכאניזם לבדו עושה מלאכתו באמונה וכחות הטבע הזלים מכחות האדם יעשו בכל מלאכה דבר גדול או קטן, ואין איש אתם; והדבר הזה אשר ישוה פרי לבעליו עד מאד. הוא יתיר לנו את החידה אשר תהיה בעיני כל איש כספר החתום, לאמר: איכה יוכלו בני אנגליא אשר אין ק לכל המון הכסף אשר יפזרו על המכרות, ואשר שם שכר האדם פי שנים היא מבארץ אשכנז ושאר ארצות היבשה איך יוכלו המה לראות שכר טוב בעמלם, במכרם את הנחלים בזול הרבה מבכל ארצות תבל? ממכרי הפחמים הגדולים אשר באנגליא, הכי נכבדים המה אלה אשר במחוזות הצפון קארט הומבערלאנד, דורהאם, יארק נאטטינגהאס, דערבי סטאפפֿארד, לאנקאסטער, וקומבערלאנד שדרת הגחלים אשר בהמכרות האחרונות, יגיע עד 7 רגל בעבי גבו מגנו, אך אלה אשר בסטאפארד יגיעו עד 30 רגל לפעמים ישכבו הגחלים כפולים ומכופלים, שטח על גבי שטח, ואך שכבת עפר דק יפריד בין הדבקים, ואם כי יש אשר המערה תהיה מכופלת עד שנים עשר פעמים, אך בכל זאת אך שטח אחד יכשר לבעליו להוציאו מעמקי בור, והנשארים לא יצלחו למלאכה, כי משחתם בם. גחלי נעווקאסטלע ישפיקו אור הום לכל יושבי לונדאן העיר הגדולה לאלהים, והנחלים האלה שמן חלקם ויפיצו אור יקרות וקפאון כאשר תאחז בהם האש, מבלעדם יפרדו הגחלים באנגליא והיו לשבעים ראשים, אשר גם יפרדו לפלגותיהם מן אלף המיליאן צענטנער גחלי אבן אשר תוציא בריטאניא שנה בשנה, יהיה לבער ללאנדאן לבדה כמאה וארבעים מיליאן צענטנער, מאה וששים מיליאן יאכלו בתי מלאכת חרושת הברזל, שאר בתי מלאכת עבודה יאכלו עד 280 טיליאן. מעגלי הברזל ואניות הקיטור, 90 מיליאן ועד 25 מיליאן יצא לחוצות אייראפא ושאר גבולות ארץ. — שלש מאות חמשים אלף נפש אדם יעמלו במכרי הפחמים ובכל עבודת מלאכה הדרושים לחפצם, וכסף משכורתם עולה שבוע בשבוע עד 2 מיליאן זהובים. במכרה אשר אצל נעווקאסטלע יעבדו 9000 אנשים אשר יטעינו את הנחלים וישלחום בים דרך 27,000 סירות דוגה, וגם אחד עשר אלף ציים אדירים יובילום אל מקום המועדה, ועל האניות האלה ישרתו יותר מן מאה ועשרים אלף מלחים ותופשי משוט, המון רב אשר אין כמספרו בין כל חיל הים ואניות המסחר אשר לארצות צרפת, עסטרייך פרייסען ורוסיא גם יחד! — אורך מסלות הברזל אשר יובילו ממקומות המכרה עד מקום המכירה או הטעינה הוא 1900 פרסאות, יותר מאשר היה לפני שנות מספר על כל ארצות היבשה יחדו. (סוף יבוא)"
021-HZF-1877-11-07-001-40335_toc_7,"גלגלי מים (שטרודעלן, מעער-ווירבעלן)"," גלגלי מים (שטרודעלן, מעער-ווירבעלן) (המשך מגליון 41) הרבה ספורים נפלאים ומבהילים יספרו חכמי הנוסעים בספרי מסעותם ע״ד תכונת טבע הסציללא בכלל ושברי-האניות בפרט, אפס אנחנו לא נלאה את הקוראים הנכבדים בהכברת ספורים הרבה, ונציב פה רק לדוגמא ספור קטן אחד משבר- אניה (שיפסברוך) אחת אצל הסציללא, אשר הנוסע לאצצארא שפאלאצאני הנזכר ראה זאת בעיניו, הלא כה דבריו: ויד היום בהיות הבקר בקר לא עבות, ואנכי יצאתי מחדרי לשאוף רוח צח, והתיצבתי על גבעה גבוהה אחת להשקיף דרך הפערנראהר על שטח פני הים לעומת גלגל המים סציללא בהביטי כה מרחוק התבוננתי כי הזרם העז והרוח הצפוני אשר אתא אז מחדרי תימן, יוליך מרחוק על שטח הים אנית תורן אחת גדולה למאד במהירות גדולה באין שום מגור ומכשול מנגד, מדגל האניה הזאת הכרתי כי הנה אנית-סוחר ממארזאלע. ויהי כאשר היתה כבר בעצם מצר-הים ממעססינא; והנה התבוננתי כי עבים שחורים כסו בעבי גבי מגניהם את פני רקיע השמים וערפל חתולתם. הרעמים השמיעו קולם בגלגל, והחזיזים האירו מרגע לרגע את חשכת העלטה אשר על פני שטח המים, רוח סופה וסערה קם והתחולל בתעצומות עוזו, רגע הים ויהמו גליו, וזרם מי התעלה החליף את כחו משנה ויעשה כמרקחה, האניה היתה למשחק למו ותנוע הנה והנה כנוד הקנה במים אדירים, אז הכירו אנשי האניה כי איד גדול נכון לצלעם, וחשבו כי במעט רגע יהיו לברות לשיני הסציללא האיום והנורא, המלחים והנוסעים התאמצו בכל כחם להסיר מהרה את תרני ומפרשי האניה ולהוציא את המים מתוכה אשר השליכו הגלים בחמת קצפם. עוד לא השפיקו לגמור את המלאכה הזאת, והנה הגלים הנשאים וזרמי המים העזים התחילו להתפרץ בתוך האניה בכח משנה מבתחלה, אז נפל על כל הנוסעים אשר באניה פחד וחרדה גדולה, כל פנים קבצו פארור וכל לב תמס יהלוך וכבר אמרו בלענו! ויורו המלחים משני כלי תותח לאות עזר וישע, וכאשר הגיעה הבשורה הזאת לאזני האנשים העומדים על החוף להגן בעד האניות החושבות להשבר, שמו נפשם בכפם וימהרו לשוט באני שיט שלהם אל האניה ולהחיש ישע להנוסעים, ואחרי תלאות רבות וכבדות אשר יעברו גבול נפש האדם הצליח חפצם בידם להציל שלשים אנשים ממות ולהביאם על החוף, והאניה עם יתר אנשיה במספר מאה ושמונים, נהרפה בתוך הסציללא וגלגלי המים הסבו אותה והניעוה במעגלה מסביב להסלע באין מעצור, עד כי לאחרונה הפכוה על פניה וכל הנוסעים האומללים ירדו בתהום רבה, והאניה נשברה ונתפוצצה לרסיסים קטנים! נחומי נכמרו על החזיון הנורא והמבהיל הזה ובלב רגש קראתי: אתה! נוראים מעשי הטבע ועצומים הרוניה! ועתה אחרי אשר תארתי לפניכם קוראים משכילים את תכונת טבע הסציללא בדברים קצרים — יוסיף הנוסע הנזכר לספר - קומו ולכו אחרי אנהנכם ואביאכם בקרבת גלגל-המים השני האריבדעס שמו, ההאריבדעס ישתרע בלשון הים (מעער- בוזען) לא רחוק מן החוף הנקרא בשם Punta Secca, ובפאת המערבי יתנוסס המגדל המאיר (לייכטטהורעס) המאיר, נתיב למהלך האניות בליל אישון ואפלה, כדי שלא יטו מדרך הישר להשתמר מאבני הנגף וצורי המכשול. — כל חכמי הטבע וכל נוסעי הים הגדולים יחליטו בפה אחד כי ההאריבדעס הוא גלגל מים (שטרודעל) היותר איום והיותר נורא בתבל ארצה, ואין בכל הימים משלו, כל הנוסעים יבחילו ויפחדו מעזוז נוראותיו, ורק למשמע אזנים ישערו שער ויתפלצו ממקומם בשומם על לב את סכנת המות ופלצות נצחת המרחפת על פני הנוסעים אשר על פי המקרה וההזדמנות יעברו דרך לשון הים הנורא הזה. — המשורר האממער היה הראשון אשר הודיע ליושבי תבל ושוכני ארץ בשיר השנים עשר משיריו אשר שר על אודות הים ומלואו (אדיזעע) את פרשת גדולת ההאריבדעס ותוקף עזוז נוראותיו בדברים נמרצים וברום מתק מליצתו, בחץ שחוט לשונו ישפוך בוז וקלון על אלה החכמים אשר החליטו בספריהם כי החאריבדעס איננו גלגל מים (שטרודעל) כ״א זרם עוז ונמהר למאד ולא יותר, ויוכיח בושתם ואולתם על פניהם בראיות ברורות ונכוחות הלקוחות מידיעות העולם והטבע, כי שגו מאד בהשערתיהם הכוזבות האלה ועותו הישרה. גם החוקר הטבעי בופפאָן יתן אוזן קשבת לדברי האממער ויחליט ג״כ בחלק שני מספרו הנחמד „תולדות הטבע הכללית״. כי ההאריבדעס הנהו גלגל מים איום ונורא אשר אין השתוות ודמיון לו בכל העולם כלו. — הסופר הקדמון שטראבא יביא כס' הששי מספריו המחוכמים ויחזק את השערת האממער בדברים האלה: „זרם העז ושטף הנורא של ההאריבדעס — אמר שטראבא — בלע אל קרבו פעם אחת אנית תורן גדולה בשוטה כשלשים פרסאות איטאליעניות הרחק משם. בהיותה לא רחוק מן החוף הנקרא טאראמעניום או טאאראמינא, וכח המושך של גלגל-המים האיום הזה משכה אל קרבו ויהרסה עד היסוד בה"", רבים יספרו כי בתוך החאריבדעס מצאו הדיגים את גוית הצולל (טויכער) המפורסם קאלאס פעסקא שמו, בהראותו פעם אחת להמלך פרידריך מסיציליען את חריצותיו הנפלאות בהדבר הזה, אשר ירד שלש פעמים רצופים לתוך ההאריבדעס פעם אחר פעם, ועד מהרה עלה מן התהום הנורא בלי שום אסון ונזק, אפס בירדו פעם רביעית במצולה, עזבזהו כחותיו ויצלול כעופרת ולא נראה עוד. בכל דברי חכמי קדם אלה וראיותיהם הנכוחות לא השתפקתי עוד, ועוד לא נמלא חשק לבבי על דבר תכונת טבע הדבר הנפלא הזה, ולהתחקות בעצמי על שרשו מאד אבתי, חתרתי בכל עוז לבוא עד חקר החאריבדעס על נכון, ולדעת בברור אם אמת דברי חכמי קדם הנזכרים, המחליטים כלם בפה אחד כי ההאריבדעס הנהו גלגל-מים, וראו זה מצאתי: ההאריבדעס ישתרע במרחק 750 רגל מחוף הים אשר אצל מעססינא, יושבי המחוזות האלה יכנוהו בשם „קאלאפארא״ (הוראתו מגדל המאיר הנחמד) יען כי ישתרע לעומת מגדל- המאיר המתנוסס על החוף לשם ולתפארת, ויש לאל ידי האדם לראותו בברור בהיותו עוד במרחק איזה פרסאות איטאליני ממנו. מדי יום ביומו בעת עלית או שקיעת הירה, יתחיל הזרם הדרומי או הצפוני להתנוסס בשטפו הנורא, ולעשות את מעשהו בעזוז נוראותיו והמית סאונו שש שעות רצופות באין מעצור, ובעת התחלפות שני זרמי-המים האיומים האלה, ישתרר על שטח הים דומיה איומה למאד, משך זמן רבע שעה ובעתים רחוקות שעה שלמה, ואחרי כן יתחיל בעת שקיעת הירה הזרם הצפוני לזרום בתעצומות עוזו מסביב להחאריבדעס, עד אשר יעשה את כל שטח הים כמרקחה. אנכי ירדתי בתוך אני-שיט, ובלוית ארבע מלחים עצומים וגבורי כח שחתי אל ההאריבדעס. פחד לבבי התגבר עלי מאד ודמיתי בלבבי כי בעמקי מצולה יובילוני המלחים, בראותם את פחדתי וחתת לבבי נחמוני והבטיחוני כי לא יקרה אותי שום אסון ונזק לרגלי ההאריבדעס, וכי לשוא כל החרדה והפחד הזה, כי אין פחד, ואחרי אשר שטנו שעה שלמה באין מעצור, הגענו למחוז חפצנו. כאשר התרחקנו מן החוף אך מאה צעדים, היה כבר לאל ידי לראות מרחוק את החאריבדעס ולהתבונן עליו בברור בתבנית סיר נפוח, וכל עוד אשר האני-שיט שטה הלאה, הגיע לאזני סאון ורעש המים הכבירים והמית שטפם מסביב לההאריבדעס עוד יותר ויותר פקדתי על המלחים לעגן את האני שיט, בכדי שאוכל להתבונן עליו היטב מכל עבריו מסביב ולבוא עד תכונת טבעו על נכון באין מפר דבר; ולשמחת לבבי אחרי ההתבוננות והחקירות הרבות והשונות, הצליח חפצי בידי לבוא עד תכונתו ולדעת על נכון, כי החאריבדעס הנהו גלגל-מים נורא ולא דבר אחר (סוף יבוא)"
021-HZF-1877-11-07-001-40335_toc_8,דמיונות החכמים *)," דמיונות החכמים *) כשלשים שנה מלפנינו, אחד מגדולי חכמי צרפת, פראנציא אראגא, המיוחד בהשקפותיו הנשגבות, וכן בשכלו החודר העיר באחד מספריה על שאלה אחת נשגבה: „האם נוכל לפי מצב הידיעות בימינו אלה, להגיד מראש את אותות ורוחות השמים, או האם נוכל לקוות כי ימים יבואו בהתפתחות החכמות, כי אז יהיה בכחה להגיד את כל זאת?״ אחרי השקפותיו ומשפטיו יגזור, כי זה הוא מסוג הנמנעות, ובכל אשר תתנשא החכמה למעלה ראש, לא ימצא — לפי דעתו— אחד החכמים אשר יטריד את שכלו בדברים כאלה, כן חשב *) העתקה. חכם מפורסם ברבע-מאה שנים מלפנינו; ואנחנו מה נענה אחריו? כפי מצב החכמה בימינו אלה, לא ימצא אף אחד מן החכמים, להוציא משפט חותך כזה. אמנם כן אנחנו לא באנו עוד לכלל זה, כי להגדת האותיות מראש. מהנחוץ לימודות חזקים לפי משפטי ההנדסה, והעת אשר נגיע לזה עדנה רחוק למאד, בכל זאת הלא רבות כבר נעשה בזה לבוא אל המטרה כנודע, עד אשר לא יסתפק שום חב בהויתם. אבל נפש האדם לא תאמר הון בהמצאותיו הנשגבות, כי כל אשר יעפיל האדם עלות על שלבי סולם הטבע, כן יראה את נפשו חסרה עוד עשר ידות יותר מלפנים; ולכן אם גם מצא האדם פתח בחדרי הטבע להגיד האותיות לאחור את אשר לא עלה על לבו ימים מעטים מלפניה — נפשו לא תמלא בכל זה, ועוד יתרוצצו בקרבו רעיונות ודמיונות חדשים, והוא: האם יש בכח האדם להוליד את הגשם או יום צח כפי הדרוש לחפצו: השאלה הזאת, בהשקפה ראשונה, יוכל היות כי תחשב לאי כבוד לנו, יען כי היכולת להוליד את הגשם או יום בהיר בשחקים, יחשב לאחד מנפלאות הכל יכול, אבל בכל זאת היו גם ישנם אנשים אשר לא כן יחשבו; להם נוכל לחשוב גם את הנודע ה׳ באבינע, אשר מת זה כארבע שנים. החכם הנודע הזה, היה פראפעססאר בבית המצפה הפאריזו, וחבר לבית עקד-החכמה, אחד מבעלי שכל בריא, ובקהל בעלי הדמיונות לא יחד כבודו; לכן אדמה כי לא אמצא אשם נפשי אם אשים את מבטי על מחשבת חכם כזה. הן גם מאתנו לא נכחד כי הוא רק אחת מדמיוני החכמה, אבל הלא לא נשכח, כי כל מעשה היה מחשבה בתחלה, וממשפטי החכם אראגא הנזכר נלמדה דעת לבל נוציא משפט חותך בדברים כאלו באבינע, בשנים האחרונות לימי חייו, חשב למצוא אמצעי אשר על ידו נוכל להחליף את האיקלים ממערב אייראפא, לקיץ-עולמי. גם להוליד את הגשם על אדמת אייראפא לפי רצוננו; מחשבתו הנשגבה לא מצאה מסלות בלב מי, משך כל ימי חייו, ורק תלמידו החכם מאלאפער הוא אשר באר מחשבת רבו בפרט היסוד אשר בנה עליה באבינע את כל דמיונו, הוא פשוט למאד, עד אשר נוכל לבארהו במלים מעטים, והוא: להחליף את מרוצת השטף הגדול בתוך ים האטלאנטי, הנודע בשם נאלף - שטראם, השטף הזה — יאמר החכם הנודע, מארי האמעריקאני — נוכל לכנות נהר בתוך הים, הנהר הזה לא יחסר מימיו בהיות חום רב, ולא יעבט את דרכו מכל סערת הים הגדולות, חופיו גם תהומו המה מים קרים. והוא - מים המים; לשון ים המעקסקאני, יתאר את מקורו, וים הצפוני אשרתו. בכל חלקי התבל אין נהר אשר יתחרה בגדלו מרוצתו הנמהרה תשוה למרוצת הנהרות מוססיסיפו או מאראניען. על איזה דרך ישטוף נהר כזה בתוך ים גדול ורחב ידים? לשון ים המעקסיקאני וים האנטילי אשר מימיהם יחמו במעלות גבוהות למאד מחום קרני השמש בין שני עגולי ההפך (ווענדעקרייזע) יתארו שני תוצאות גדולים. האחד נודע בשם המשוויי עקוואטראיאל, והשני בשם גאלף שטראם; האחרון יאחז דרכו מלשון ים הנזכר דרך לשון הבאהאמי ומשם צפונה עד ראשי האטעראס ובאנאק, הסובבים את האי נייפונדלאנד שמה יפרד לשני ראשים, האחד יאחז דרכו הלאה צפונה, השני מזרחה לחופי אייראפא; גם מהזרם האחרון יקרע חלק אחד אשר יסוב את מהלכו לאחור. ויפול בים הסארגאססי באמצע ים האטלאנטי. להשטף הזה תקריב אייראפא את תודתה, בעד אוירה הטוב והממוזג. רק הוא יסב כי על האיים מבריח ים הלאמאנשי, ועל החופים המערביים מאי אירלאנד, יגדלו תחת שמים מגולים, הרסים ופרי העדן. (סוף יבוא)"
021-HZF-1877-11-07-001-40335_toc_9,חדשות שונות.," חדשות שונות. הגביר הנודע ה׳ באראן פאן הירש שלח זה מקרוב ל מאה אלפים פראנק ליד החברה כי״ח בפאריז, לצדקה בעד היהודים המגורשים בבולגאריע, והנפצעים לרגלי המלחמה שמה כנוצרים כמחמדנים. מעיר טונים וממדינת מאראקא מודיעים להחברה כי""ח, כי בימים האלה החלו הישמעאלים לצרור את היהודים ולגלות קנאת דתם נגדם ביותר, איזו משפחות ישראל נהרגו מידי מרצחים, ופקידי הממשלה לא יתנו לב להביאם במשפט, ומאז שמעו הישמעאלים את נצחון הטורקים על שדה המלחמה בחצי האי באלקאן, גבה לבב המון העם וירהיבו עוז נגד התושבים החוסים בצל ממשלות אייראפא. אורך כל מסלת הברזל הנמצא כעת על פני האדמה בכל הארצות והמדינות, הוא לערך 3 מיליאן וויערסט, וכח כל מכונות הקיטור ההולכות בימינו אלה, עולה לערך 4,150,000 בח סוסים. שעור המרחק אשר ירוצו כל עגלות הקיטור במשך שנה אחת, הוא כדי 884 מיליאן וויערסט, והוא כדי כ״ב אלפים פעמים מכפי סבוב כל כדור הארץ, או 2528 פעמים כמרחק הירה מן הארץ. בארץ נאייקאלאדאניען נמצא מין עץ אחד נקרא בפי התושבים Nicauli, אשר עליו מוציאים ריח טוב, ורוקחי סממנים יעשו מהם מין שמן מריח, והוא נפלא מאד בסגולת קליפתו, כי אינו נשרף באש. השוכנים בין נטעי עצים האלה הם בטוחים ממחלת הקדחת המצויה שמה למאד, ובהיות העץ הזה מזריע זרע הרבה, ונטעיו גדלים במקומות יבשים כמו בלחים, בהר ובשפלה, ע״כ תשתדל ממלכת צרפת לטעת מין עץ הזה בארץ אלגיר, מפאת פעולתו הגדולה לנקות האויר בסביביו. לשלוח אגרות ע״י יונים פורחות התחילו להשתמש זה מקרוב גם יורדי הים באניות ומצאו בזה תועלת גדולה, מכה״ע האנגליים יספרו, כי בשנה זו הרבה מן ספני הים אשר הלכו על ים הצפוני לצידת תנינים, לקחו עמהם בצאתם יונים מלומדות לשאת אגרות, ואחר איזו שבועות שלחו אגרות צרורות בכנפיהן, להודיע לביתם כל קורותם, עסקי צידתם, מתי ישובו מנסיעתם לביתם, וכדומה. כבר הודענו בשעבר מן המסחר שהמציאו, באמעריקא להביא בשר שחוטה דרך הים לאנגליא, על אניות בנויות להחזיק בהן גלידי קרח ותבן. עתה יודיעו המכ״ע הצרפתים כי זה מקרוב הביאו בשר בפעם הראשונה לפאריז. הבשר התמהמה בדרך ממקום צאתו באמעריקא עד בואו משך 105 יום, ובבואו לפאריז מצאוהו עדיין יפה במראיתו וטעמו כאלו נשחט בתוך מעל״ע, ונמכר בזול, אשר ע״כ יקוו כי יתרחב המסחר הזה למאד, ויביא תועלת גדולה לתושבי פאריז אשר שמה הבשר יקר ביותר במדינת צרפת נהגו האכרים מאז לגדל בביתם את השפנים (קאנינכען), כי בשרם רך וטוב לאכילה, ואולם זה איזו שנים שמו לבבם לגדל הרבה מאד מהם, בעבור שערותיהו הרכות והיפות אשר יעשו מהם בבתי המלאכות חפצים יקרים, בעד ליטרא אחת שיער ישלמו עד 12 פראנק, ובאיזה מקומות נמצאו אכרים אשר להם ג׳ וד' אלפים שפנים העומדים לגיזה, כי יגוזו אותם ג׳ פעמים בשנה ומביאים שכר טוב לבעליהם (זכרון לנפש). רבו בנו כהיום יודעי נהי הקוראים בשערים אל אבל, על כל נפשות מת אשר ימות בעירם. לו לכלם נבכה, כי עתה באין הפוגות עפעפינו יזלו מים, כי מתינו ורשאינו כלם בני אלהים המה אנשי השם, אלה בצדקתם כהררי אל יתהללו, ואלה בעשרם וכבודם אשר ינחילו לבניהם אחריהם, נאהבים ונעימים לו בחייהם ובמותם, ומי גבר יקשית כאבן לבו ולא יזרום דמעתו? על כן חלילה לי לאחוז גם אני דרך נשים המקוננות לקרוא לבבי ולמספר בגוע אחד מאחינו, אנכי המתאבל על מת ואנכי אנכי אנחמכם, לא שר ושוע נפל בישראל. ידעתי את נפשכם לא תבכו ולא תספרו למתי כי במה נחשב הוא. מעט ורעים היו ימי שני חייו, בדמי ימיו הלך ערירי בדרך כל הארץ, והוא בן בלי שם על פני חוצות, אבל זה שמו אשר אקרא לו „איש עברי״; כי מלבד אשר היה נבון ומשכיל בכל דרכיו, היה אחינו העברי בכל לבבו ובכל נפשו ומאודו, שפתנו העבריה היתה שעשועיו יום יום, וספרותנו חבל נחלתו; על כן למען לא ימחה שמו מישראל לנו המשפט להקים שם המת על נחלתו, ויציב לו במכה״ע הצפירה יד ושם טוב מבנים ומבנות, ישמעו העברים וידעו כי נפש יקרה נכרתה מקרבם, הוא אלכסנדר בן לוי יצחק טארנאפאלסקיע, גוע ויאסף אל עמיו ביום א׳ י״ד מרחשון, בשנת תשעה ועשרים לימי חייו, נפשו תשב בסתר עליון וזכרו איש נעמי לא יסוף מקרב יודעיו, ומקרב  "
021-HZF-1877-11-07-001-40335_toc_10,"*
ר
ארלארר
.
עו תלג פיות מהממשלה","  ר ארלארר . עו תלג פיות מהממשלה פעטערסבורג 22 אקטאבער. ביום 18 עבר החלוץ ממחנה הגענעראל היימאן עד העיר קעפריקיא, אשר כמעט יצא משם המאסף מן מחנה מוקטאר וישמעאל פחה, ופנו לדרכם אל חסון קלע, חיל הרוכבים שלנו הדביקו אותם בלילה ויכו מהם עד מאה איש, והנשארים נסו בבוקר יום 24 הגיעו חיל הרוכבים שלנו אל חוסן קלע, והאויב בא אל דעבעלבאיני לעמוד תחתיו עם כל צבאותיו, וגם חילינו מתאספים לבוא שמה."
021-HZF-1877-11-07-001-40335_toc_11,," „דבר חדש"" לוח עברי בשפת רוססית לשנת 1878 למספרם, כולל : מלבד סדר הימים והשבתות והמועדים החנים אשר לב״י: א) ראשי הימים בתולדות חיינו מבריאת העולם עד הזמן הזה ב) דברים נחוצים וכוללים ע״ד הלוח העברי וענינו, ג) פתרון ובאור כל חג ומועד בקצור נמרץ, וד׳) זכרונות לנפשות חכמינו ורבנינו שהלכו לעולמם בחמש שנים האחרונות ע״י ח״י גורלאנד הוכן והובא לדפוס היושב ודורש בזיטאמיר, מחיר הלוח הקטון הזה 10 קאפ׳. וכל הרוצה לאספו הביתה יפנה בטובו אל המו״ל הנזכר, ויקבל המבוקש, וזה תוו: . И. Гурллилу въ итомiръ."
021-HZF-1877-11-07-001-40335_toc_12,," בקשה. יוסף (יוסל) בן יעקב פֿוקס מעיר זיעליכאוו (מחוז שעדליץ), שנותיו בארבעים שנה, קומתו ממוצע, עיניו בלאה, שערות ראשו וזקנו בלאנד, פניו עגול כתפיו רחבים, מלאכתו סורק צמר (סוקעניק), זה חמש שנים עזב את אשתו בזיעליכאוו מעוברת, חמשה שבועות אחר חתונתו, ונסע לווארשא ונשא אשה אחרת, בהודע לאשתו השנית כי יש לו אשה בזיעליכאוו, הכריחתהו לגרשה, ואחר הגידושין נסע לביאליסטאק, משם כתב לאשתו מכתב אחד, ומאז עקבותיו לא נודעו. האשה הרכה האומללה מבקשת ומתחננת מאת קוראי הצפירה, כל מי שיראה או יודע את אישה ע״פ הסימנים הנ״ל יהיה מטובו להודיע לה ע״פ האדרעססע הכ״מ. ואולי נשא באיזה מקום אשה, ידעו אנשי המקום כי יש לו אשה המתגוררת בפה לוקאוו האדרעססע ושמה זיסל . Г-ну Х. Л. Мушкату, г. Луковъ С. г."
021-HZF-1877-11-07-001-40335_toc_13,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט. ובשבוע זו נגמר ס׳ אגרות ושו״ת להרמב״ם ז״ל. וכן נגמר כרך ויקרא מן הילקוט, מחזיק (באגען) לערך כמו כרך בראשית ושמות יחד והתאחר צאתו עד כה, מפני כבד ההגה""ה, כי נצרכתי לזה עזר אנשים בקיאים בש״ס ות״כ ומדרשים וכו׳. לבדוק אחר כל מאמר במקורו, לתקן המעוות ולמלאות החסרונות אשר נשתרבבו בו ברוב ההעתקות והדפוסים הישנים, ולא יהיה עוד הילקוט כספר שאינו מוגה, ובעזהי״ת לא יארכו הימים ותשלם כל מלאכתו . ובכן ישרים, יראו נא וישמחו לפ""ק יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי. И. Гольныанъ, тинограаъ въ Варшавѣ Jsaak Goldman, Buchdruckereibesitzer in Warschau. редакторъ-Издатель S. Сонински."
021-HZF-1877-11-07-001-40335_toc_14,," 13 יסדתי אכסניא חדשה פה ק״ב קנאכענשטראס 13 בהבית אשר דר בה הג׳ ה׳ איסרליין שנים רבות, מצדה האחת היא סמוכה להבאהן, ומצדה השניה להבערזא, חדרים מרווחים, וגם חדר גדול מיוחד לאוכלי שולחני, אשר אבקש בזה לכל עוברי אורח, כי יפנו לביתי, מה שאבטיחם, כי יפיקו רצונם. מלכה קאמינקע בת המנוח אלימלך ראנאָוו"
021-HZF-1877-11-07-001-40335_toc_15,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותחופר על ידי. גם לחולים מערים אחרות או מארצות רחוקות אמציא מזור ותרופז בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש ככתבו וכלשונו (ר״ל בלשון עבר אשכנז או צרפת) אדרעססע: H. Wollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-11-07-001-40335_toc_16,," שאלות ותשובות פתרונים רבים הגיעו לידנו על מאמר הילקוט מנומר 40, לא נוכל עוד לחרוץ משפט כי עוד יגיעו אלינו דברים בזה יום יום: אל מ' ס' הלמוד הזה. ויסודי חכמת השעור ע""א) שלי הוא הראתיו בראשונה בשנת 1842 בברלין, ונדפס בשמי בס׳ ההנדסה להח׳ בורג, והשגיאה בספרי שם נראית לעין."
021-HZF-1877-11-07-001-40335_toc_17,, הרוצה לכתוב אלי יכתוב ע״פ אדרעססע S. Slonimski in Warschau Muranowska № 24. З. Сонинскiй г. Варшава Мурановская № 24.
021-HZF-1877-11-07-001-40335_toc_18,," an  Въ Tинограсiя И Гольдмава, Мурановская 24."
