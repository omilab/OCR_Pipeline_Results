article_id,headline,text
021-HZF-1879-03-18-001-60075_toc_1,," ב ברוססיא ופולין. השולח במוקדם לשנה 5 רו״כ. א  לחצי שנה, 2.75 רו״כ. ה לרבע שנה 1.50 רו״כ. ביתר הארצות 20 פראנק. 3 באמעריקא 5 דאללאר. AN"
021-HZF-1879-03-18-001-60075_toc_2,," אבנפנ מחירו באשכנז? מאי 14 רייכם מארק, של ה בעסטריך 8 פ לשנה  וכן לרבע שנה.  שכר מודעות:   מכל שורה קצרה 5 קאפ׳.  ומשורה רחבה 10 קאפ'.  אמריר שרי היקר בשר אניה הה"
021-HZF-1879-03-18-001-60075_toc_3,: : : : מ כתב ע ת י : מ ש מ י ; ע 1 ^ . ...,"  נ .   אפ כל  כתב עתי משמיע חדשות  בני. . ר-  לליו ר בקרב עם ישרון, מכל הדברים הנועם בעל השונות.. .  .  ם י  דברי חכמה ומדע. ידיעות העולם והטבע. א א!   יוצא לאור אחת בשבוע, מאת           חיים זעליג סלאנימסקי.                "
021-HZF-1879-03-18-001-60075_toc_4,":
.
תוכן הענינים."," : . תוכן הענינים. דברי הימים. פעטערסבורג, קיוב וולאזין ניעזין  ידיעות העולם והטבע. גיבראלטאר מאת אברהם אבא ראקאווסקי. הכושים באוסטראליא מאת חיים ארקין מלונא. מולד זקן. חדשות שונות. הודעות. שאלות ותשובות."
021-HZF-1879-03-18-001-60075_toc_5,".
דברי הימים
. כ
. "," . דברי הימים . כ .  עוד לא קמה סערת הפאליטיק לדממה בנוגע אל פתרון השאלה המזרחית, והנה עלו עננים כבדים על השמים המדינים ממקום אחר להרגיז את אוהבי השלום ממנוחתם: ארץ צרפת, אשר חליפות ותמורות רבות עברו עליה בעשר שנים האחרונות, הנה הרה עתה ללדת גדולות ונצורות ולהפוך את כל סדרי הממשלה, והדבר הזה יתן את חתיתו בלב האנשים המדינים, לדאג, כי לרגלו ירופפו עמודי השלום גם באייראפא: הרפובליקנים יושבי השמאל אשר לא ידעו מעצור לרוחם הסוער, לא ייעפו, כפי הנראה, ולא ייגעו עד אשר ישיגו את כל מאויים, ועד אשר ישרשו מעל שדי הממשלה אחרי כל איש אשר נופל עליו קו חשד, כי לבבו פונה אחרי המלוכה; ובהיות הרפובליקנים הממוצעים, בידעם, כי אך רוח ממוצע יעצר כח להחזיק בידי ממשלת הרפובליק לבל ימוטו עמודיה, ובהנתק החבל הזה יפול הדלי מאליו, יתאמצו בכל עוז להתנגד אל חפץ הרפובליקנים הקיצונים, התלקחה אש המריבה בין שתי הכתות האלה ותהי ללהב נורא, אשר לפי דעת נבוני דבר יאכל בקצפו את אלה וגם את אלה. אמנם לא צלחה אל הרפובליקנים הקיצונים להוציא לפעולת ידים את חפצם בנוגע אל האמנעסטיא הכללית, באשר רוב מנין נבחרי בית הועד התנגד אל החפץ ההוא, אבל גם אחר הדבר הזה לא נפל לב הרפובליקנים ההם, ועוד ידם. היתה נטויה ללחום נגד מתנגדיהם באומץ לב ובגבורה נפלאה, וההצלחה באמת עמדה לימינם בימים האחרונים לנצח את שאר הכתות בנוגע אל שאלות גדולות ונכבדות; מכה״ע La Lanterne, אשר רוח הרפובליקנים ההם דובר בו, היה הראשון אשר יצא אל שדה המערכה להתנפל באף וחמה על הפראפעקטור (פקידי הפאליציא) אשר בפאריז ויאשימם, כי הם נוטים אחרי בית באנאפארטא ואחריו החזיקו גם שאר מכה״ע אשר יתחשבו על דגל הרפובליקנים האלה. המלחמה על אודות הדבר ההוא היתה אמנם גדולה ונוראה, כי כמו הרפובליקנים יושבי השמאל, כן גם הרפובליקנים יושבי הימין, הראו פה את זרוע עוזם; אבל לבסוף נצחו הרפובליקנים הקיצונים, וראש פקידי הפאליציא מפאריז הוסר ממשמרתו, ועל מקומו בא רפובליקני מיושבי השמאל; וגם שר הענינים הפנימים ה׳ מארקער, אשר דבר טוב על פקידי הפאליציא ויסך עליהם באברתו לבל יאונה להם כל רע, גם הוא נדח מעל כסא ממשלתו, ואת מקומו לקח שר המסחר ה׳ לעפער, ועל מקום ה׳ לעפער בא הנבחר אל בית הועד מאת העיר פאריז, ה׳ טירארד, הנודע לרפוב- ליקנו מיושבי השמאל. הנצחון הגדול הזה נתן קטורה באף הרפובליקנים הקיצונים להאריך את מלחמתם, ולהניף את הרמשם גם על שאר שרי הממשלה הגבוהים, הנוטים אחרי דעת הרפובליקנים הממוצעים, בפרט על ה׳ וואדינגטאן, שר הענינים החיצונים, וה׳ לעאן סיע, שר האוצר, על אשר יתנגדו בקשוות עורף אל דבר הקאמיססיע, אשר גזרה ברוב מנין להביא לפני כסא המשפט את המיניסטרים מיום הששה עשר לחדש מאי, ולהענישם על דבר הערמות אשר עשו בעת ההיא במעשה הבחירה, וכבר עפה השמועה בפאריז כי ה׳ וואדינגטאן נכון לעזוב לרגל הדבר הזה את משמרתו, וכי על מקום ה׳ וואדינגטאן יבא ה׳ פערניער, ציר צרפת היושב בקאנסטאנטינאפאל, ועל מקום ה׳ פערניער יבא הסופר המפורסם ה׳ טיססאט, אשר כתב שטנה נגד אשכנז בספרו הנודע בשם „מסע בארץ המילליארדען"". אמנם יכול להיות, כי גזרת הקאמיססיע לא תקום, באשר כל מכה״ע, אשר רוח Repub. Franc. הרפובליקנים הממוצעים דובר בם, כמו וחבריהם יתנגדו בכל עוז אל הגזרה ההיא,  וכפי השמועה, גם בית ועד הנבחרים לא יקבל אותה בסבר פנים יפות, עד כי יש ידים להאמין לדברי אלה המגבאים, כי בית הועד בבואו לשפוט על השאלה ההיא ביום השלשה עשר לחדש הזה, יבטל אותה ברוב מנין; אבל בכל זאת נראה, כי השמועה ההיא על דבר עזיבת המיניסטרים ההם את משמרתם איננה בנויה על בלימה. ואם באמת יצא הדבר הזה לפעולת ידים וה׳ וואדינגטאן יניח את רסן הממשלה מידו, אז יעשה הדבר הזה בלי ספק רושם גדול בלב ממשלות אייראפא, יען כי הן תתננה אומן רק בממשלת רפובליק ממוצעת, אשר לא תחפוץ להרוס את הסדרים הנוכחים, ועכ״פ, אם הרפובליקנים הקיצונים יצעדו עוד לפנים, וההצלחה תעמוד להם להשיג את כל מגמתם, אז מי יודע, אם ברבות הימים, כאשר תקוץ נפש העם בסדריהם החדשים היוצאים חוץ לגדר ההרגל. לא תתהפך הקערה על פיה, אם לא יעמוד אז איש כביר לב, אשר יאמר להציל ברעם  כלי תותח את טובת ושלום החברה, כאשר עשה נאפאלעאן השלישי בשנת 1851; והפחד הזה יש לו יסוד, באשר גם כתות אוהבי המלוכה יתמכו עתה בידי הרפובליקנים יושבי השמאל, בתקותם, כי נצחון הרפובליקנים ההם יביא סוף כל סוף לרגלו את מפלת ממשלת הרפובליק, ועל חרבותיה תבנה המלוכה הישנה על תלה. גם פתרון השאלה המזרחית מתנהגת בכבדות, ואך שני דברים גדולים ונכבדים נעשו בימים האחרונים על שדה הדיפלאמאטיא בנוגע אל השאלה הזאת. האחד. הוא הנאטא אשר שלחה ממשלת רוססיא זה לא כביר אל כל הממשלות החתומות על ספר הברית הברליני, ותדרוש מאתן, כי תתננה עמה יד אחת לקבוע את הגבול החדש בין ארצות תוגרמא וארצות הבאלקאן אשר יצאו לחפשי מתחת עול הממשלה ההיא. תוכן דברי הנאטא ההיא לא נודע עד כה בפרוטרוט, וזאת אמנם הסבה, כי מכה״ע רבים החרדים לקול עלה נדף כבר פחדו פחד לאמר, כי ממשלת רוססיא תבקש לבט את משפט הקאנגרעסס הברליני בנוגע אל שימת גבול הטירקייא. אולם איזה מכה״ע הבאים בסוד הענינים המדינים חשו לבאר את חפץ הממשלה ההיא, ויאמרו, כי לא עלה אף מאומה על דעת ממשלת רוססיא לבטל את משפט ממשלות הברית הברלינית, ורק מגמתה לזרז את הממשלות ההן להוציא את משפטן בדבר שימת גבול תוגרמא לפעולת ידים. בטרם אשר המחוזות הנעזבים כעת מאת צבאות רוססיא ינתנו ביד ממשלת תוגרמא; מכה״ע .Nar. Ztg יאמר, כי חפץ ממשלת רוססיא בהנאטא אשר שלחה אל הממשלות החתומות על ספר הברית הברליני, הוא, לכלות את מעשיהן אשר החלו בדבר שימת הגבול בין רומעליען, בולגאריען ומאצעדאניען, באשר הקאמיססיע הנועדה בתחלת החורף מאת הממשלות ההן אל הדבר הזה עמדה, כידוע, על חצי דרכה מבלי לגמור את מעשיה: ובכלל, הנה משפט הקאנגרעסס הברליני בנוגע אל שימת גבול הטירקייא השאיר אחריו ספקות רבים, באשר המשפט ההוא יאמר סתם, כי הרי הבאלקאן יהיו לקו הגבול בין ארצות תוגרמא וארצות החופש, מבלי לבאר בפרוש, אם קו הגבול ההוא יהיה באורך צד המזרחי של הרי הבאלקאן או בצד המערבי, וכדומה; גם הגבול בין רומעניען ובולגאריען לא נתבאר עוד בפרוש, כאשר יעיד על זה הסכסוך בין ממשלות רוססיא ורומעניען על דבר המבצר אראב- טאביא. כל אלה עוררו, לפי דעת מכה״ע ההוא, את ממשלת רוסיא לבקש מאת ממשלות הברית ההיא לשים קץ אל כל הספקות ההם, ולבאר את השאלות האלו באר היטב, באשר יום השלשה לחדש מאי. היום אשר נועד לכלות את פתרון השאלה המזרחית עד תומה, ולתת ביד תוגרמא את המחוזות המגיעים לה על פי משפט הקאנגרעסס הברליני, כבר הולך וקרב. כדברים האלה יאמר גם מכה״ע Avycnire היוצא לאות ברומי; ויוסיף עוד לאמר, כי ממשלת רוססיא תבקש מאת הממשלות החתומות על הטראקטאט הברליני, להמתיק יחד סוד ולהיות בעצה אחת, בדת מה לעשות אם הבולגארים יושבי רומעליען יעצרו בחיל וכח מלספח את ארצם לארצות תוגרמא. הדבר השני אשר משך עליו את עינו כל יודעי בינה לעתים, הוא הנאטא אשר שלח ה׳ סאליסבורי אל הלארד לאפטוס, ציר אנגליא היושב בפעטערסבורג, ביום העשרה לחדש Pol. יאנואר, ואשר נתודע בימים האלה בקהל ע״י מכה״ע  בהנאטא ההיא יאמר ה׳ סאליסבורי בדברים נמרצים""  כי חפץ ממשלת אנגליא היא, כי משפט הקאנגרעסס הברליני בנוגע אל שאלת רומעליען יקוים ויצא לפעולת ידים בלי כל שנוי ותמורה; ויתלונן מאד על סדרי הענינים הנהוגים כעת במחוז ההוא גם יבקש, כי חילי רומעליען (מיליץ) יבדלו מתוך חילי בולגאריען, וכדומה, דברים אשר יוכיחו לדעת כי משפט הקאנגרעסס בנוגע אל גורל רומעליען עומד בתקפו כעמוד ברזל אשר לא ימוט. מכ״ע רבים יחשבו למשפט, כי הנאטא ההיא יש לה יחס עם הנאטא של ממשלת רוססיא אשר הזכרנו ממנה למעלה, וכי ממשלת אנגליא תטה על ממשלת רוססיא קו חשד, כי חפצה היא לבטל או לשנות את משפט הקאנגרעסס הברליני בנוגע אל שאלת רומעליען שלא כדעת מכה״ע אשר הזכרנו למעלה, אם צדקו מכה״ע ההם בהשערתם, לא נוכל לדעת עוד בברור, אבל איך שיהיה הנה זאת עכ״פ ברור, כי ממשלת אנגליא תביט בעין חשד על מעשה הבולגארים יושבי רומעליען, ודואגת לבל תפרץ שם. מרידה נגד תוגרמא ונגד חפץ הממשלות החתומות על הטראקטאט הברליני; וכפי הנראה, היתה זאת אמנם הסבה, כי אנית מלחמת אנגליא, אשר עזבה בימים האלה את הים המארמארי לא שבה אל ים התיכון, כי אם לקחה את מצבה בחוף בעזיק, לעמוד שם על המצפה ולראות איך יפול דבר; והדאגה הזאת באמת יש לה יסוד כי כפי הידיעות האחרונות אשר באו מאדריאנאפאל, רוח יושבי העיר ההיא שובב ופרוע מאד, ובימים האלה התנפלו ברחובות קריה על ה׳ רעיף פאשא, אשר בא שמה בראש חילי הטירקים דבר אשר מכה״ע יחשבוהו לפתח המרידה. כל הדברים האלה מוכיחים למדי, כי ארצות הבאלקאן עוד לא באו אל השלוה ואל המנוחה, וכי עוד רב מאד הדרך אל קץ פתרון השאלה ממשלת אוסטריא, אחרי כל עמלה ותלאותיה הרבות, עוד לא באה אל המנוחה ואל הנחלה בדבר כבוש באסניע ונאווי באזאר; כריתת הברית בין הממשלה הזאת ובין ממשלת תוגרמא על דבר כבוש המחוזות ההם, עוד עד היום לא יצאה לפעולת ידים; וכפי הנראה תשמיט ממשלת תוגרמא בכוונה את פשר הענין ההוא מיום אל יום, ותחת אשר להתעסק בעיקר השאלה על דבר כבוש נאווי-באזאר, הנה באי כח ממשלת תוגרמא יקיפו תמיד את צירי אוסטריא בשאלות של מה בכך, ובשאלות הנוגעות לכבוש באסניען לבד והשאלה העקרית עומדת במקומה ולא צעדה לפנים אל פתרונה אף כחוט השערה, יודעי בינה לעתים יחליטו מזה, כי ממשלת תוגרמא, אחת גמרה בדעתה לבלי תת לצבאות אוסטריא לבא במחוז נאווי-באזאר, ולעצור בעדם ביד חזקה. ואף כי מכה״ע, אשר הודיעו כי ממשלת תוגרמא העמידה במחוז ההוא חיל עצום ורב, הפריזו על המדה, באשר לפי הידיעות האחרונות עולה מספר החיל ההוא רק לחמשה ועשרים אלף איש; בכל זאת נראה, כי גם החיל הזה יספיק לעצור בעד פרץ חיל אוסטריא, בפרט, כי גם חילי האלבאנעזים כאז כן עתה עודם עומדים מזויינים ונכונים לתת יד עזרה אל חיל תוגרמא הזה; ואיך שיהיה, הנה מצב ממשלת אוסטריא בנוגע אל השאלה ההיא, לא הוטב אף מאומה מאת אשר היח  . לפניו ובחים אחדים. וממשלת אנגליא, אשר מלחמות רבות הקיפוה מכל עבר, מכינה את עצמה בזהיזות יתירה לשים קץ אל מלחמתה באפגאניסטאן, ובנפש חפצה תשמע לקול יאקוב האן, אשר אחרי שבתו על כסא אביו, הודיע אל המשנה למלך באינדיען, ני נכון הוא לבא עם ממשלת אנגליא בפשר ולכדות עמה ברית שלום; כי כפי הידיעות הבאות מלאנדאן כבר הודיעו שרי הממשלה ההיא בהפארלאמענט, כי היא שולחת לקאבולא ציר מיוחד לפשר את השלום עם מלך אפגאניסטאן החדש ההוא, בתנאי, אשר המחוז קורום יקרע מארץ אפגאניסטאן ויסופח אל ארצות אנגליא אשר באינדיען המזרחית. ולעומתך זה הנה בימים האלה באה הידיעה מקאבולא אל צירי אפגאניסטא אשר בטאשקענט, כי זה לא כביר התנפל שבט הגעלזזהאסים על שני גדודי חיל אנגליא בקרבת קהורום, ויכו אותם. חר מבלי השאיר מהם שריד ופליט; וגם במבצר לאנגא הסמוך להזיאללאבאד התנפלו האפגאניסטאנים על חילי אנגליא שומרי המבצר ההוא, ויכו אותם לפי חרב, ואת פקיד המבצר לקחו בשבי וישלחו אותו אסור בזיקים לקאבולא, וכי הנצחונות ההם הפילו על חילי אנגליא אימה ופחד גדול, עד כי ידאגו לבל יתהפכו המנוצחים לנוצחים והרודפים לנרדפים, אם המקרה ההוא יעצור בעד יציאת ברית השלום לפעולת ידים. ואם לא תחפוץ עתה ממשלת אנגליא לקחת נקם. מאת האפגא- ניסטאנים בעד מפלתה זאת, לא נוכל עוד לדעת בברור; אבל, כפי הנראה, כבר קצה נפש הממשלה ההיא במלחמה הזאת, באשר כבר שבעה מרורים מתלונת העם, אשר ירגנו עליה בקול גדול, לאמר, כי תקריב דם אנשים וכסף רב על מזבח מלחמות אשר לא תביאינה לארצה כל תועלת; בפרט, כי המלחמה באפריקא הולכת וגדלה מיום אל יום, ועם אנגליא יצעק מרה על הממשלה, על כי החלה את המלחמה ההיא בלי כל סבה נכונה, ויבקש מאתה להסיר ממשמרתם את הלארד שעלמספארד, שר הקאלאניע אשר באפריקא, ואת שר הצבא המפקד על חיל המלחמה ההוא, ולכן יש ידים להאמין, כי ה׳ ביקאנספיעלה יעשה מעתה את כל אשר ביכלתו, למען הביא את פשר השלום עם יאקוב האן לידי גמר, לו גם לא יסכים העמיד החדש ההוא אל הצעתו לתת לממשלת אנגליא את המחוז קהורום. אחרי תמנו לכתוב הגיע דעפעשע מפאריז מיום 13 מארץ, כי ההצעה אשר הובאה בבית הנבחרים להביא במשפט את המיניסטעריום מן 16 מאי 1877 נתבטלה ברוב מנין, כי 371 דעות הנבחרים עמדו לזכות נגד 159 המחייבים, ובזה נחה סערת הרעפובליקאנים והמריבה שקטה. פעטערסבורג 27 פעברואר המכות הגדולות אשר הוכה ישראל מידי עושקיו כח, התלאות הרבות אשר סביב שתו עליו מאז גלה מארצו לחיות חיי נודד בתבל, המה נסכו עליו רוח אבל ויכסו את פניו בצלמות עד כי אך קינה נשמע מפיו תמיד, עד כי לא ושתה יין בשיר וכל ימיו אבל ובכי אנחה ודאגה... אך למען לא יאמרו בעמים: מת ישראל, מת לשחת ואין עוד חלק לו בחיים, לכן יראה להם ישראל כי עוד לא שכח חמודות התבל. ושנים רבות ראה רעה לא השכיחו ממנו להתענג על החיים, כאשר התענג עליהם בשבתו על נחלתו יודע הוא עוד עתה למסוך שכר ולנסך יין - ויום הפורים יוכיח. משכילי בני ישראל בעיר הבירה נועצו יחדו לעשות משתה ושמחה, ביום ב׳ שושן-פורים לכבוד שבעת הרבנים הבאים הנה אל האספה, נמנו וגמרו משכילי העיר הזאת להתקרב אל יתר אחיהם, להרחיק מלבבם את הקרח הנורא המבדיל ביניהם לבין יתר אחיהם, ולבער בחזקת היד את השאור שבעיסה המביא רעה רבה לכל דבר טוב ומועיל לעת ערב, אל השעה אשר יעדו המתעסקים נאספו אל אחד הארמונים כל הדר וכבוד ישראל. שמה נקבצו באו יחדו כל הכחות החומרים והרוחנים אשר לאחינו בארצנו, וכל ענף וענף מפעולת ועבודת העם שלח אל האספה הזאת את ראשיהם וקציניהם. שרי מלכות ונושאי משרה. הבאראן גינצבורג בראש גבירים אדירים, פראפיסורים, מורים, רופאים, רוקחים, עורכי דין ותוארי כבוד רבים מאד נאספו — וכלם עם אלהי אברהם, ובראותי את כל החוסן הרב הזה. את כל הכבוד והיקר אשר רוח ישראל אספה אותם יחד הנה בשומי אל לב כי כל כבוד בית ישראל תחזינה עיני, עתה הרגשתי בלבבי גאוה, כי גם אנכי אוכל להתפאר כי אח אני להם, ושבחתי את החוט הנעלה הסובב את כל הנאספים לעשותם לאחד הרב הדר׳ דראבקין פתח את המשתה, בשתותו כוס יי מלא לחיי הקיסר ולחיי יורש העצר, אשר בו ביום נקרא בשמו; ואחריו השמיעו את פרשת גדולת המשתה הזה האדונים האלה: ה׳ אברהם ז״ק, היושב ראשונה בהבאנק הראשין אשר בפה, דיסקאנטע- באנק. ה׳ בלומענפעלד, ראש אספת הרבנים. ה' אלשוואנגער הפרופיסור נ. באקשט, המורה פהיזיאלאגיע להבתולות הלומדות חכמת הרפואה. הרופא סאלאווייטשיק אחי עמנואל סאלאווייטשיק שהוציא לאור את „הציון"". יוסף באקשט אחי הפרופעסור, מארק בן שמואל ווארשאווסקי תלמיד מחכמת המשפט. ס. וואיטינסקי תלמיד האינזינערים, ה' אילאריאן קויפמאנן ממלא מקום ה' פאסווער באספת הרבנים. ד. סלאנימסקי השמיע דבריו אחרון. אך הוא ידע לקחת את לבות הצעירים עד כי קולות „הידד חידד!"" לא חדלו . היריעה תקצר פה מהכיל את כל הדרשות, ואף כי להעיר עליהם, אך בכל זה אחשוב לי לחובה להגיד דברים אחדים באזני אלה המשכילים מאחינו, אשר יאמינו באמונה אומן כי עתה כבר שב ישראל בכל לבו מדרכו הרעה, כי עתה לא יוסיפו עוד משכילי בני עמנו להנזר מאחרי בני עמם. לא יוסיפו עוד לעטות כלמה ולשתות לעג כמים על זה, אשר מים רבים, ארבעת אלפים שנה, היה לכבוד ולתפארת לכל העם; רבים יאמינו כי עתה מן המשתה הזה והלאה, מאז אשר קבל עם התאחדו בני ישראל. ולמראה עין כרתו כל הכתות השונות ביניהם ברית שלום עד העולם, אבל קטני אמונה יטילו ספק בקיום הברית הזאת, אחרי אשר לדאבון לבבנו בקרב צעירי הימים אין מקום לאהבת ישראל, וכל התלמידים המקשיבים לקח בבתי מדרש הגבוהים, לבד אחדים יוצאים מן הכלל, לא ידעו את בני עמם, חכמתם ספרותם, מחסורם וצרכיהם .  אם מצד האחד ישמח לבנו ותגל נפשנו לראות את בני עמנו הולכים הלוך ונסוע מעל מסלת החכמה והדעת, העושר והגדולה; אבל לעומת זה מעבר השני מעינו כחלילים יהמיו, בזכרנו כי אלה אשר אנחנו בהם נתפאר — יבזונו בחרפה ביטו עלינו בגועל נפש, ופניהם יחורו אם נזכירם כי אנחנו הננו אבותיהם, אחיהם ובני עמם אין לנו עסק עתה עם הסבות, אך די לנו אם נזכיר כי ההשקפות הכוזבות אודות חיי בני עמנו, ואודות יסודות היהדות אשר נחלו להם צעירי הימים, הן הנה היו לרעה כי כל משכילי בני ישראל יצאו לראות בבני עמנו עמל ואון. ולכן על אלה היודעים את עמם היטב, ואלה החפצים לקרב את הלבבות אחד אל אחד היה להעיר את אוזן הנאספים לעשות מאומה לטובת חכמת ישראל. האהבה הזאת אשר הראו כל צעירי הימים למקור מחצבתם, היא רפויה מאד. מפני כי איננה נוסדה על ידיעת ישראל . תורתו ודברי ימי חייו, ואין בין אוהבי אדם בכלל לבין אוהבי ישראל אלה, כי אם זה בלבד, כי רבים מן הקאסמא- פאליטים, לא יחשבו את ישראל לבני אדם, ולכן יעלימו עין אם ירדפוס מנוחה, ואך הקאסמאפאליטים מבני ישראל היודעים היטב כי בני אדם המה גם בני עמם, יראו פנים שוחקות גם לעמם מחמלתם עליהם... על הדבר הזה העיר המשכיל ה׳ ש. ז. לוריא, תלמיד האינזיניערים בדרשתו על המשתה; אך בחפצו להוכיח את אילי הכסף בעמנו, שתקו אותו המתעסקים, אם כי השומעים קראו הידד וישמיעו קולם במרום: „דבר, כי שומעים אנחנו.""  בשעה 11 בלילה הלכו רוב הנאספים לביתם ברגשות ששון וגיל, אך צעירי הימים נשארו עוד לחוג את חגם עד השעה השניה אחר חצות, וישוררו שירי עמנו בשפה המדוברת בפי עמנו בארצנו, וכל אחד ואחד הביע את רגשות לבבו לכבוד החג הזה, אשר לא ישכח מקרבנו עד עולם. ז. דן מיכה ראך , - קיוב. 24 פעברואר, היום נתקבל פה דעפעשע מקוטאים אשר בקאוקאז כדברים האלו: תמול באתי הנה. ביום 5 מארץ ובא הדבר לפני השופטים, ויומשך לערך כעשרה ימים — איש קיוב קופערניק, בגאסטיניצא באטום, וולאזין. ההצלחה היא ציר נאמן לההשגחה, ללכת לכל אשר תשלחנה, ותפסח על בתי בני האדם, את זה תבקר בפנים מאירות ומשמחות לב, ועל רעהו תדלג ותרחיק ממנו הלאה, כמו תחת שואה תתגלגל על פני הארץ, מבלי דעת מאין באה ואנה תלך. את אשר תאבה תשעשעהו על ברכיה ותעניקהו מטובה, ואת השני תזרה כמו דוה; וכאשר תתהלך עם בני האדם. כן דרכה עם כל דבר אשר בתבל; הכל תלוי במזל ואפילו ס״ת שבהיכל. גם את וולאזין לקחה ההצלחה לה לבת זה שבעים שנה. שם וולאזין יודע כמעט לכל העברים המפוזרים ומפורדים בארבע קצות תבל מכל אפסי ארץ רוססיא ינהרו אל בית הישיבה שבוולאזין, המתנוסס כאבן נזר על אדמת ליטא. וגם מקצות הרי קווקז גם מפאת אמעריקא, יבואו בנים למודי ה׳ לחסות בצל עץ החיים*). ובמה אפוא זכו בתי העץ השפלים, אשר בשם וולאזין נקראו, לכל הגדולה והתפארת הזאת? לא מפני טובם ויפים, לא בעבוד תפארתם, רק יד ההצלחה בזה. היא סרה אל וולאזין ותעורר את אדמו״ר הגאון אביר הרועים הרר״ה ז״ל ליסד בית ישיבה בתוכה ולכוננהו, וידה גם תכון עם וולאזין למשוך רבים אליה. מידה קרנים לוולאזין להתפאר ולהתרומם, להודע ולהגלות על פני התבל. — אבל אין טוב בלא שמץ רע פה על הארץ. הלא גם כרם אין בלא קוצים, גם הגביר לאחיו אשר זהב פרוים לו ואבני פטדה וברקת בביתו על כל צעד. גם הוא לפעמים יעצב אל לבו, גם עניניו כעס ומכאובים; אם בבנים ואם בעבדים יתקצר ויתרגז, או תאות לבו לא ינתן לו, כי הלא מודעת זאת, כי לא באשר עושר שם אושר, ולא כל אשר לו יופי וברק בפני השטן ירוק ירק. — כן אין עיר ואם בישראל, אשר בכל טובה ואשרה, עם חכמי הלב אשר יפלו לה לחבל, לא נחסרו בה גם החנפים הקשים כגידים, ועל צבאם דגל הצביעות; ראשי העדה המפשיטים עור השה הפזורה ישראל, ועל צבאם דגל הבצע; נערים שובבים סובבים ברחובות, ועל צבאם דגל הפראות, כו׳ וכו׳. — כן אין מכ״ע עברי בלא דברים בטלים, ואין רעדאקטור בלא דברי ריבות, אין סופר בלא קנאה, ואין ספר בלא דברי שוא ותפל חק עולם הוא ולא יעברנהו יצור האדמה. ככה היא שומה מפי היוצר וכן תתנהג התבל כלה כן גם וולאזין. אף כי הצליחה והגיעה למרום הגדולה נודעה על פני הארץ ותקנה לה שם עולם אשר לא יכרת, בכל זאת גם עננה הרת חזיזים וכדורי אש יקדירו שמי הצלחתה, כי יקומו יום יום משטינים חדשים לבקרים אשר ירבו לדבר עול עליה וישימו שמה לשמצה. הן אמנם כי יאשרוה בנים רבים למודי ה׳, ומיום ליום עוד יתרבו שוחריה אשר ינהרו אליה מאפסי ארץ, ומה גם מליטא, אשר לא נשגה אם נאמר. כי כל נער עברי בליטא אשר בתורת ה׳ חפצו גם בוולאזין יהגה יומם ולילה. וכמו הסוחר היהודי היושב בבית הכנסת וסדר התפלה בידו, ורעיוניו ישוטטו ברחובות ערי המלוכה ספ״ב ומאסקווא רוכלות העמים, כן הנער בליטא יושב בביהמ״ד וספר התלמוד בידו, ועשתנותיו יעופו בוולאזין עיר התושיה. כי רוחו משתוקק לנסוע אל העיר, אשר שמה נשא על שפתי רבים, אבל לפעמים יעצרוהו הוריו. וכל זה אינו שוה לוולאזין, עוד איננה מאושרת, כי כמו אין כרם בלא קוצים, כן אין הישיבה הזאת בלא בנים זרים, אשר כקוץ מכאיב הם לה, וכסלון ממאיר יכאיבו בה כל חלקה טובה. הלא המה האנשים אשר באו אליה, ויאכלו מפרי עץ חיים זה, ואחרי כן פשעו בו, זרו הלאה מדרך הקודש ויסולו להם ארחות עקלקלות, גם מעיל המוסר וד״א פשטו מעליהם, כל רגש קודש כלה גרשו מלבם, ויתאוו לתעב עלילה, לעולל עלילות שוא על וולאזין למען עולל בעפר קרנה. ולמה עוללו כה? לא נפלאת היא בעינינו: א) הלא הנסיון יוכיח לדעת, כי כל דבר יקר *) הישיבה תכונה בשם „ישיבת עץ חיים״ ע""ש מיסדה הגאון אביר הרועים הרר״ח ז״ל, וע״ש התורה אשר עץ חיים היא למחזיקים בה. מס״ע הכותב ונשגב אשר תחת השמש, לא נמלט משני המהרסים והמשימים דופי בכל דבר, וגם על השמש עצמה יחזו בדור דעה זה בהרות כהות. ולא יפלא אפוא אם גם את וולאזין קרה כמקרה הזה, כי הלא גם היא דבר יקר ונשגב, עיר אשר ממנה תצא תורה, עיר ציון, אשר באי שעריה מצוינים בהליכות התלמוד וגדולי ישראל מגודלים על ברכיה. ב) הרגש אשר הניא את לבב שמשון, לנקום נקם אחת משתי עיניו מפלשתים לשון הכתוב שופטים י״ז), אף כי גם את נפשו הוריד לשחת ועמם יחד על עפר נחת - הרגש ההוא הניא גם את האנשים ההם להביא את דבתם רעה על ישיבת וולאזין ומנהיגיה. כי בחפצם לנקום מאלה המכות אשר הכם אדמו״ר הגאון מאוה״ג שליט״א על הלחי, שלומים בעד מפעליהם והליכות דרכם, יוציאו עליו ועל בית תלמודו כל דבת שוא ותפל, ומה גם בהלוות עם זה גם אהבת כבוד סופרים, אז לא יפלא בעינינו מאומה אם גם ירבו להג אין קץ וכל הבלי שוא, וגם אנחנו נצדיקם בזה. אמנם קורא נכבד אל תפחד לקול המונם ושאונם העולה יום יום באזניך, כי יודע כל בא שער וולאזין כל איש אשר הסתופף בצלה ויבט בעין פקוחה על הליכות הישיבה, וישגיח על מעשי התלמידים בכלל על מפעלי אדמו״ר הגאון מאוה״ג שליט״א, על מנהגי הרב המשגיח והמנהלים, יודה בכל לבו, אם אך לב אדם לו, כי טובים וישרים כל מעשיהם, וכמעט כל השלמות אשר נוכל לשאול מאת מפעלי בן תמותה, יש גם בבית הגדול והקדוש הזה. וכל איש נבון אוהב עמו ודתו, יהללהו בכל לבו, יפארנו וירוממנו בקהל עם, כי איך לא נאוה תהלה להיכל ה׳ בית מלוכה להתלמוד אשר בו ישבו שרי התורה ויכוננו לחקרי הליכותיה יומם ולילה! וגם ההשכלה לא מוזרה לרבים מבני הישיבה, אשר גם יראי ה׳ המה באמת ולומדים נעלים בתלמוד; גם רבים בתוכם אשר ידעו שפת המדינה, אשר גם אדמו״ר הגאון יצוה ללמדה, אם ישאל אחד מאתו על זאת. א' אבל עוד יש אנשים אשר ימצאו תואנה להתגולל ולהתנפל על וולאזין, באמרם, כי אך שוד ואי סדרים ירבו ישיבות כמו וולאזין, כי הרבנים היוצאים מהם אינם ראוים לשם הזה באשר הם בלי מדע והשכלה, ובהמה המה להם. ונחוץ אפוא להסיר כרגע את וולאזין ואיישישאק מגדולתם, וליסד על הריסותם קאנסיסטאריום, ועל משואות חרבותיהם לכונן בתי סימנריום לפי רוח העת. אבל ישגו מאד אף לפי דעתם. לא רק כל אוהב דתו כי גם כל חובב עמו ידע ויודה, כי לא עת להרוס בתי הקודש של וולאזין ואיישישאק. כי זאת הלא יודה כל איש נבון, כי כל רוח עם עבר, רק ברוח חות, הדת, וקיום חקותיה לה קוממיות. ובעינינו נחזה גו וכאשר יודה כל איש יודע, כי עוד זמן רב יעבור עד הגיעם למחוז החפץ על אדות קאנסיסטאריום וסימנריום כפי רוח העת. אך מדוע ולמה? אין לשאול, ואין מי יענה. אבל בכל זאת אצדק, באשר אדע כי עוד רב הדרך עד הגיעם למחוז התכלית הזאת. ואם כן, הלא אין דבר נחוץ יותר בעת הזאת מישיבות בוולאזין, כי אם אין כמו אלה התורה מאין תמצא ואיזה מקום רב מורה הוראות בישראל? ואם אין חלילה תורה והוראה, על מה אפוא יכוננו קאנסיסטאריום ובתי סמנריום, אחרי כי לא ימצאו רבנים ומורים מוכשרים לשאת משרת הרבנות וההוראה (פעדאגאגיקע) על שכמם? והאם אחרי אשר תשבר חומת הדת לרסיסים אז תרפאו את ההרוס? הלא אך רופאי אליל תהיו, או למצער יכבד הדבר אז עד מאד, ואחרי העמל הרב יוכל היות כי גם יהיה לתהו, יגיעכם בדי ריק ופעלכם להבל. לא כן אם תחזקו כן את וולאזין ודומיה, אז תהיה חומת הדת בצורה, ואז אם יעלה בידכם לעשות את אשר בלבבכם תוכלו להסיענה ממקומה ולשית על עפר אחר בצר, בעודנה שלמה בכל אבריה, וגם רוח היהדות לא יחלוף מעל פני עם ישראל, כי תשאר נאמן לשמה הגדול, לבלי הכלים את פני הדר השיבה החופפת עליו לכן כל אוהב דת מורשה, וכן גם כל חובב עמו, הבה אתי לחזק עמודי הישיבות כמו וולאזין, כי כל טובם בידם וכל (סוף יבוא) אשרם מהם. ב  ניעזין עוד בצאת לאור החלק החמישי מבית אוצר הספרים העברי Варедckan Baблiornka להחכם לאנדויא, הגדנו את משפטנו על אודות המחברת הזאת באחד מגליונות הצפירה לשנה שניה. גם את הטוב גם את הרע, אשר נמצא בה לפי דעתנו, לא כחדנו תחת לשוננו. להחכם לנדויא אמרנו אז נאוה תהלה בעד פעלו הטוב, אשר הוא עושה בתוך עמו, בריבו את ריב אחיו בטוב טעם ודעת ממשנאיהם ומגדיהם אשר יגדילו עליהם עקב וימיטו עליהם און ומשטמה רבה בתוך כה״ע והושורנאלים היו״ל בשפת המדינה, והוא בשפת עטו החדה וכיד לשון רוססיא הטובה עליו ישיב שבעתים אל חיקם, ובזה הלא יציל אם מעט ואם הרבה את כבוד עמנו בתוך העם, אשר הוא יושב בקרבו, עכ״ז לא נמנענו גם מלהוכיח על פני המו״ל את בית אוצר הספרים העברי״, על אודות הדברים המרים, אשר שפך בחלק החמישי מהזשורנאל הנ״ל. על אחינו היראים המחזיקים עודנה בנושנות בשתי ידים, המה, כאשר יכנם החכם לנדויא, היהודים הקאנ- זערוואטיפים אשר ברוססיא, בגלל אשר נגעו לפי דעתו בכבוד אחד המצוינים אשר בעדת הרעפארמער באשכנז. שכח החכם הנ״ל, כי היהודים הקאנזערוואטיפים במדינתנו לא מפלגה או כתה אחת הנם, כי אם כל בית ישראל המה, ואם את כבודם ישפיל לעפר בפומבי באזני עם הארץ המשכילים, הלא יתן בזה את הכלל כולו לשמצה וגדופים. וכאשר באמת לקח לו אח״כ אחד מסופרי „הגאלאס״. את דברי ה׳ לנדויא לקרנים לנגח בהם את חומת כבוד ישורון ותפארתו, כי זה דרך מבקשי רעתנו ומחפשי עלילות עלינו מימות עולם, כי אם המצא ימצא גם אחד מישראל, אשר יענה סרה באחיו לעין השמש, אזי יקחו למו את הדבר הזה ליסוד מוסד לבנות ולחזק עליו עוד יותר את דעותיהם ומשפטיהם לרעה נגד היהודים שנואי נפשם — עכ״ז גם אחרי כל אלה לא חדלנו תמיד מלרחוש כבוד ויקר להמו""ל את בית אוצו הספרים העברי, ולכל הסופרים המצוינים העוזרים על ידו בכל לבבנו חפצנו כי יעלה ביד החכם לנדויא להאריך את פעולתו לטובת בית ישראל גם לימים הבאים, ולהגדיל ולהאדיר את תוצאת ידיו גם בכמות וגם באיכות, עד כי יהי נהפך למכה״ע חדשי או שבועי, אשר אמנם אין לכחד כי ארגאן כזה בשפת רוססיא נחוץ מאד לבני ישראל במדינתנו, והנה מיום צאת לאור החלק החמישי „מבית אוצר הספרים העברי״. עד אשר הופיע החלק הששי ממנו עברו יותר משלש שנים, וכמו כל איש משכיל דורש טוב לעמו חכינו גם אנחנו בכליון עינים אל עת הגלות נגלות מחדש פועל כפיו של החכם לנדויא, באשר חשבנו למשפט, כי לפי ערך הזמן, אשר עבר בין תוצאות החלקים הראשונים „מבית אוצר הספרים העברי"" לתוצאת זה האחרון, בלי ספק מצאה יד המו״ל דיה להכין לאחיו מטעמים כאשר אהבה נפשם, מחדשות רבות ונצורות, טובות ומועילות לכבוד בית ישראל ותפארתו. ובכן  כאשר נודעת ברבים כי החוברת הששית ממעשה אצב החכם לנדויא כבר עזבה את מכבש הדפוס ותקח את עמדתה בבתי מסחר הספרים לא נחתי ולא שקטתי עד אשר הביאותיה אל ביתי ואקראנה בשום לב מהחל ועד כלה  והנה מה אומר ומה אדבר! האלהים מצא את עוני או מצא זכות עלי! כי גם הפעם נתנני לאיש ריב ואיש מדון להחכם לנדויא, למרות חפצי לחיות בשלום ובאהבה אתו ועם כל סופרי עמנו הדגולים, אשר כח בהם לעמוד בהיכל הליטעראטור הרוססית ולדבר טובות על עמם. מה אעשה! אם גם הפעם כנגע נראה לי „בבית אוצר הספרים העברי״. וכמשטמה לבית ישראל בדברי החכם לנדויא, כי מצאתי בהם דברים קשים ועוקצים, אשר כמחט בבשר החי, כן ישרטו שרטת בנפש איש ישראלי נאמן לעמו ודתו! הן אמת כי רובי המאמרים אשר בתוך החוברת הנ""ל הם טובים ונכוחים ואיזה מהם גם נעלים, כאשר נזכיר גם בהמשך מאמרנו זה הלאה; אך בטרם הגענו אל השושנים האלה, כבר הוכאב לבנו מעקיצת חוח וסלון ממאיר אשר עלה בידי המו״ל בכבודו בעצמו! לא ידענו אפוא אם נפשנו שמתנו תועה במשפטנו על מעשי ידיו של החכם לנדויא. ואולי לא כראות אנוש עיני, וכמוני גם נפש כל קורא מבין ובעל לב רגש תסל בדברי החכם הנ״ל ותהי נרתעת לאחוריה. אשר ע״כ אמרתי „בקרת תהיה״, אשימה נא את הדברים, כפי אשר יצאו מעט המ""ל את „בית אוצר הספרים העברי"", לפני הקוראים המשכילים. והם ישפטו ולא אני, אם צדקתי או שגיתי במשפטי על אודות החכם לנדויא, ובכן נבוא אל עצם הענין. המאמר הראשון בחלק הששי „מבית אוצר הספרים העברי"" נכתב מאת פלאי ויכלכל בקרבו תולדות וזכרונות מחיי המנוח ארשאנסקי, הנודע לרבים בכל מעשה תקפו וגבורתו בפתרון שאלת היהודים, הלא הם כתובים על ספריו הרבים ומכה״ע לבני ישראל, אשר יצאו לאור בשפת רוססיא. חדשות ונצורות גלה לנו הכותב הנכבד ממהלך חיי החכם הנ״ל, והתפתחות כחותיו הרוחניים, ומתוכן למדנו, להכיר   ולהוקיר עוד יותר את חין ערך המנוח ארשאנסקי וכשרו הנעלים הן עד שנת השבע עשרה לימי חיי — לפי דברי כותב תולדתו הנ״ל — שם כמעט כל מעינו ושקידתו רק בתלמוד ומפרשיו, אשר הנה בהם בשום לב ובשכל עמוק, כאשר יתנו עדיהן ההגהות וההערות הרבות, אשר השאיר אחריו המנוח בשולי גליונות הש״ס ויתר המון הספרים שבבית אביו, ורק לשעות קלות ומעטות ביום נתן אל לבו לבקש דעת מפי עצמו וביגיעתו, כמעט בלי עזרת מורה. בלשונות ומדעי העולם; ובכ״ז עלתה בידו בזמן קצר לעמוד על המבחן (עקזאמען) ולהכנס בתוך האוניווערזיטעט, אשר גמר בו חק למודיו בחכמת היורי בזמן הקצוב באופן מאד נעלה, עד כי מצאוהו נכון לשבת בקתדרא למעלת פראפעסאר, לולא אמונתו, באשר הוא יהודי, שכה דרכו בעדו מעבור אל המעלה הרמה והנשאה הזאת; ואת אשר לא ישיגו רבים גם במשך כמה משנות עבודתם, ובעזרת מורים מובהקים מימ הילדות ועד היותם לאנשים, השיג ארשאנסקי במשך שנים מעטות מימי הנעורים! ובשומנו אל לבנו גם את כל תוקף דבקותו לעמו ואחיו, אשר למענם הקדיש את מבחר ימי חייו, ללחום מלחמותיהם ולריב את ריבותיהם בשפתים דולקים ובלב בוער באהבת אמת, אז גרגיש בכפלים את האבדה הגדולה אשר אבדה לעמנו בארצנו. שערו נא בנפשכם איש צעיר לימים מלא תקוות טובות לימים יוצרו; איש זריז ובעל כשרונות להפליא, אשר לפניו היו פתוחים כמה דרכים המובילים אל במתי העושר והכבוד; איש אשר חכמתו בחוץ תרונה ושמו הטוב הלך לפניו למרחוק, הגיוני עשתונותיו יקרים הם מפנינים למוצאיהם, וניב שפתי עטו לא יסולה זהב מחירו הנה איש כזה לא יחפוץ להשתמש בחכמתו ודעתו להנאת עצמו, לאסוף הון ולחיות חיי עונג וריוח, כדרך כלל עורכי דין (אדוואקאטים), והוא בגודל נפשו יבוז לכל אלה ויבחר ותר להקדיש כמעט את כל כחותיו וימי חייו קדש לאהבת אדם בכלל ולטובת אחיו בפרט; האם אין זה מחזה יקר ונפלא בדור כזה, אשר אהבת הבצע ואהבת עצמו (עגאיזמוס) חכו שורש עמוק עמוק בלב כל העם מקצה!? — מי יתן והיה המנוח הזה למופת לרבים מצעירי דור החדש בישראל, אשר התרוממו גם הם במעלות סולם התבונה והמדע, והיו גם הם, כמו הנעלה הזה, שוחרי טוב לעמם ומליצי יושר על אחיהם בספריהם ומאמריהם, אשר יפיצום בתוך קהל ועדה בתוך הרוססים; או אז מי יודע, אולי כבר באה גאולתנו ופדות נפשנו מכל און ורשע כסל, אשר יוציאו עלינו שונאינו ומנדינו לבעבור הבאיש ריחנו ביושב הארץ — עכ״פ לעת הזאת עוד יחיד היה ארשאנסקי במינו, ומי יודע אם גם שנים רבות (המשך יבוא) תביאינה לנו תמורתו"
021-HZF-1879-03-18-001-60075_toc_6,"הה-
 ידיעות העולם והטבע."," הה-  ידיעות העולם והטבע. גיבראלטאר (המשך מגליון 7).  . הנה זאת תורת מבצר גיבראלטער, אשר אך אפס קצהו הראיתיך במחזה, ומפרשת הדברים האלה עיני הקורא מישרים תחזינה, כי לא התהלל במתת שקר, בורקע, אחד השרים היושבים ראשונה במלכות בריטאניא, באמרו במושב זקנים לאמר: „גיבראלטער הנחלה אשר שפרה עלינו, הוא מעוז הים, סלע איתן לסחר גוים ולמלחמה שערה; מפניו יחתו מריבינו ועליו יקרים אנחנו לאוהבינו ודורשי שלומנו״; אך עוד מלים אחדים נדבר אודות חלמיש הצור הזה, ועל שרשי הליכותיו הליכות עולם אשר היו לו מגוי אל גוי נתחקה; ימים רבים התגלגל הגיבראלטער צנפה כדור מדחי אל דחי. מידי הפע- ניציים, אשר באניות סוחר באו אל ארץ צלצל כנפים הזאת, אל בני קארטאגא אשר במים רבים עשו מלאכתם, הרומאים והגאללים חליפות שפכו ממשלתם על פנת יקרת הזאת עדי כי גיבראלטער באדיר נפל, והספרדים הורידו עז מבטחו ויבקיעוהו אליהם, אך המוירען מארץ בדבריה עלו כשואה וככפירים מסכותם ויכו חרם את ספרד על יושביה, בגראנאדע וקארדאווע שמו להם על עפר בצר ויהיו לגוי גדול עצום ורב וגוי איתן באייראפא כלה, וגם גיבראלטער נפל בידם, והמה חזקו את מרום עוזם וישימוהו לצור מעוז וסלע משגב עשוי לבלי חת. בשנת 711 דרך אניה בלב ים בא כגבור הודו במלחמה טאריק מלך המוירען, אשר בשמו נקרא הסלע הזה עלי אדמות „גיבעל אל טאריק"" ויבקיע אליו את כל ערי ספרד הבצורות אשר ישכנו לחוף ימים, וכששה דורות עד 1309 היה ניבראלטאר אחוזת נחלה להמוירען, ומלכי ארץ יחדיו קפצו פיהם ואיש לא נועז לנסות דבר להוציא בלעם מפיהם. אולם לא לעולם חוסן, וגיבראלטאר אחרי בואו במצור ובמצוק הראשון מארבע עשרה עתות המצור אשר מנו לו באחרית הימים , נפל ביד פערדינאנד מרגיז ממלכות אשר בא אל שעריו כמבואי עיר מבקעה ויורד עז מבטחו; אולם גם שמחת הספרדים עשתה להם כנפים, כי אחרי עשרים ושתים שנה לנפול גיבראל- טאר ביד צר שבו המוירען אשר נרפאו מן המכות הנאמנות אשר הוכו ביום קרב ומלחמה על מרומי שדה, ויחליפו כח להסיר סבלם מעל שכמם ולנתק מוסרות אויביהם ומבקשי נפשם ביד חזקה. ברב אונים הקדישו מלחמה על הספרדים ובחיל ובכח גרשום מהסתפח בנחלתם, וישובו ויירשו את גיבראלטאר אשר לקחו בחרבם ובקשתם. ועד 1462 ישבו שקטים במכונם ונחלתם שפרה עליהם, באין שטן ופגע רע אשר יחריד רבצם. אך בשנה ההיא עלה פתע לפתאום הנסיך מדינה סדוניא בחיל כבד מאד ויצר על גיבראלטאר וילכדו והספרדים באו אל המנוחה ואל הנחלה, ויאחזו בתוך המבצר וישבו בו; כמאתים וחמשים שנה ישבו הספרדים שלוים ושקטים, ועריהם שאננים מפחד, אך גם עליהם עבר כוס, ובמלאת שפקם אחרי אשר מלאה הממלכה החטאה הזאת את כל מלא רוחב ארצה דם נקיים על לא חמס עשו, אחרי אשר הורידה דומה אלפי רבבות בני אדם חפים מפשע, בשם אלהי הרחמים והחסד אשר רוממתו היתה בגרונם, אחרי תועבות רעות האלה, פקד אל זועם עליהם אפו, וישלח בהם את מטה זעמו, את האנגליים עריצי גוים אשר לא יחתו מפני כל, ובשנת 1704 כעלות ים לגליו עלו צבאות אנגליא ושר צבאם הגבור געארג ראיאקע בראשם, ויעלו כחתף על מצודת גיבראלטאר, ואחרי אשר חללי הרב מבני ספרד כתוא מכמר שכבו בראש כל חוצות, ומי הים אדמו כתולע מדם אדם רב, לכדוהו האנגליים בחוזק יד ובגבורת ישע ימינם, ויבנו. שם כמו רמים מצודותיהם להשית נוספות על כל מגדל גבוה ועל כל חומה בצורה, אשר בנו המוירען והספרדים בשבתם פה כאדוני המבצר. כנפול הגיבראלטער בידי המוירען במאה השמינית כאשר מראשית כזאת ספרנו, חרדו הספרדים תחתם חרקו שן ונפשם ירעה להם, לראות את המושלמנים בנים כחשים אשר באימים יתהוללו, יושבים לבטח ביפה נוף משוש כל ארצם, ומבצר משגבם אשר אליו נשאו נפשם זה שנים כבירות; ימים רבים נשאו בשרם בשניהם, ופעמים רבות נסו דבר בשער את אויביהם להדפס משאתם ולגרשם כלה ארצה אפריקא ארץ מחשכים אשר אור האינקוויזיציא לא נגה עליה, ובימי המצור הראשון אשר זכרנו הראו את אומץ רוחם ונחת זרועם על מרומי שדה. כפרץ מים פרצו מבחר בחורי בני קאסטיליען ל מעוז הצור, ובאילי הברזל כתתו כתות לא יחמול חומות וחיל וישאירו בעיר שמה, אך המוירען שמו בסלע קנם וכנשר סתתר בחגוי סלע מפני חמת המציק, כן הסתתרו בהביון עזם ששה ירחי עמל. אך הרעב הנורא דבא לארץ חיתם, ועם משלחת מלאכיו הרעים עד עפר מות שפתם, ויפיל בעצומיו הרבה חללים, עדי כי מכל ההמון הרב נשאר אנוש מזער ורק כאלף איש אשר כל עוד רוחם בם נמלטו מתוך המהפכה, כראותם כי אבד מנוס מנהם קראו לשלום אל האויב אשר צר עליהם, והוא נתן להם לעזוב את המבצר ולנוע אל ארץ אפריקא באין מכלים דבר, עם כל הכבודה אשר ברגלם. בשנת 1315 פקד נסיך המוירען איזמאיל צבא מלחמה בחיל כבד בא ויחן נגד ההר, ויביאהו במצור; אולם לתהו והבל כלה כחו שחת עמלו, ובבושת וחרפה נסוג אחור, ואך בשנת 1333, אחרי אשר באה העיר במצור בפעם השלישית שבו המוירען אל אחוזתם ואל נחלת אבותם ויבצרו שם מרום עוזם. שבע פעמים פקדו על גיבראלטער ברעם וברעש ולהב אש אוכלה, שבע פעמים הביאוהו במצור מני העת אשר הבקיעוהו המוירען אליהם בשנת 1333 עד אשר כלה גורשו משם ביד חזקה בשנת 1462. והנסיך מדינה- סדוניא לכד את העיר ואת המבצר וישם משטרו בה בשם מלך ספרד עוד רעות רבות וצרות כתמם עברו על סלע המעוז הזה מימים ימימה וירגיזו רבצו וימררוהו ורובו: יורדי הים באניות הקרייצער ההולכים למו ארב ודרך ירצחו שכמה, פעמים רבות פקדוהו ברעם ורעש ואש אוכלה; בשנת 1609 ראה הסלע הזה באבדן שארית פלטת המוירען, ובצאתם כמוצאי גולה ממקום תענוגיהם לנוע על ערבות אפריקא במתי מעט כששת אלפים נפש, בדרך אשר לפני תשע מאות בשנים באו בה כגבורים בוססים במלחמה, בימי טאריק הגבור לנצח. גם בשנת 1607 התחוללה מלחמה נוראה בין ההאלענדרים והספרדים יושבי המבצר מלחמה אשר לפי דברי קוראי הדורות לא היתה כמוה ואחריה לא תוסיף. אך בפרוע פרעות בארץ ספרד אחרי מות קארל השני, והארץ רגזה תחת יושביה מפני המריבות אשר התחוללו, ויהי לסער קטב אשר הקיפו את כל גבולות ארץ, בעת ההיא ראתה אנגליא פתח תקוה לצוד ציר דגים במים העבורים והנרפשים האלה, ותעל כשואה על גיבראלטער, ותבקיעהו אליה. (סוף יבוא)"
021-HZF-1879-03-18-001-60075_toc_7,"הכושים באוסטראליא""
."," הכושים באוסטראליא""  אל ארץ אויסטראליען אנהגך אביאך, קורא משכיל; פה מפלגת אנשים חכמים ונבונים ביפים תחזינה עיניך, ושם תראה לפניך מפלגת בזויי אדם, נלוזי דרך ופראים אשר המדע והתבונה רחקו מהם וחשכת הבערות עוד תכס עליהם במשאון, תראה תכונות רוחם ומערכי לבם, ותבדיל את החכמה מן הסכלות ביתרון האור מן החשך: קריות אחדות באוסטראליען לא נופלות הנה מערי איי- ראפא, ובצדק נוכל לכנות גם אותנה קריות נאמנות ונעמנות אשר ההשכלה והצדק ילינו בהן, הדעת והדת תלכנה שלובי זרוע כתאומי צביה ולא תתפרדנה; והעיר מעלבורן, בירת וויקטאריע, תוכל לעמוד בשער ולריב ריבה את קריות מלך רב באייראפא, בהדר תפארתה וחין ערכה. ברחבת ידיה, ן .  *) העתקה חפשית משפת רוססיא. ברצפות רחובותיה הרפודות בטוב טעם ורוב יופי, כרצי כסף בסדר נכון; במכונות שונות, המצאות חכמי חרשים במלאכת מחשבת, בכנעניה שרים, סוחריה — נכבדי ארץ, בעושר בתי רכולותיה הבנוים כמו רמים ומתנשאים לכבוד ולתפארת, בהיכלי תלפיותיה, בסגולת כל יקרותיה, ביפעת יקרת בתי הספר הכללים*), ברוב חפשיותיה בנדבת יד נדיביה רוזניה, אשר עפרות זהב וכסף תועפות להם. בית עקד- הספרים הכללי במעלבורן אשר כלו אומר כבוד, פתוח לרוחה לכל דורש ומבקש. לכל אחד יש הזכות והצדק לבוא אל תוכו באין מפריע, בלי כל תקונים מעיקים. במרוצת דברינו בל נוכל לשים מחסום למו פינו, מבלי הגד קבל עם את הטוב אשר ערכו ראשי העיר מעלבורן: לתת מכתבי מסע חנם אין כסף לכל פקידי הצבא, יהיו מאיזה עם שיהיו. אך את זה לעומת זה עשה האלהים! אחרי צאתך, קורא נבון, מהערים האלה, רבות המרכולת, המלאות תענוגות בני אדם על כל גדותיהן, אשר הציוויליזאציאן החיה תפיץ עליהן אור שבעתים מכל אפסים, ואשר תלך אחוזת יד עם אנשיהן לשוח בשדמות הקולטור האייראפי, יראו לפניך אך מדבר שממה, חרבות נושנות, שארית פלטת ימי קדם קדמתה, ורק מעט מזעיר תראה אחוזת נחלה קטנה אשר אחזו בה אנשי הקאלאניא; עוד מעט - והנה ערפלי האי דעת כסו את עין כל היקום, הציוויליזאציא עם כל יקר תפארתה כטל משכים תלך מתחת שמי ה׳, והנוסע עיף ויגע מתלאות כל מסעו אשר השתרגו עליו בעברו דרך המדבר הנורא בתהו ילל ישימון הזה, המלא שוחות רבות בלי מים והשמם מכל אדם חי יפגוש אך משפחות פראי- אדם. באוסטראליען הדרומית והמזרחית דרומית אשר שם יגורו יותר אנשי אייראפא, יביטו על הפרא כעל חיה נפלאה ומוזרה; אך במקומות אחרים מהמאטעריק, אנשיהם יחיו בחיי שלום וידידות עם הערים האחרות. גם לא רחוק מאלבאני העיר יחיו שבטי כושים רבים, בכ״ז שלמים הם העיר אלבאני איננה עיר גדולה; בה יגורו כאלף תושבים, אך בה נמצאים בתי מסכנות רבים לאבני פחם, אשר בהן יערבו מערבי האניות, וגם סחר עץ הסגדל ימצא בה מהלכים. הטבע לא הושיטה לה את ידה הנדיבה, על מסבותיה לא הוצק חן ויופי ולא יקחו את לב רואיהם: בסביבה הרי חול גבוהים ולא יתעטפו בירק דשא למאד; שפת הנהר מכוסה פרסאות אחדות לארכו בחול לבן מעור עינים. בבואך עוד הלאה בפנים הארץ ההיא תמצא צמחים למכביר, וכדים מעולפים בירקרק חרוץ, אשר הטבע חננה אותם בהם, יושבי הארץ הזאת יגורו בכפרים קטנים יבורו להם ערבה או שדה בלתי זרוע ויגדרום בגדר ועליהם יכינו אהלי קדר קטנים. להדר׳ ה׳ קעניגער, רופא מהאנית איבה גערטא, אנה לו פעם המקרה לבקר את אחד מהכפרים האלה, אשר היה בנוי על ככר גדול, אשר עליו גדלו סבכי אילנות קטנים וחרשי מצל בראשונה, לפי דברי ה׳ קעניגער לא יכול לגלות את עקבות מושבות בני אדם, ורק, אחרי אשר בלי צדיה נפל על אחד מאהליהם, נודע לו אל נכון איה מקום משכנם. אהלי „הכושים יספר, היו בנוים מענפים, גבוהים על פני האדמה כערך מעטר אחד. נוה שאנן ומשכנות מבטחים כאלה יכינו באופן פשוט למאד: שתי מוטות יכופו לארץ ויבתקו אותן בהאדמה, ואחרי כן יכסון בעלי עצים והציר יבש והבית נכון — לעשות מאורת כלב דרוש יותר עמל בעת ההיא, כאשר באתי אני וחברי להכפר, שכבו כערך שלשים כושים קטנים וגדולים סרוחים על הארץ, ואחרים ישבו על בהונות רגליהם אצל אהליהם במנוחה שאננה. פה בערו מדורות אש אחדות, ועליהן צלו את מאכליהם — אינם מאכלי תאוה - הערוכים מבשר עוף הקענגורא ומבשר שרצי המים, ויאכלום למעדנים, ולהטעים יותר את האוכל הוסיפו בו *) בתבל ארץ הקאלאניא ישתרר בגאון עוזו חוב קדוש לשקוד מדי יום ביומו על דלתי בתי הספר. עוד חתול קטן - במקום בושם ומלח - אשר בלי תפונה, גגבוהו אצל הקאלאניסטים  כל המאכלים האלה יעריכום הפראים על אופן אחד. וזאת תורת הכנת האכילה: בראשונה, יפשטו את עור החיה או הבהמה, את הבשר יניחו על האש, ובהיותו נא יקרעוהו מעל העצמות באצבעותיהם או בשניהם, וכושי אחד בשומו אל כליו נתח טוב אשר מצא חן בעיניו, ימסור את הצלי המעלה עשן בידי שכנו הקרוב לו. גם הוא יקח לו מכל הבא בידו ויתן את הנותר למשנהו, וכן לכלם  בראותם, כי אייראפיים הולכים וקרבים אליהם, עלמה יפה פיה, שחורה ונאוה, התיצבה מעל הארץ, ובנתח בשר טוב (?) בידיה הגישה אלינו, ותאמר בענות חן ובסבר פנים יפות, בשפת אנגלית מעוקלה ומושחתה: „החפצים אתם לא מאכל עשוי בטוב טעם וריח ניחוח״? — הכושים אשר ראיתי יוסיף ה׳ קעניגער לספר - שפלי הקומה הם, בכל זאת אמו הטבעי חלק להם בקו כביר כח לבב ועורקים ח וקים ובריאים, אך בדי עוד רגליהם צנומים ודלי בשר, רוחב גויותיהם ממוצע, צבע עורם במחוז קינ-דזארדז סאונד שחור אמוץ. הצבע הזה ישיגו רק בבואם בימים. אך הילדים הקטנים המה בצבע אדמדם שחרחר ומגואלים למאד, שערות ליתר הכושים שחורות, ערוכות ומסולסלות בטוב טעם כפאה נכרית, ולאחרים נופלות על חלקת צוארם השחור. הנשים תחשפנה שובל (שטעגעל) באמצע שער ראשיהן. להגברים וקנים עבים ומסובבים כאלה עבתה, מצחם הרחב, עיניהם השחורות והיושבות על מלאת, אזניהם העגולות, כל אלה שחברו להם יחדו יספוקו לצייר ולתאר את ציוני פניהם היפים המפיקים נוגה שחור בשרד יפה להלל מאד, אם לא השחיתו מאיש מראיהם ותוארם מבני אדם, שפתותיהם הנאלחות ההפוכות בקערה הפוכה על פיה, ואפם השרוע והחרום. בכל זאת מבלי הבט על זה, נמצאו בין הכושים אנשים אחדים הדומים בתוארם לאנשי אייראפא הנאורים, אך כלם היו מגואלים ומתועבים מהרפש והלכלוך אשר כסו אותם מכל עברים תלבשתם היתה משני בלויי סחבות ובגדי עדים אשר כבר עבר עליהם כלה. אולם אנכי וחברי המתארחים אתי בדרך פתו אותם ללבוש בעד בצע כסף את בגדיהם החמודות, בגדי חופש, אשר יענדם לעדי פאר רק בימי מועד בתוך המון חוגג. בגדיהם אלה מכונים בשם: תלבושת הלאומית והמלחמית. בין כה וכה עד אשר הכושים כלו את מלאכתם, השגחנו אנחנו בעין פקוחה על בתיהם הנמבזים, וקוה קוינו למצוא למצער אור כחה אשר יציץ להם מבין הרכי קולטור ארץ הקאלאניא; אך לשוא למגנת לבנו מלבד חלונות אחדים שבורים לרסיסים, צלמות ואי סדרים, לא מצאנו ראינו מאומה באהליהם, פראים רבים דברו צחות בלשון אנגליא ומדברם נאוה. שפת הכושים האויסטראלים האלה שלמה ומלאה היא במדעים שונים כפלים לה לתושיה, עד אשר לפי דעתי, תוכל לעורר קנאת חמת האייראפיים; בהשפה הזאת נמצאים ארבעה יחסי הנטיות בדקדוק (Casus) יותר מבשפת לאטינית ויונית. — מלבד זאת שפתם הרחבה תאסוף אל תוכה שפעת הפוכי הדבורים (אשר מאד נחוץ זאת בהארץ הזאת בין שבת אחים יחדו). לכנויי הילדים (עפיטעטען) נמצאות 18 מלות מיוחדות את הנער הקטן עד תשע שנים (ועד בכלל) יש לו מקרא מיוחד, גם לבנים ולבנות יש נקוב-שמות. (סוף יבוא)"
021-HZF-1879-03-18-001-60075_toc_8,מולד זקן," מולד זקן לידידי החכם המהולל וכו'. שאלתך בדבר המולד זקן המקובל אצלנו, אשר לפי פירושי שחדשתי בסוגיא דר""ה (יסודי העבור מהדורא תנינא, צד 56) אין לו ענין כלל, ומאין לקחוהו המעברים ליסוד מוסד אצלנו? הנה כבר בארתי, זה כחמש עשרה שנה ענינו ומקורו בהמגיד אינני זוכר באיזה גליון) אחתי שהראיתי שמה כי חשבון המולדות והתקופות שבידנו נוסדו בראשונה ע״פ לוחות התוכן, בטלמיום בספרו אלמאגעסטי, הראיתי, כי גם המולד זקן הוא אחד מיסודי בטלמיוס בלוחותיו, והוא נהוג ומוסכם גם אצל כל התוכנים בספריהם ולוחותיהם עד היום, — ד״מ, תמצא היום בלוחות התוכנים, כי ביום 8 מארץ ב׳ שעות וג׳ מינוטען היה רגע נגוד הלבנה (באופק ברלין), אל תחשוב כי באמת כונתם על יום 8 מארץ (והוא יום ז׳ י״ג אדר דהאי שתא) כי זה שקר. אבל כונתם אל ב' שעות ג׳ מינוטען אחר חצות יום 7 מארץ (יום ו׳ י״ב אדר). וכן אם יצא לך בחשבון ע״פ לוחות התוכנים כי ביום 25 מארץ בשעה ג' יבוא הירח על הנקודה ממסלולו אשר היא בתכלית הריחוק ממרכז כדור הארץ, תדע כי הכונה היא על יום 24 מארץ שעה ג׳ אחר חצות, וכן הוא בכל תשבונות התכונה. סיבת הענין הוא, לפי שיסוד מוסכם ומקובל הוא אצל כל התוכנים עוד מימי בטלמיוס, על כל חזיון ומקרה בתהלוכות צבא השמים, אם יקרה קודם חצות היום, הוא נקרא על שם היום ההוא, אבל אם יקרה ברגע אחד אחר חצות, אז הוא נדחה להקרא על שם יום המחרת, והמעברים בעמנו כאשר יסדו לנו בראשונה לקבוע ר""ה ביום שחל בו המולד האמצעי לפי לוחות בטלמיוס, הלכו גם בזה בעקבות בטלמיום, שבאם חל המולד ברגע אחד אחר חצות, אז הוא נחשב ליום שלאחריו ויקבע ר""ה ביום המחרת, וקראוהו בשם מולד זקן. הן אמנם, אחרי כתבי זאת בהמגיד יצא אז ידידי הרב הממח מהרצ""מ פינליש ז""ל, לערער ולטעון כנגדי ידידך חז״ס אבל כל מבקש אמת יודה לדברי כי כן הוא יצא לאור הכרמל, חוברת ב׳ לחדש אדר (פעברואר 1879) נכללו בו הרבה מאמרים נכבדים מסופרים נודעים לשם"
021-HZF-1879-03-18-001-60075_toc_9,חדשות שונות," חדשות שונות שטף מי הנהרות עשה בשנה הזאת שמה ושאיה במקומות רבים, אשר כמוהם לא נשמע זה שנים רבות, במדינתנו שטף ועבר נהר הווייכסל על כל גדותיו ויכסו המים את הכפרים אשר בסביבותיו הרסו בתים וסבבו היזקות גדולים, ובמדינת אונגארען היה שטף נורא מאד, העיר הגדולה סשעגעדיו היושבת על אשר הנהרות טייס ומארשי, אשר מספר תושביה הוא 60,000 בתיה ובנינה עד 6000 והיא רבת המרכולת בקרבה בתי מסכנות רבים ובתי מלאכות גדולים, היא וכל שאונה והמונה עם כפרים רבים אשר בסביבותיה, היו לברות לשטף המים הזידונים, שלש סוללות אשר הגינו על העיר לעצור בעד פרץ המים, נשחתו ונהרסו, ועל הסוללה הרביעית הגדולה אשר עליה שמו כל מבטחם, וכדי 1400 פועלים עבדו את עבודתם ביום ובלילה לחזק את בדקיה, גם היא נפרצה בליל 13 מארץ, והמים הלכו וגברו בעיר ותכם על כל בתיה ויושביה, כדי 4000 בתים ובנינים שונים נפלו ונהרסו עד היסוד, בית הכנסת הגדולה אשר בקרבה מצאו מפלט למו כמה מאות נפשות, נפלה ונחרבה ותכם עליהם המפולת נורא ואיום הוא את אשר יודיעו מכה״ע מן החורבן הגדול של העיר ההיא וסביבותיה. מכל המקומות אשר הבשורה הרעה הזאת מגעת, יחישו לשלוח עזרה אל האומללים ההם כאשר יוכלו."
021-HZF-1879-03-18-001-60075_toc_10,," מודעא רבה לאורייתא בשבטי ישראל אודיע נאמנה כי נדפס על ידי מספר הצל״ח ממרן הגאון בעל גוב״י זצ״ל על שאר מסכתות אשר היו עוד בכתובים וטמונים ת״י נכדו הרב הג׳ מהר״ז לאנדא, חלק ראשון ממנו על מס׳ שבת עירובין ר״ה נגמר בכי טוב פה ווארשא, גם חלק שני על שאר מס׳ מועד יצא אי""ה כבעוד ירח ימים לאור, ומאשר קצרה ידו להדפיסם מספר רב, לכן כל הקודם מהקונים יזכה וכל הזריז מהסוכנים ישכר בהם ויפנו נא אלי הח״מ ווארשא עם ג׳ י״ב אדר תרל״ט... זאב בר״ס גראדזינסקי. Волчъ Гродзинскiй, Генься № 10 Варшава."
021-HZF-1879-03-18-001-60075_toc_11,, החומש ויקרא עם פי׳ התורה והמצוה מהגאון מלבים נ״י נמצא לממכר בווילנא אצל הגבירים ראם ובווארשא באוצר הג׳ יעבץ ואצל המוציאו לאור הר׳ הערץ הערצאג מגיעשוויעז.
021-HZF-1879-03-18-001-60075_toc_12,," הה „הצפירה"" חמש שנים מיום צאתה לאור מכורכים בשלשה כריכות שלמים (לא תחסר שום עלה) וטובים יש אתי למכירה, החפץ בקאמפלעט היקר הזה ישלח לי מחירם 9 רו״כ ויקבל בפאסט החוזרת חפשי מפארטא, כרך א׳ משנים 75—74 2.50 רו״כ, ב׳ 77—76 5 רו״כ, ג׳ 78 2.50 והכל פראנקא עם הכריכה. כל החפץ ימהר לשלוח כי רק קאמפלעטין אחדים נשארו בידי, רפאל משה סטיליינסקי בטשערקאססי М. А. Сскону Леркасскi iев. губ. מחמ קיעוו."
021-HZF-1879-03-18-001-60075_toc_13,," מודעה .  קושט אמת וצדק ניתן לכתוב מאת הח״מ איך שמכרתי בשנה זו להר׳ נחמן לאטעה מחזיק דיסטילארניע ברחוב דזיקע גומר 22 בווארשא, כל היי""ש פסח שיהיה נצרך לר׳ נחמן הנ״ל למכור לקונים בשנה זו, הן על הורט, והן על דעטאליציע, ויוכלו הקונים להיות נכונים ובטוחים לקנות ממנו כי הוא זה היוצא מפאבריק של המפורסמת בהכשרה על צד היותר טוב אף למהדרין מן המהדרין. .  מיכל קאסטאן"
021-HZF-1879-03-18-001-60075_toc_14,," יי""ש פסח ה נן בסקלאד שלי מיי""ש נמצא למכור יי""ש פסח מפאבריק מכישעור הנודע בטוב טעמו ויתרון הכשרו, ואמכור בסך רב ומצער במקח השוה, הקונים הנכבדים יאבו בטובם לפנות אלי ויפיקו ממני רצון וקונים מערים אחרות יוכלו לפנות אלי ע״י מכתב ובשלחם לי כסף קדימה האדרעססא אלי אשלח להם יי""ש על נאכנאהמע: Sklad burtowy i kommissowy Okowity J. Sternield. Warszawa, Tarda 15. Редакторъ-Издатель 3. Соиниск"
021-HZF-1879-03-18-001-60075_toc_15,," מקום ממכר יי""ש של פסח מהפאבריק ממנישעוו, שהיה בשנים הקודמות בקצה רחוב גענשי, בחצר הג׳ ר׳ יודל טאקאר, נעתק עתה ברחוב ההוא להבית הנשען על ידו (N. 2286 )2, בהאטעל פעטערבורגסקי. (עבור ה׳ גלאוויצאווער) עקיבא לאסקר"
021-HZF-1879-03-18-001-60075_toc_16,," ה על אורות עניני משפחת רעיתי, פֿא- מיליענאנגעלעגענהייטען, הוכרחתי להעתיק מקום מושבי מוויען הנה לעיר באברויסק על משך ימות החורף, ואתעכב פה עד אחר הפסח, ודורשי עצתי בעניני מחלות אשר מוצאן מימי הילדות, כמו חסרון כח המוליד חלישת העצבים, ומחלות נשים, אימפאטענץ"" אונד גערווענשוועכע, יכולים לפנות אלי ע״פ האדרעסע שלמטה, וימצאו מזור ותרופה על מכתבים אענה לאיש איש בכתבו ולשונו עברית, אשכנזית או צרפת. אדרעססע .Доктору И. Воллнеру въ г. Вобруйскъ Минск. губ."
021-HZF-1879-03-18-001-60075_toc_17,," שאלות ותשובות להחותמים על הצפירה בחו״ל, את המחיר נקבל בכל פעם כפי הקודם, היום נחשב 1 מארק — 50 קאפ׳. והפלארין 87 ק'. לשמגר בשעביז, אין בידנו, וכדי בזיון לכת כזאת בעירכם אשר מקרבה יצא איש להתלוצץ בחיים ובמחים, אל יאקובסאהן במויראגען, לא קשלנו, למרדכי וויינשטיין בשערשאב, לא ידענו מיד מי הוא מקבל הצפירה כי בפנקסנו אינו נמצא."
021-HZF-1879-03-18-001-60075_toc_18,, הרוצה לכתוב אלי יכתוב ע״פ אדרעססע S. Sionimski in Warschau Muranowska )Breite Mila( No 24. ה
