article_id,headline,text
021-HZF-1881-12-20-001-080384_toc_1,," (M ברוסיא ופולין. אל השולח במוקדם לשנה 5 רו""כ. ל לחצי שנה, 2.75 רו״כ. אל לרבע שנה. 1.50 רו״כ.  אל ביתר הארצות 200 פראנק. ל בהמעריקא 5 דאללאר. G"
021-HZF-1881-12-20-001-080384_toc_2,, M מחירו באשכנז: 14 רייכם מארק לשנה.  בעסטרייך 8 פל׳ לשנה. ב וכן לרבע שנה. שכר מודעות: מכל שורה קצרה 5 קאפ'.  ומשורה רחבה 10 קאפ׳.  CAM
021-HZF-1881-12-20-001-080384_toc_3,מכתב עתי משמיע חדשות בכךב עם ישרון.מכל ה...," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת   חיים זעליג סלאנימסקי."
021-HZF-1881-12-20-001-080384_toc_4,בעוד שני שבועות תכלה השנה הנהונה אצל מכה...," בעוד שני שבועות תכלה השנה הנהוגה אצל מכה״ע, ותחל שנה החדשה, היא שנה „התשיעית"" לצאת הצפירה, נקוה כי כל אלה אשר נתנו ידם אליה והחזיקו בימינה עד כה, יודעים ערכה, ולא יעזבוה גם לימים הבאים, והננו לשחר את פניהם כי ייטיבו לבוא עה״ח עוד בטרם צאת השנה, למען נדע על נכון להדפיס מספר העלים הנחוצים לנו ולהגיע אל ידם במועדם. המו״ל"
021-HZF-1881-12-20-001-080384_toc_5,תוכן הענינים," תוכן הענינים דברי הימים. אמעריקא, היהודים בארץ החדשה. מאת יהודה דוד אייזינשטיין. אדעססא סדילקאוו. בערדיטשוב. יאנאווא. סלאנים. חדשות שונות התרה לשאלה הנדסית, הודעות. שאלות ותשובות"
021-HZF-1881-12-20-001-080384_toc_6,דברי הימים," דברי הימים עקבות ימי החנים הממשמשים ובאים לעת צאת שנת האזרחים, כבר נראו על כל הליכות המדינה ותנועת הפאליטיק פנימה וחוצה כמעט בכל ממלכות אייראפא. במשך ימי השבוע הזה נסגרו כל בתי המחוקקים, כל חכמי מדינה וכל נואמי נאום שבתו ממלחמת הלשון, וקול מליהם נחבאו, קרואי העם שבו איש איש לביתו לחוג את החגים לעת צאת השנה, ושלות השקט שוררת בכל מכתבי העתים. אך מנוחה שלמה לא תדע הדיפלאמאטיא, גם עתה בערב ימי החגים נאמרו ונעשו דברים אחדים העתידים להראות תוקף פעולתם על גלגולי המעשים ודברי המדינות בימי השנה הבאה. עפ״י הדברים אשר דברנו בגליון העבר, ראו קוראינו כי הנסיך ביסמארק, כמנהגו בכל עת ועדן הוא נוהג גם היום, וכדרכו מאז ומעולם בבואו בין המצרים וסגר עליו הדרך לבוא אל מחוז חפצו, להעלות מתהום הנשיה שאלה אחת משאלות המדינה, הנכונה להרעיש הלבבות ולהרגיז הרוחות, בחלקת שפתיו ינסה להטעימה ולתפוש על ידה את לב בני הכת המדינית אשר יש לו חפץ בהם, כן עשה היום. מוצא דבר הבחירות הראה אותו לדעת, כי נקעה נפש טובי העם האשכנזי בו ובתיקוני החברה אשר הוא אומר לעשות, על כן גמר אומר למשוך אליו את לבות בני המרכז בחבלי הבטחות טובות ונעימות, והשאלה אשר מצא אותה נכונה לפניו להעלות בה אבק בעיניהם, היא „השאלה הרומית״, או יחס האפיפיור אל ממשלת ועם איטאליא אשר בקרבם ישב. הן מודעת זאת, כי מן יום המעשים והשערוריות ברחובות קריה ברומא לעת הלוית עצמות האפיפיור פיוס התשיעי, הרבו הקאטולים האדוקים לדבר, כי צר המקום לאבי אמונתם לשבת ברומא אל עקרבים בתוך בני עם המרי האיטאלקים, העושים מעשים למרות עיני קדושתו; ראה זאת ביסמארק וימצא הענין נכון לפניו להשתמש בו לחפצו ותכליתו ויתן אות להמה״ע המקבלים השפעה ממנו, להעביר קול בארץ, כי גמר האפיפיור אומר לצאת בגולה מרצון נפשו, ואת העיר פולדא אשר באשכנז אוה למושב לו, השמועה הזאת מצאה לה מאמינים גם אצל יודעי דברי מדינה; עוד מעט ושני מה״ע: „נארדדייטשע צייטונג׳ עם מכה״ע „פאסט"" שני כלי המבטא אשר להנסיך, להפיץ שמועות מפליאות ומבהילות בקהל רב, יצאו במאמרים רבי הענין, להוכיח בחבילות ראיות, כי אין טוב להא- פיפיור החפץ עטרת קדושה ומלכות, לשוב לכבודו הראשון, כי אם לצאת בגולה ולטעת אוהל אפדנו באחת מארצות הפרו- טוסטאנטים. לחזק את הדברים האלה נמלטו מפי ביסמארק דברים אחדים בסוד הפארלאמענט, המדברים בשפה ברורה, כי דבר לאט לו היום את האפיפיור ברומא. אולם עתה נוכח ביסמארק לדעת, כי גם ערמתו זאת לא עמדה לו הפעם. הקאטולים ראו והבינו כרגע, כי נסיך הברזל אך לטובת עצמו הוא דורש, וחפץ הנסיך לעשות את אבי אמונתם לכלי חפץ בידו. הדברים האלה יצאו מפורשים מאת האפיפיור בכבודו ובעצמו ביום הקהל יום 12 דעצעמבער. ביום הזה נקבצו באו לרומא כל הכהנים הגדולים (ערצעבישאפע) מכל קצות תבל מקום אשר דבר האמונה הקאטולית מגעת, כי ביום הזה העלה האפיפיור אחדים מאבירי הכנסיה למעלת קדושי האמונה, ויהי הדבר לאות להכהנים האלה לגלות דעתם בקהל, כי משתתפים המה בצער אבי האמונה, אשר ככחו אז אין כחו עתה לפרוש מצודתו על קצוי ארץ ואיים רחוקים. ולשבור חקו על גוים ממלכות. על הדברים האלה ענה האפיפיור, כי למרות כל המעשים המעציבים הנהו אוחז במדת הענוה למחול על עלבונו ולאהוב את אויביו, ובכן תקותו עצומה, כי עוד יפקחו האיטאל- קים את עיניהם, ושבו וראו, כי כבודו נכון עוד עליהם. בדבר הזה רואה ביסמארק את עצמו היום בודד במועדיו, כי בעלי המרכז בועטים בטובתו ומסירים אזנם משמוע חלקת אמריו והבטחותיו, ובא האות, כי במושב הועד להכנסת העיר האמבורג בברית המכס הכללו לארצות אשכנז, ששם היה הקלעריקאל הנודע ווינדהארסט לראש המדברים, נדחו כמעט כל הצעות הממשלה ברוב מנין ובנין. ראה ביסמארק כי חפצו זה עלה בתהו וימהר להתהפך בתחבולותיו, ויכתוב מכתב התנצלות לשר המלוכה באיטאליא לבטל את הרושם המכאיב אשר עשו דבריו הנודעים בסוד הפארלאמענט בכל פנות העם האיטאלקי. בכלל מד הננו רואים את ביסמארק מתאמץ בכל כחו להחזיק - בהפארלאמענט, ולחפץ הזה העביר כיום תמים השמועה, כי מתפטר הוא ממשמרתו, אך מכל האשכנזים לא שם איש את לבו להשמועה הזאת מפי מה״ע שהוחזקו כפרנים פעמים ושלש, בעוד יום באה השמועה, כי היורש עצר נכון לקחת בידו מושבות הממשלה, כי מסכים הוא בתיקוני החברה אל הנסיך ביסמארק וכדומה, אך גם להשמועה הזאת לא נמצאו מאמינים. סוף דבר אסף הזמן את שלומו מאת נסיך הברזל מיום בחירת הפארלאמענט, ונראים הדברים שלא ישוב עוד לאיתנו הראשון, וכראיה לדבר הוא, שנשיא הפארלאמענט, איש המחזיק בדעות נושנות, איש ימינו וגבר עמיתו להנסיך ביסמארק, התפטר ממשמרתו ואיננו חפץ לכלכל דברי הפארלאמענט שאין בו רוב דעות להחזיק על ידי הממשלה. לעת קץ השנה נראה גם את דברי אויסטריא יגעים בהליכותיה פנימה וחוצה, הריב אשר בינה ובין רומאניא על דבר הנהר דאגויא, עודנו במקומו עומד, בימים האלה באו הדברים למשפט בסוד הסענאט בבוקארעשט, וכל באי כח העם אשרו וקיימו את דברי הממשלה כאשר יצאו מפי המלך קארל. וישחרוה כי תעמוד על דעתה בחזקה ולא תוותר על זכיותיה לטובת אויסטריא התקיפה ממנה, אף כמלא השערה עד כה ועד בה וגם השמועות הבאות מדאלמאציא והערצענאווינא מראות לדעת כי המרידה תוסיף אומץ, והמתקוממים כבר הגיחו עד הערים „קאסטעלנוווא וסטאלינא"" ועוד ערים רבות בדאלמאציא, וגם במאנטענעגרא נראו אותות התרגשות הרוחות, ומה״ע הדובר בשם הממשלה המאנטענעגרית לא יחת גם לדבר דברים כמתלהמים על אויסטריא והתנהגותה את הסלאווים הדרומים הכבושים תחת ידה. לעת כזאת ואותות תמורה בחיק ממשלת אויסטריא הולכים ורבים. לפני ימים אחדים בא גם דבר האסון הנורא משרפת התיאטר בוויען, והמיניסטער טאאפע נאלץ לשמוע דברים בוטים כמדקרות הרב, עד כי שלח את דברו אל הקיסר לפטרהו ממשמרתו, אחרית דבר עוד לא נודעה, ואיך שיהיה נכון הדבר להביא בעקבותיו שנוי נמרץ בחיק הממלכה באויסטריא. גם צרפת לא תדע שלום בעצמיה, השמועות הבאות היום ממקום המערכה באפריקא הצפונית תאמרנה פה אחד, כי עוד יעברו עדן ועדנים טרם ישובו הערביים למנוחתם, וטרם תשקוט המרידה אשר פרצה לפני שמנה חדשים ראשי המתפרצים וגבוריהם „בן עמימא וסלימאן תקעו עתה את אחליהם בקרן מערבית דרומית אלגיר, על יד גבול מאראקקא, ומושל הארץ הזאת כבר הודיע גלוי, כי בעבור הצרפתים את גבולות ממלכתו ברדפם את המתקוממים, יאלץ גם הוא לצאת ממצב הבינים. ולעזור את הערביים אחיו בני אמונתו נגד הצרפתים הנלחמים בם. הדבר הזה נתן דאגה בלב יודעי העתים הרואים בזה אות שאלה חדשה בהדיפלאמאטיא, שאלת מאראקקא אשר כנודע לוטשות עיניהן צרפת וספרד על הממלכה הזאת וחפצות להכניס אותה תחת כנפי ממשלתן. בימי השבוע העבר בא דבר המלחמה בטונים בסוד הסענאט, ונשיא המיניסטעריום גאמבעטטא במרוצת דברו, אמר כי על השלום אשר כרתה צרפת את המושל מטונים באה הסכמת בריטאניא, ויהי בהשמע הדבר בלאנדאן וימהר שר החיצון גרענוויל לשלוח דבר אל צירו היושב בפאריז להודיע, כי לא שמעה בריטאניא דבר מדבר הברית הכרותה בין צרפת וטונים, ומעולם לא נתנה הסמכתה לדבר הזה, הידיעה הזאת באה במ״ע אנגליי, ותעש רושם גדול בפאריז, כי לא נשמע כדבר הזה להכחיש את דברי היושב ראשונה במלכות על פניו. עוד נקרה ויאתה דבר אחד הנכון להפיל אור פני גאמבעטטא בעיני העם הצרפתי: בראשית ומי מלחמת טונים משך עליו עיני כל הקהל האיש רוסטאן ציר צרפת בטונים, שהוא היה המכלכל דברי צרפת בחצר „הביי״ ועל פיו ועצתו היה מסע הצרפתים בטונים. על האיש הזה שהוא אחד מנאמני בית גאמבעטטא וגבר עמיתו, יצאו עוררין מהראדיקאלים וראשפארט בראשם, כי התנהג שלא כשורה עם „הביי"" ויעוררהו לקרב ומלחמה, כי דבק בכפיו מאום מכסף הממלכה ושלל האויב, עד כי פנה רוסטאן, עפ״י עצת נאמ⸗ בעטטא, אל השופטים, לבקש משפט על המוציאים עליו לעז ואף כי השופטים לא מצאו עון ברוסטאן, עכ״פ המה״ע בצרפת רואים בזה אות כי נפל אור פני גאמבעטטא, וככחו אז אין כחו עתה למשול ברוח בני עמו ולהטותם לכל אשר יחפוץ. הידיעות הבאות יום יום מבריטאניא תאמרנה פה אחד כי מצב הענינים באירלאנד מורה מאד. כל הארץ מלאה מוטה עמודי בטחון הנפש והרכוש רופפו, מוסרות החברה נתקו ואין שלום ליוצא ולבא, תקות גלאדסטאן לרפא שבר אירלאנד על נקלה עלתה בתהו. בהוציאו לאור את חוקי והלכות חזקת ושכירות קרקעות, אשר על פיהם הונה לחוכרי הקרקעות משכרם חמש ועשרים אחוז ממאה. דמה גלאדסטאן כי הדבר הזה יניח דעת האירלאנדיים, וסעדת הרוחות תקום לדממה. אבל העם האירלאנדי לא כן ידמה, ולבבו בגדולות יתהלך, לפרוק מעל צוארו את עול הבריטאנים בעלי הנכסים, ולהסיר מעל שכמו גם את סבל המסים אשר תשים עליו הממשלה, מדי יום יום נשמע מעשים איומים ומאורעות נוראות, מהרציחות הנעשות שם לעיני השמש, כל החוכרים קמו כאיש אחד על בעלי הנכסים להצר צעדם, ולארוב עליהם מכל עבר ופנה. בצאת האציל הבריטאני לצור צידו יתנפלו עליו החוכרים והאריסים ויכוהו מכות רצח, בכל מקום אשר ידעו עדרי האצילים ישליכו האכרים רעל לפניהם ולפני הכלבים השומרים אותם, בכדי להמיתם . כל אריס וחובר אשר יהין לשלם כסף השכירות, אחת דתו להמית מאת שופטי החברות הנעלמות, את ארמונות וטירות האצילים ישלחו באש, והמהומה גברה בארץ עד לבלי הכיל משפטים כאלה על דבר פשע ברציחות ומעשי חמס ושוד, נמצאים היום 50,000 במספר, ופחד האריסים והחוכרים נפל היום גם על השופטים ושוטרי הממשלה, לפני ימים אחדים יצא דבר מטעם בית משפט הצבא ברובלין, לאסור מבוא בקהל מה״ע היוצא שם מאת אגודת הארץ (לאנדליגע) אשר הותרה מטעם הממשלה, והמו״ל ועוזריו הושמו במאסר, דבר אשר לא נראה ולא נשמע בבריטאניא משנות מאות. כל המהומה והמבוכה הזאת רבתה באירלאנד ביחוד מימי אספת האירלאנדים בהעיר טשיקאנא אשר באמעריקא הצפונית, ששם גמרו אומר לפרוק עול מלכות בריטאניא מעל צואריהם, ומני אז והלאה מרבים האירלאנדים האמעריקאנים לחזק את ידי אחיהם בנשק וצרכי מלחמה. לפני ימים אחדים היתה אספה רבה מגדולי בריטאניא ואצילוה בבית ראש תושבי העיר לאנדאן (לארדמער), ושם נמנו וגמרו לדרוש מאת הממשלה, כי תתאזר עוז לשום קץ להמחומות והמבוכות האלה ותאחז במשפט ידה להעביר רוח המרידה מן הארץ             בימי השבוע העבר צעדה „שאלת היהודים"" ברוססיא צער אחרים לפנים ותתקרב אל פתרונה, — לשבט או לחסד במשך ימי מספר יכלו הועדים המקומיים בשש עשרה הגובערניות אשר נוסדו להתיר חרצובות „השאלה"" הקשה הזאת כל דברי המו״מ והויכוחים הרבים אשר נשמעו בסוד האספות האלה. במשך העת אשר נתחו את „שאלתנו"" לנתחיה, וימתחו חוט בקורת זעומה על כל פנות שהיהודים פונים, בדברים שבינם לבין בני עם הארץ ודברים שבינם לבין קונם, נשלחו כבר לעיר המלוכה, וביום ו׳ העבר באה הידיעה הראשונה במ״ע „פארידאק"" (ונשנה בהקוריער ווארשאווסקי No. 281) ע״ד הועד הראשי אשר לפני כסא דינו יעמוד למשפט עם ישראל היושב ברוססיא כדברים האלה לאמר: „הועד הראשי ע״ד התרת שאלת היהודים"" כבר נוסד ע""י המיניסטעריום לעניני פנים הממלכה, היושב בראש הועד הוא סגן שר הפנים יועץ הסוד „גאטאווצעוו״, המכלכלים את כל דברי הועד המה: השר הממונה על לשכת ההנהגה לעניני בני האמונות השונות יועץ המדינה „בעסטוזשעוו-ריומין, עם השר שהיה הממונה לעסקי הדפוס ה׳ „גריגאריעיו״, והפראפעססאר „אנדריעווסקי"". מקום מושב הועד הוא בארמון המיניסטעריום. למען הגיע אל התכלית הנרצה באופן היותר טוב ובמחירות הנמרצה, הוא החפץ „להביא לכלל סדר ובירור יחס בני ישראל אל בני עם הארץ אשר הם יושבים בקרבם״. שלח הועד הראשי מקרבו עוד הפעם שאלות שונות להועדים המקומיים בכל ערי הפלך אשר במחוזות דרומית מערבית וצפונית מערבית רוססיא. בראשית ימי חדש יאנואר כאשר יגיעו לעיר המלוכה כל ההחלטות וההשקפות, הידיעות יהחקירות בסוד האספות, יקראו לשבת בסוד הועד הראשי, לא לבד הגובערנאטארים בששה עשר הפלכים מקום מושב בני ישראל ברוססיא, כי אם גם בקיאים בטיב „השאלה"" הזאת ואנשים אשר יש להם יד ושם בהספרות המדברת על היהודים שאלתם״ למלא הדברים שאמרנו בגליון העבר בא מאמר ביום ו׳ העבר במכה״ע נאוואע וורעמיא, אשר עיקרו הועתק גם בהקו- ריער ווארשאווסקי (No. 276) בידיעה תלגרפית, ואלה הם דברי הנאוואע וורעמיא (גליון 2066): סופרנו מלאנדאן הודיע לנו הדברים האלה: „מה״ע Daily Nows יביא היום הודעה גלויה. כי מאת ממשלת בריטאניא היתה שומה אל אחדות מהממשלות האדירות, לקחת דברים עם רוססיא בדבר היהודים הבאים מארצות אחרות לגור שמה; תוצאות המעשה הזה היו, כי נוסד ועד מיוחד מאת הממשלה לחקור ולתור אחרי המעשים הנותנים להיהודים הבאים מחו״ל להתגורר ברוססיא להתאונן על מצבם הועד הזה כבר כלה פעולתו והחליט להציע: לתת להיהודים ההם חוק ומשפט להתישב בכל חלקי הממלכה, וכי יהיה להם המשפט לקנות כברות ארץ, לא יותר משטח חמשים דעסיאטין, למען תת להם יד להתרגל בעבודת האדמה, ראשית הסבה ליסוד הועד הזה היא, לפי דברי מה״ע הנזכר. המעשה עם העברי הבריטני לעווינזאהן והשאלה שנשאלה בגללו בהפארלא- מענט מאת הנבחר העברי הבאראן ווארמם, כל אלה נתנו יד להלארד גרענוויל להציע לפני אחדות מהממשלות להעריך ספר כללי על הנושא הזה. ההצעה הזאת מצאה מסלות בלבות פנות העם והממשלה בארצות הברית אשר באמעריקא הצפונית ואחדות מממשלות אייראפא. ותתן יד להדברים שנאמרו מאת הנשיא ארטהור ביום פתיחת בית המחוקקים. על הדברים האלה וסיף הנאוואע וורעמיא מדיליה ויאמר: לא נכחיש את הידיעה הזאת, אך הננו בטוחים, כי אם אמת נכון הדבר, אשר ממשלת אמעריקא העריכה דברים בנושא הזה, הנה לבטח ידעה לכלכל דבריה כחוק ממלכה העומדת בברית אהבה את רוססיא, בסגנון דברי הספר אשר שלחה לפני ירחים אחדים אל ממשלת בריטאניא, על דבר אירלאנדים אחדים מאזרחי אמעריקא אשו שמה במאסר, וכתשובת השר גרענוויל על התוכחה הזאת לאמר כי האמעריקאנים הנמצאים על אדמת אירלאנד מחוייבים לקבל עליהם עול חוקי ממלכת בריטאניא, היתה לבטח גם תשובת ממשלתנו; גם בעבור הדבר הזה אין הצדקה לממשלת אמע- ריקא למחות נגד מעשים כאלה, אחרי אשר היא בעצמה הבדילה לרעה את הכינים הבאים לגור בקרבה ולא תפתח להם במשך עשרה ימים האחרונים בוא לעיר המלוכה כתבי ההחלטות אשר יצאו מסוד הועדים ברובי הגובערניות, אשר נוסדו לתכלית „התרת שאלת היהודים"" ונתפרסמו ברבים ע״י מה״ע, מהם הכי נכבדה החלטת הועד בהארקאוו עפ״י הדברים האמורים בהראוסוויעט בגליון הנזכר, ואלה הם: רק להיהודים סוחרי גילדיע הראשונה יהיה המשפט לקנות בתים וקרקעות בערים וכפרים. יתר היהודים שיש להם זכות הישיבה בפלך הארקאוו, יוכלו לקנות בתים רק בערים אך לא בכפרים, רק הסוחרים ממדרגה הנזכרת יוכלו להחזיק קרקעות בחכירה. לטובת הסוחרים בני עם הארץ נכון לעשות שנויים בסדרי קבלנות (ליעפערונגען) ומסירת עסקי הממשלה ביד היהודים, להגביל חוקי היהודים אנשי הצבא המשוחררים, בעסקי המסחר הקטן, שלא לשום גבול וקצב למספר היהודים התלמידים בבתי הספר, ההחלטה האחרונה הזאת הבריעה את כף הרוב לטובת היהודים רק דעה אחת. בכ״ז מוסיף המ״ע הנזכר להודיע, כי יצאה הפקודה להוציא מחארקאוו את כל התלמידים בהאוניווער- זיטעט והגימנאזיום, אם אין לאבותיהם זכות הישיבה בעיר הזאת גם מה״ע „רוססקי יעוורי"" (גליון 48) מודיע החלטות הקאמ- מיססיות בהערים הקרובות אלינו: ווילנא ומינסק. עפ״י הדברים האלה נמנו וגמרו בהועד בווילנא: 1) לתת להיהודים זכות הישיבה בכל ערי ממלכת רוססיא, 2) לאסור איסור מוחלט על היהודים לקנות כברות ארץ מהאכרים בערים ובכפרים ולמתוח את מדת דין האיסור הזה גם על חכירת שדות לזריעה וגם קרקע לבנין בתים לא יוכלו היהודים לקנות בלי הסכמת המפקח על עסקי האכרים, 3) אסור להיהודים לקנות קרקעות מהאצילים, ורק כברות ארץ קטנות לבנין או ליסוד בתי מלאכה, יוכלו לקנות בהסכמת הגענעראל-גובערנאטאר; לעומת זה מותר להם להחזיק בהכירה קרקעות האצילים. ביותר הפליאו את דעת הקהל החלטות הועד דמינסק. על פיהן נמנו וגמרו בסוד הועד, 1) להשאיר את בית דין ישראל וכח הדיינים בתקפם (?); 2) בית החולים אשר לישראל יסורו על מסגר, וחולי ישראל יתרפאו בבית אחד עם חולי בני עם הארץ. 3) לבטל את מכס הבשר (טכסא). 4) להתיר אגודת כל החברות למעשי הצדקה ולחברן אל חברות הנוצרים, מלבד אלה שיש להן תכונת דת ואמונה כחברא קדישא וכדומה. 5) בבתי ספר הגימנאזיום לא יקבלו תלמידים עברים, רק בערך קצוב על פי מספרם ביחס אל בני עם הארץ, היינו 28 פצ""ט ממספר כל התלמידים 6) להוציא חוק אשר כל איש ישראל שהגיע לשנת שלש עשרה, יוכל להכניס את עצמו בברית הדת הפראוואסלאווית גם מבלי הסכמת הוריו שלא לתת מתנת כסף להמתנצרים, אך להרשות להם לקנות כברת ארץ לא יותר משטח 20 דעסיאטין. 7) לאסור על היהודים המסחר במשקים חריפים. כדבר המובן מאליו 8) לתת הרשות ליהודים להחזיק משרתים ומשרתות מבני מה״ע בעיר המלוכה מודיעים, כי מטעם הממשלה הרוממה נשלח לאדעססא איש עתי משרי הצבא הנכבדים. הוא שר הגדוד „סמיעלסקי"" העומד על יד השטאב הראשי בפ״ב, לראות ולתור אחרי האמצעים אשר ישתמשו בהם היהודים, להשמיט את עצמם מעבודת הצבא בהפלך הערסאן והעיר אדעססא הפאלקאווניק סמיעסלסקי ישב בכל העת הזאת בסוד בעלי הפקודות להרמת אנשים לצבא באדעססא. מה״ע „רוססקי יעווריי"" בגליון הנזכר מודיע מקישענעוו הדברים האלה: כנודע היה דבר אחדים מפקידי הפאליציי, אל היושבים בסוד הקאממיססיא „להתרת שאלת היהודים״ כי בקישענעוו נמצאים ארבעים אלף יהודים, ושלשים אלף מהם אין להם עסק מיוחד ומקור נאמן לפרנסתם, לתכלית זאת הטילה הקאממיססיא החוב על אחדים מחבריה לעשות בקורת, ולהביא במספר ומפקד את היהודים ומעבדיהם בעיר הזאת, מוצא דבר הבקרת היה, כי מספר היהודים בקישענעוו עולה לסך שלשים אלף נפש (גם נשים וטף במשמע), ובהם רק 166 איש שאין להם מקור מיוחד לפרנסתם. ביום 1023 נאוועמכר בישיבת הועד הציע הוויצעגובערנאטאר להגביל את מספר היהודים מקשיבי לקח בהגימנאזיום, אך לההצעה הזאת לא היה שומע בהועד ידהו אותה ברוב דעות. .  שב מן כל הידיעות המדאיבות ומעציבות את לבות כל איש מבני עמנו המצר בצרת ישראל ומשתתף בצערו, עוררו ביותר תוגה ועצב בקרבנו דברי הקול קורא מבראדי, אשר בא בהראזסוויעט (No. 48) עם חתימת שלשת פרנסי העדה הנודעים בשם בכל תפוצות ישראל, בדברים האלה. בראדי 11 נאוועמבר 1881 אחינו בני אמונתנו! בעירנו נקבצו באו יותר מאלף משפחות מהיהודים יוצאי רוססיא. כל אלה אומללים ונענים אשר יד הרעמים והרעשים במי הקיץ העבר הויה בהם לטלטלם טלטלה גבר לנוע מארץ מולדתם לבקש להם מנוח מעבר לים האטלאנטי מצב עירנו מורה מאוד, צירי חברת „כל ישראל חברים"" נסעו מזה, ומאד נספוק אם עוד ישובו אלינו להושיט עזרה להאומללים במשך ימי החורף, עד כה וכה והגרים האלה דופקים על פתחי נדיבנו בארץ נכריה, תועים לבלי אוכל וסובלים חרפת רעב וקרה, הננו רואים מסביב לנו אנשים ונשים וטף גועים ברעב ערומים ויחפים, ואין לאל ידינו להושיעם. אחינו בני אמונתנו! התעוררו נא לחומלה על נפש אלפי אחיכם הלקוחים למות מות ועב, שיתו לבכם לחמלה על האובדים והנדחים עצמכם ובשרכם, תמכו נא את ידינו בנדבות כפיכם, להצילם לבל יתמו חלילה לגוע ברעב, ואל הגמולות ישלם לכם כעל כל חסדכם עם אחיכם הנתונים בצרה, וישמחנו כימות עניתנו"". על החתום שלשת פרנסי העדה בקיום הרב הגאון האב״ד בבראדי ר׳ מאיר קריסטיאנאפאלער נ״י הרב הזה מוסיף מדיליה עוד דברים אחדים היוצאים מקרב לב דוי, ומתאבל על אסון עמו, ויבאר את מצב היהודים תושבי בראדי, שאינם מצוינים בעושר, וקצרה ידם לתמוך אלפי העניים בצוק העתים האלה. כל הדברים האלה אינם צריכים ביאור, ונקוה כי לא ישובו ריקם וימצאו הר קולם בלבות נדיבי עם אלהי אברהם. הרב מוסיף להודיע כי כסף הנדבות יוכלו לשלוח על שמו עפ״י האדרעססע: Meyer Kristianopoller, Kreisrabbiner, Brody alizien). "" שמועת האסון הנורא אשר קרה את אזרחי העיר העליזה וויען, הבלהות אשר נהפכו עליהם בין ליל 8 דעצעמבער נשמעה היום מסוף העולם ועד סופו. ותעורר רגשי עצב ותוגה חמלה והנינה בלבות יושבי אייראפא, כל יושבי הארצות הנאורות בתבל דעמו פנים וישערו שער לשמע האנחה הממושכה היוצאת מקרב ולב אלפי בנים ואבותיהם, רעים ורעיותיהם, על אהובי נפשם אשר נספו בלא עת, וימצאו קבריהם בבית משושם „הרינג-תיאטר"" בוויען. מספר האנשים אשר באו לראות במחזה עלה ביום ההוא לאלף ושמונה מאות איש, בהרגע אשר כבר החל החזיון נתפוצץ צינור אחד מצינורי הגאז, והלהבה אחזה בפרוכת המסך המבדיל בין הרואים ובימת החזיון. האש פלסה לה נתיבה דרך המסך אל חלולי הגאז אשר במכפלה התחתונה והשניה וברגעים אחדים היו כל החדרים. המלתחות והתאים, ככיור אש, ואחד המשרתים. בחפצו לעצור בעד האש לבל תאחז בבית הגדול ובמכפלות העליונות, סתם את בית אוצר (רעזערוואָאר) הגאז, וכל המנורות והנרות בבית הרואים נכבו, ואז קמה מהומה ומבוסה בכל העם הנמצא שם. בלהות מות ומצוקי שאול נפלו על מאות אומללים, איש איש התאמץ להציל חיתו וחית אהובי נפשו אשתו ובניו מני שחת, וילחמו איש את רעהו בזרוע חשופה, בין כה וכה והאש התגברה מרגע לרגע, לשונות להבה וגחלים בערו בכל פנות הבית ויאחזו בהיציעות ובהעמודים אשר הבית נכון עליהם, כל מכבי אש אשר בוויען אלפי אנשים מקרב העם השליכו נפשם מנגד, לא לכבות את התבערה, כי אם להציל את הלקוחים למות ולהוציא את החללים מתוך התבערה. בעת הזאת פרשו וילונות על פני הארץ לקבל עליהם את הנשארים בחיים אשר קפצו מבעד החלונות, המעלות כבר נשרפו, אך מעטים הצילו את חייהם באופן הזה, בעוד שעה החלו להוציא את גופות הנשרפים והנחנקים ולהביאם אל בית פקודת הפאליציי, אלפי רופאים וחובשים מהרו על מקום האסון, ששם באו גם היורש עצר הערצעהערצאג רודאלף וכל רבי המלוכה ומשפחת הקיסר, כל הבאים עבדו שכם אחד עם בני העם להציל הלקוחים למות, כל הלילה הביאו גופות מתים, וכל העיר היתה לחרדת אלהים, פה אם מתיפחת מר צורחת על שלשת בניה אשר יצאוה, שם אב זקן פורש כפיו וקורא בשם את בתו יחידתו, באישון לילה ואפילה לא הכירו איש. את אחיו ותגדל המהומה עד לבלי הכיל. הבקר אור ולכל בג וויען היה חשך במושבותם, כי אין בית אשר אין שם מת בשעה התשיעית בבקר עלה מספר האנשים אשר יצאו ביום אתמול מבתיהם ולא שבו עוד עד 1369, עוד מעט והנה נודע. כי מכל המספר הזה נמצאו היום בחיים רק שלש מאות איש. ביום הששי בא זכר המקרה האיום בשני בתי המחוקקים נשיאי הבתים דברו דברי כבושים מעין המאורע, וכל השומעים בכו בכי רב, הישיבה נתבטלה ביום הזה לאות אבל עם. בבית מועצת העיר נמנו וגמרו זקני העדה לקבור את האומללים על הוצאות העדה, ולהביאם למקום מנוחות בכבוד ואותות אבל- עם, להציב ציון על מקום קבר לזכר עולם אל האסון האיום והנורא שקרה בעיר המלוכה. שלשה ימים הציבו את גופות המתים בשורה במקום רואה ברומה של עיר, ומכל עבר ופנה נהרו המונים המונים להכיר איש את אחיו ואיש את קרובו. כל עט סופרים ילא וחרט צייר חכם חרשים לא יכול לתאר אחת מני אלף ממראה הצרות והמצוקות, יאוש הלב והאנחות אשר התפרצו מבני העיר הגדולה לאלהים במשך שלשה ימים אלה. באותה העת אשר יצאו לפקוד על המתים במושב הזה נמנו וגמרו יועצי העיר לקבור את כל אלה אשר לא נכרו פניהם או אשר היו לעצמות, בקבר אחד. מספר ההרוגים והנשרפים האלה עלה לשש מאות איש, לתכלית הזאת עשו ארון עץ גדול מאד, מאה וחמשים רגל ארכו ושלשים רגל רחבו, ביום ב' העבר מצאה מקום הלוית שש מאות מתים בארון אחד. מסביב להארון הלכו גדודי אנשי צבא, ולפניו כל הכהנים הגדולים והקטנים אשר בוויען, כהני הפרוטוסטאנטים, ושני רבני ישראל. הד״ר יעללינעק והד״ר גידעמאן. בעת ההליכה קראו תפלת ההשכבה, וצדוק הדין בשלש שפות; רומית אשכנזית, ועברית, ברגע הזה קראו לתפלה בכל בתי התפלות אשר לכל בני האמונות השונות בעיר הבירה. בראש ההולכים אחרי המטה היו היורש עצר וכל בני בית המלוכה. בבית התפלה להקטולים נתאספו כל רבי המדינה וגדולי הממלכה, ומאות אלפים תושבי וויען עמדו בשורה לתת כבוד לעשרת אלפים האבלים, אשר הלכו אחרי המטה הגדולה ללוות את אהובי נפשם אל מקום מנוחת עולמים, על שדה הקברות הנקראת: „צענטראל פריעדהאף״ עוד ביום לפני ההלויה הראו יועצי עדת וויען לדעת את האחדות האמתית אשר נוססה בהם, בחפצם, כי גם רבני ישראל יגמלו חסד של אמת עם המתים מאחב״י להתפלל תפלת צדוק הדין ואמירת הקדיש הסכימו, כי בעת תפלת ההשכבה על שדה הקברות לא יעמידו צלב וכל יתר האותות סמל דמות האמונה הנוצרית, הכהנים שאלו את פי הערצעבישאף האם נכון לקחת חלק בהעבודה הזאת ע״י הארון שלא נמצא עליו צלב, ומענה כהן צדק זה היה: „עתה בעת אסון נורא כזה, יתאחדו בני האדם ולא יתפרדו לבעלי דתות ואמונות שונות"" מלבד הארון הגדול נסעו עוד ארונות מתים מאה וחמשים במספר, כולם מכוסים בזרי פרחים מעשי ידי שומרי הגן בחצר המלך. כל כהני הדתות השונות נשאו מדברותם ויעוררו קינים והספד על שדה הקברות, ביותר הרבה לדבר דברים היוצאים מן הלב, ראש התושבים בוויען הד״ר נעוואלד, בכל עת המסע שררה תוגה חרישית על פני כל הכבודה, רק פה ושם נשמעו אנחות שוברות מתנים. ורק בהוריד את המתים למקום קבר אחד הרימו האבלים קול בוקע רקיע ומחריד ארץ, ויגדל האבל מאד אחרי כן נגש היורש עצר, הערצעהארצאגים וכל רבי המלוכה כהני האמונות וגדולי העם, וישליכו עפר על הקבר אשר סתם את פיו על שש מאות איש אשר מצאו מותם ברגע אחד, ביום הזה נמנו וגמרו לכונן בית מחסה ליתומים אשר נשארו מאבותיהם ביום האסון, על מקום התיאטר ההרוס, השרפה נמשכה זמן חמשה ימים. ועוד ביום השלישי העבר פרצה התבערה מבינות הגלים והמפולת וברוב עמל נכבתה, כל גליוני המה״ע מלאים על כל גדותיהם מתוצאות האסונות והמקרים ההם, וזכרם לא יסוף מבני ממלכת אויסטריא עד יום אחרון. ביום האסון התנדב הבאראן ראטהשילד עשרת אלפים פלארין לטובת היתומים והאלמנות, סך הנדבות מכל קצות התבל, עולה היום למיליאן וחצי פלארין.  כפי אשר הודענו בהצפירה במועדו. הוציא יורש העצר לממלכת אוסטריא ספר המספר את מסעו בארץ הקדושה ובמרוצת הדברים ירבה לדבר טובה על עם ישראל ואמונתו בגלל הדבר הזה הרבו היהודים יושבי מדינת טראנסילוואניא, לעשות הכנות רבות לקדם פני בן מלך אשר עתידות ממלכת אויסטריא בידו נתנו, ויהי בהודע זאת להיורש עצר שלח את דברו ע״י הטע״ג אל היהודים בדברים האלה: „הנני משיב לכם תודתי בגלל חפצכם להראות לי אותות כבוד ויקר, אך אבקשכם לחדול מהדבר הזה, אינני רואה כל סבה נכונה להשיב תודות לי על דברי קושט דבר אמת על היהודים. להעם הזה נאה ויאה לתת מקום נכבד בראש העמים אשר האירו פני תבל במאור הדת והדעת. דברי ימיהם מימי קדם מלאים הוד והדר, אך מצבם בימינו אלה? — למרות כל דברי משטיניהם ומקטריגיהם, לא אדע כל עון ופשע אשר יעשו היהודים, מעשים אשר ישביתו מטהרם את ההוד וההדר החופפים על תולדות אומתם, היהודים הם אזרחים נאמנים, אוהבי עבודה, נזירים מכל תאות ואהבת המותרות חרוצים במעשיהם ומשכילים על דבר אמת, והנני להבטיחם כי ישבעו ממני רצון בכל עת."
021-HZF-1881-12-20-001-080384_toc_7,"אמעריקא.
היהודים בארץ החדשה."," בשנת 1624 לכדו הנידערלאנדים את ברזיליא ויכבשוה ויתנו להיהודים היושבים שם חוקים ומשפטים אחדים וזכיות שוות כליתר יושבי הארץ, ואז נתיסדה עדת ישראל בעיר ריסיפא (Rccile) והעדה הזאת שגבה ורבתה למעלה ראש, ובשנת 1642 עלתה לחמש מאות משפחות בשנה הזאת (1642) שלחו ראשי העדה לאמשטרדם להביא משם שני רבנים, ויביאו משם את ר׳ משה אגילאר ואת ר׳ יצחק אבוהב, להורות להם דרך ה׳ כתורה וכמצוה, בשנת 1654 גברו הפורטיגיזים ותעז ידם על הנידערלאנדים ויקחו את בראזיליא מידם, ותהי עת צרה ליהודים, כי נפל פחד הפורטיגעזים עליהם, ויעזבו משפחות רבות את בראזיליא וישובו לאמשטרדם ארצה האללאנד ועמם גם הרב ר׳ יצחק אבוהב. ובריסיפע נשארו בעת ההיא כחמשת אלפים נפש אדם מבני ישראל, בעת הזאת נתיסד מושב יהודים (קלוניא) על אדמת קאיענע על ידי ה׳ דוד נשיא )Naaen) יליד בראזיליא, אף כי היה לדוד נשיא הרשיון והזכות „מחברת הודו המערבית מצרפת״. בכל זאת עצרו בעדו שרי הארץ וישימו לו מוקשים להפריע את מחשבתו, עד כי היה נאנס להעתיק את מושב (Surinam( היהודים בשנת 1664 מן קאיענע למחוז סורי נאם ושם הצליחו היהודים ועשו חיל, וממשלת ענגלאנד והאללאנד הגינו עליהם מכל פגע, והקאלאניא הזאת נודעת אחרי כן בשם „סאוואננאה היהודית״. הרב הראשון שלהם היה ר׳ דוד פארדא הנודע ע״י פירושו להמשנה, בשם „שושנים לרוד״ במחוז דזאמאיקא (Zamaica) התישבו היהודים באמצע המאה השבע עשרה. אך הצלחתם שמה היתה בקוץ מכאיב בעיני שכניהם הנוצרים והיו עוינים אותם, ויבקשו מהמלך וויליאם השלישי שיצר את צעדי היהודים על ידי חוקים מגבילים את זכיותיהם, אבל המלך הישר הזה לא שת לבו לדברי צוררי יהודה וישב את פניהם ריקם. במחוזות המזרחים בצפון אמעריקא באו היהודים לגור בעת ממשלת פעטער סטיוועסאנט. הוא היה קאלוואניסט אדוק, וישנא את הלוטהעראנים ואת הקוואקערים, ועל כל בהם גדלה שנאתו להיהודים. ולכן מאן לתת להם הרשיון לקנות בתים ונחלות שדה, אף לא אבה להרשות להם לבנות בית הכנסת, ורק בקושי התיר להם לקנות שדה קברות, גם לקח מהם הזכות לעבוד בעבודת הצבא, ותחת זה הכביד עליהם מסים וארנוניות, על כל איש יהודי מבן שש עשר שנה ומעלה עד ששים שנה היה לשלם מס לגלגלת 65 סטיווערס מדי חדש בחדשו, ואלה שמות היהודים הראשונים אשר בא לגור בעיר נוא אמסטרדם: ה׳ יצחק דע מעצא, אברהם לוקאס, אשר לעוו מעלהאדא, אברהם קאסטא ויעקב הענדריקם. מצבם הוטב מעט בעת אשר הוסב שם העיר ההיא נויארק בשנת 1664. בשנת 1738 נגזל חירות היהודים ע״י הפרלאמענט, ויתנו להם זכיות מיוחדים על אשר בחרו בה׳ אדאלף פהיליפזאהן, הפך דעת הקהל. בשנת 1748 באו איזה נוצרים במסכה על פניהם אל בית איש יהודי ויהרגו אותו ואת משפחתו, היהודים לא רצו להביא בפלילים את ראש השודדים ה׳ דאגלייא, כי היה אחי ראש השופטים מהמחוז הזה וקרוב לגדולי המדינה. כאשר אך נוסדה הקאלאניא במחוז געארגיא בשנת 1733 באה לעיר סאוואננאה חברה מארבעים יהודים מעיר לאנדאן וישבו שם. בני הקאלאניא התנגדו להם, ואחרי אשר הודיעו דעתם כי אין נפשם נוחה לעשות „מושב יהודים"" בגעארגיא, בקשו משר המחוז להרחיקם משם. אך הוא מאן לשמוע להם וידברו טוב על היהודים. אולם שנאת ההמון גם חוקי המחוז לא הפיקו רצון מהיהודים ויעתיקו משם אהלם לעיר טשארלעס- טאן ( .halen S) אשר בצפון קארלינא, זולתי משפחות ה׳ סטעפטאל, מענים, דע לעאן וד״ר נומים הם לבדם נשארו שם. ה׳ אהרן לאפעץ מפורטיגאל בא לאמעריקא בשנת 1746, והוא היה הנסבה להביא עמו עוד ארבעים משפחות מישראל לעיר נופארט (.Newport R. A). ממשפחת לאפעץ ומשפחת טוירא ועוד משפחות רבות בישראל אשר באו לאמעריקא אדבר אי״ה בפרטית במכתבי הבאים. יהודה דוד אייזענשטיין אמעריקא. היהודים בארץ החדשה. אם לא היה לארצנו רק היתרון הזה לבד שאין לנו חיל צבא מלחמה (רק 25 אלפים אנ״ח לכל ארצות הברית) המכלה את מבחר בחורי הארצות, את בניהם את כחם ואת חילם, דיינו. ההוצאה היותר גדולה בארצות אייראפא היא הוצאת חיל הים וחיל היבשה, ובאמעריקא ההוצאה היותר גדולה היא הוצאת בתי הספר להעם (פובליק שולען) שם סייפא ופה ספרא, בארץ אשכנז מבלים בני הנעורים חלק גדול ממבחר שנותיהם ללמד ידיהם לקרב ואצבעותיהם למלחמה, ובפה לא בכח ותכסיסי מלחמה יהולל איש רק אם במדעים ובחכמות המחיות את בעליהן, ובידיעות המצאות המביאות עושר ואושר להמון אדם רב יתהלל המתהלל. ולכן לא יפלא הדבר אם עלתה הרפובליק מהארצות הברית מעלה מעלה מרום ונשאה וגבה מאד, אשר לא תשוינה ולא תדמינה אליה ארצות אייראפא שקדמוה אלפי שנים ב בני ישראל הבאים בארץ החדשה עד ששקעה שמש הצלחת ישראל בספרד, זרחה להם שמש צדקה ומרפא בכנפיה מעבר לים האטלאנטיק, הקב״ה הקדים רפואה למכתם, כי שנה אחת קודם הגרוש אשר היה בשנת מזר״ה ישראל 1692 למספרם, נתגלה אמעריקא על ידי קריסטהאפער קאלומבוס. כקורא ומכריז: פה באייראפא יגרשו אתכם ואדמת ספרד תהפך לכם לעמוק עבור, אבל שאו עיניכם מה ושם תמצאו פתח תקוה לטוב לכם ולבניכם אחריכם. לפי המסורה באו יהודים אחדים ביחד עם קאלומבוס, וזה הוא דבר ברור, כי איש אחד יעקב פראנקא שמו היה מתורגמן לקא- לומבוס, ויעקב זה היה יודע לדבר בכמה לשונות ובפרט לשון רומי, והוא היה מזרע היהודים, אבל נחשד שהמיר דתו לדת הנוצרית, אולי רק לפנים כי אנוס היה. היהודים הראשונים אשר דרכו כפות רגליהם על אדמת אמעריקא, לא באו מרצון נפשם, רק הגלו שמה לרצות את עונם, כי המה היו מהאנוסים שנודע מהם כי ישמרו את אמונת ישראל בסתר אהלם בפורטיגאל. ולכן הובילום הפורטיגאלים לארץ בראזיליא אשר היתה אז להם כארץ גזרה לכלוא שם כל מעול ופושע, אך היהודים נקמו בשונאיהם אלה את נקמתם, כי על די חריצות כפם העבירו את סחר הארץ מידי הפורטיגעזים לידי ההאללאנדים, ויסבו את מסחר הארץ „לחברת הודו המזרחית״. אשר נוסדה על ידם בשנת 1602 אדעססא 17 נאוועמבער 1881. כבר נודע בכל מכה״ע את כל התלאה אשר מצאתנו לרגלי האשה הדגולה מרבבות נשים המשחקות היא שרה בערנ- הארט, הנודעים לשם בכל עמי הארץ בעצמת קסמיה לקחת נפשות, כי בבואה עירנו הראתה לדעת כי זכר יזכרו לה ברית ראשונים חרפת נעוריה כי ממי יהודה יצאה, כל חכמתה ודעתה לא הועילו לה ביום פקדו עליה עון אבותיה, כי אחרי אשר נחלה כבוד מלוא הפנים בבית המשחק, בשובה הביתה במרכבת כבודה סבוה כדבורים רבים פוחזים וריקים וידו אבן בה, ובגללה נפתחה הרעה על היהודים יושבי עירנו כי התקבצו פורעי פרעות בישראל ויעשו שמות בעיר, וגם ביום השני וגם ביום השלישי לא שככה חמת קנאת האספסוף כנודע, אוי נא לנו אמר נא ישראל, כי אם גם עון האשה הזרה לנו יפקדו עלינו מי יעמוד, אבל נאמנים לנו פצעים כמו אלה היום, יען כי באין אמר ודברים ישמיעו בכל הארץ קולם, כי אך קנאה תעורר המדנים וכבודנו לכלמה, ממהלומות כאלה אך בשרנו עלינו יכאב וכבודנו חדש עמנו, שונאינו ומנדינו יענו בנו כי צאצאינו ברוכי ד׳ המה, אך גם על זאת פקחו עיניהם אויבינו בנפש החכמים להרע, אלה היודעים כי ברוב חכמי לב הדרת עם אשר מקרבו יצאו, המה גם הדרנו, זה נחמתנו בעניינו יקחו ממנו, ובני ציון היקרים יספרו בכתב עמים לאדיב נפש שמעו ואדברה וירוח לי, רעי אשר כנפשי ה׳ אריה ליב פאס- טארנאק, (הנודע לקוראי הצפירה כי הוא שומע שאלה הנדסית לפתור אותה) ישמע בימים האלה לקח טוב בחכמת השיעורים מפי הפראפעססארען בשבת תחכמוני אשר בעירנו. והנה זה ימים אחדים שפך שיחו בחיקי לאמר: זה מקרוב נשא פראפעס- סאר אחד מדברותיו על אודות תמונה מקבילית הליפקינית אשר מצא אחינו המת יום טוב ליפקין ז״ל בן הרב הנודע בישראל ר׳ ישראל סאלאנטער החי עמנו היום. (כן יהיה לאורך מים) וככלות המורה לדבר אמר באזני תלמידיו המקשיבים לקולו: „הנה גדולים חקרי לב אברך רוססי ליפקין שמו״. לב ידידי התחמץ בקרבו, ומעיו המו לילד שעשועים הזה אשר ינכרוהו, ועוד מעט ויקרא בקול גדול „לנו הוא! מילדי העברים הוא זה!״ לולא רוח מבינתו ענהו כי זאת היא האלה הכתובה בספר: „בניך ובנותיך נתונים לעם אחר"" וידום, ולא יכול להתאפק עוד, ויאמר באזני חבריו היושבים אצלו, כי זה האיש ליפקין הוא זרע שלומי אמוני ישראל, ומאחר התלמוד עלה על לחשוב מחשבות עמקו מאד; שמעו כן תמהו, כי לא האמינו למשמע אזנם, יען מעודם הסכינו לשמוע כי את התלמוד ושכון ערמה וחכמת מה לו, וגם בימינו אלה הוא כמזכיר עון לבית ישראל ופדות שמו בינינו הדבקים בו היום ובין אחינו הקראים אשר לא באו בבריתו. המה בגוים יתחשבו ואנחנו עם לבדד ישכון ומעוצר וממשפט לוקחנו, זאת היא רעה אחת רבה כאשר יתימרו זרים בכבודנו ותפארת בנינו לנכרים. ידעתי גם ידעתי אחי כי לא מלפני ומלפניכם משפטנו אור יצא, ומשופטינו לא ישמעו שפתנו כי ערלה אזנם, אבל למה נהיה גם אנחנו נוספים על שונאינו להכחיד שמנו מן הארץ, וגלה כבוד מישראל, רבים מנדינו יטפלו עון על חטאתינו, כי קראנו בשמותם עלי אדמות, ואיוואנים, סטעפאנים יהודים שרצו לרוב על פני ארצנו בתוך עמנו, אשר לא היתה כזאת מתמול שלשום. גם אני כמוהם אדברה, אמנם לא טוב עשינו בעמנו בקראנו לבנינו שמות חדשים אשר לא שערום אבותינו, דור הולך ודור בא ובנים יולדו לנו, ורוח אבותינו מעולם אנשי השם אשר הגדילו תורה ויאדירות, תנוח גם על צאצאינו לקנות חכמה ובינה, כי התלמוד הזה אשר עליו היינו לחרפה בגוים, היה לנו למחיה ולפלטה גדולה בימי ראינו רעה, שכל טוב לכל המחזיקים בו. חכמתו עמדה לנו אשר לא יפוג טעמנו ורוחנו לא גמר ברית מלח עולם הוא לזרענו וזרע זרענו אחרינו אנחנו הבשר והתלמוד הוא המלח, ובגללו לא נסרחה חכמת אבות, ופעלו והדרו יראה גם על דורותינו אחרינו, ולא תאבד עצה מבנים יוצאי ירך האבות אשר עמלו בו, כי רוח היא באנוש נחלת אבות. על כן חלילה לנו להשחית את נחלתנו זאת, יקראו נא בבנינו שם אבותיהם אשר בהם נפלינו מכל העמים סביבותינו, יראו כל עמי הארץ כי בשמעריל וגעציל ויאנטיל יתברכו כל משפחות האדמה, ולא נלד לבהלה. האם לא שחוק מכאיב לב הוא, כי שרה בערנהארד אשר זה כמה עזבה דת אבותיה. על משפחת בית ישראל תחשב גם היא. וליפקין אשר מתה נפשו מות ישרים, ימשכוהו חסד לאומים להסתירו בסתר כנפיהם! לו עשקו ממנו האשה המשחקת כי עתה החרשנו, כי היא לא תבורך מנשים באהל בנות ציו אשר כל כבודן פנימה, יקחו למו העמים נשים אלף מן המחוללות והמשחקות, גם נותני זמירות בלילה יצהלו וידיעו לקראתן וימחאו כף. ועל ספרם כלן תכתבנה, אך נפש אחת יקרה כליפקין בל יצודו במכמרתם, טוב לנו בן יקיר אחד מרבבות נשים בעצמת כשפיהן הרבים לצודד נפשות. נעשה נא זאת איפוא ונשים לבנינו אות על מצחם, יתילדו למשפחותם בשמות אבותם, ולציון יאמר איש ואיש יולד בנו, ועמהם על פני כל איש נעמי העמים נכבדה. סדילקאוו (פלך וואלין), שפרה עלי להודיע בשער בת רבים, כי בהפאריזיוויע אטשאסטאק אשר בפה, אחינו היהודים אשר יצאו על פי גורל לצבא, הלכו כולם באין הבדל ולא נכר שוע לפני דל, ואלה אשר עפ״י חוק הצבא נקי הם לביתם, היינו ממדרגה ראשונה ושניה ושלישית, נשארו אל ביתם על מחניהם ועל רגלם באין מפחיד; לא אכזב, אם אומר כי מני צאת חוק הצבא החדש, לא זכינו פה אשר אנשי המדרגות החפשיות יהיו חפשים, כמו בפעם הזאת, יען בשנה הזאת נתעורר רוח נכבדי עירנו וחגרו שארית אונם, להטות לב הנקראים לצבא לבלי יעברו חוק, ועל אנשי מדרגות חפשיות הטילו אשר מהונם ישחדו בעד היוצאים לצבא, למען יהיה לאל ידם להשאיר רוח חיה בנפשות ביתם אשר יעזבו ונתנו לכל אחד יותר ממאה רו״כ. וכולם כאחד בנפש חפצה יצאו ידי חובתם. אליכם אלופי ונדיבי עירנו אקרא, התאזרו נא עוד לימים יבואו! ונפשיכם תבורך מפי אנשי המדרגות החפשיות לבנ״ה. מעיר בערדיטשוב מודיעים, כי בהשתדלות הגבירים ה׳ חאזקעלעס, ה׳ הארטשטיין, וה׳ מאגא- זאנין, לבד מהעשרים וחמשה רו״כ אשר נתנו כל הצעירים בעלי זכות (לגאטנע) בדבר עבודת הצבא, קבצו עוד נדבות לתת לכל אשר יבוא בצבא כדי שתי מאות רו״כ, וכולם באו למלא חובתם איש לא נעדר מעיר יאנאווא מודיעים, כי בהשתדלות הגאב״ד דשם ה׳ ישראל מאיר כ״ץ, וה׳ ניסן פערילשטיין נ״י אספו נדבות לתת לכל אחד מהיוצאים בצבא סך 150 רו״כ וכזאת הגיענו מערים אחרות מעיר סלאנים הודיענו ה׳ לאזינסקי, כי שמה פרצה מריבה בין האנשים אשר בניהם היו בעלי זכות ונלקחו לצבא, ובין הרב הגאב״ד דשם, אשר לא רצה לשנות מצדקה לצדקה. ולתת מכסף הנדבות שקיבץ לבנין בהכנ״ס שנשרף, לדבר הזה, בלעדו לא מצאו לאסוף נדבות מתושבי העיר אחרי שנתדלדלו מהשריפה הגדולה בקיץ העבר, כנודע."
021-HZF-1881-12-20-001-080384_toc_8,חדשות שונות," חדשות שונות (ולהבה לא תבער בך) לרגלי האסון הנורא אשר קרה בעיר וויען, עשו ביום ה׳ העבר בבית הטעאטער בברלין, נסיון חדש שהמציא העמיקער אחד קהילוויין נגד סכנת השריפה, הוא הכין מין נוזלי ומיימי ע״י הרכבה כעמיית, אשר אם יכבסו בר רק פעם אחת את היריעות והוילונות או בגדי החמודות הדקות אשר תלבשנה הנשים המשחקות, או גם כל מיני עצים. אז לא תאחז בהם האור להבעיר תבערה לעולם! וזאת הראה בנסיון החכם הנ״ל לעיני פקידי כל בתי התעאטערין, ונבוני . דבר שנתאספו שמה, כי אחרי שכבם ושטף כל הבגדים והיריעות הדקות במי הסגולה ההיא, ונתייבשו אח״כ, נשארו במראיתם וצבעונם כשהיו בלי שנוי, וכאשר נגש אליהם נר דולק או גם אבוקה בוערת משך כמה מינוטען, לא הוציאו להבה ההולכת ומתפשטת להלאה, רק נתהבהבו והיו לפחם במקומם בלי תבערה, ובעת שנתפחמו לא הוציאו גם עשן רק מעט מאד, לדברי החכם הנ״ל כל מיני בגדים וכלים ומיני עצים, אם קלטו רק פעם אחת את המים ההם לא תבער בם להבה גם אחר כמה שנים, ורק בגדי לובן כאלה אשר יכבסום במים פעם בפעם חליפות לנקותם ולגהצם, לאלה יצטרכו אחר כל כבוס במים טהורים, לרחצם ולשטפם שנית ג״כ במי הסגולה ההיא, לפי עדות המה״ע הברליני עשתה ההמצאה החדשה הזאת רושם גדול בעולם המעשה.. האנגלי ה׳ מאנק (איש נוצרי) הוא חבר לה׳ אליפהאנט הנודע בהשתדלותו העצומה לטובת ישוב ארץ ישראל, ולפי הודעתו ששלח בעצמו אל מכתבי העתים הציע הוא במכתבים לפני גדולי עשירי ישראל שיקדישו במשך חמש שנים את החלק העשירי מהכנסותיהם, לתכלית צרכי ישוב הארץ, וגם הוא נכון מצדו לתת מעשר מהכנסותיו הרבות, ולפי דעתו תרומת מעשר זאת יהיה ספוק בידה לכונן כפרים וערי מושב בקרן בן שמן על יד נהר הירדן. לפי דבריו, כבר כתב מכתבים בענין זה אל ה׳ ראטשילד אשר בלאנדאן, אל השר משה מאנטעפיורי ואל ה׳ ל. כהן, זה האחרון השיב לו תשובה נחמדה, אך דבריו נשמעים לכמה פנים, והשנים הראשונים עוד לא כתבו תשובה כלל. בימים האלה גוע וימת בעיר לאנדאן האמן המפואר במלאכת הציירים ה׳ הארט, איש יהודי, האיש הזה אשר עלה עד מרום התהלה והכבוד בין גדולי מלאכת מחשבת זאת באנגליא, עשה ציורים ותמונות רבות גם מדברי ימי ישראל ובין התמונות ההן, מעשי ידיו להתפאר, הכי נכבדה היא התמונה אשר תציג לעין רואי: מנשה בן ישראל בהתרפסו לפני קראמוועל לתת רשות ליהודים גולי ספרד לבוא לאנגליא״ התמונה הזאת המתארת פרק נכבד מקורות בני ישראל, נעשתה ע""י הצייר הנ״ל לבקשת ה׳ פראנץ גאלדשמידט הקאנגרעסס של ארצות הברית מאמעריקא הצפונית אישר וקיים חק חדש, שעל פיו אסור למחזיקי בתי מלון אזרחים לסרב מקבל איש יהודי אל בית מלונם מפני שנאה דתית או לאומית כל אשר יעברו על האיסור הזה יענשו בכסף ענושים 125 פראנק. לפי הספירה האחרונה אשר בה באו על הפקודים כל יושבי ממלכת פרייסען, נמצא שמספר הנפשות הוא כזה: 17,645,462 פראטעסטאנטים, 9,205,136 קאטולים, 363,790 יהודים 42,517 בני אמונות אחרות זולת הנ״ל, 22,006 נעדרי אמונה כלל, ס״ה 27,278,911 נפשות. בעלי החברה אשר קבלו בנין מסלת הברזל בא״י גמרו את כל המו״מ עם הממשלה ובאו לכלל פשר עמה, וכבד סילקו כסף הבטחון סך 300,000 פונט שטערלינג, ובל״ס בקרב הימים יקרבו הפועלים אל המלאכה. במדינת בראזיליען במחוז מאראנהא, מצאו החוצבים בסלע ההר עצמות אדם אחד שנתקשו לאבן מרוב ימים הממשלה שלחה אל מקום ההוא מביני דבר מחכמי הטבע, לדרוש ולחקור על תכונת העצמות האלה, מוצאם וסדר שכיבתם, יהם הכירו שהם שלד (סקעלעט) שלם של אדם אחד הסדורים כטבעם. והוא מדורות הראשונים שחיו על פני האדמה עוד קודם זמן המבול. מדת ארכו הוא ארבע אמות ועוד ג׳ אצבעות (צאלל), ועצמות חוליות השדרה הולכות ומתארכות עוד מן השדרה והלאה כדי אמה אחת, אשר היו כמין זנב יוצא אצלו ההכנסה משער המצבה לידיעות העלעקטריציטעט שהיה זה מקרוב בעיר פאריז, ואשר דברנו עליו בזמנו בהצפירה עלתה לסך 400,000 פראנק ריוח שלם את הסך הזה הקדישו מנהלי שער המצבה לתכלית התיסדות בתים מיוחדים לבחינות עלעקטריות, אשר בהם יבחנו העוסקים בחכמה זו את כל ההמצאות המתחדשות בה, והבתים האלה יהיו פתוחים לכל איש לבוא לתוכם. א בימים האלה תקנו בעיר טעהעראן בירת ממלכת פרס את הארת הרחובות ע״י מאורי הגאז, המון העם הזה משתאה ומשתומם למראה המאורות המפיצים אור בהיר בלא שמן ובלא פתילה. ועל שאלת ההארה ע״י הגאז היתה בתחלה משא ומתן ושאלות ותשובות בין חכמי הדת, ורבים התנגדו לחדשות כאלה, מפני שעל פי דתם אין לזוז ממנהג הנושן, אך לסוף נצחו הבוחרים בחדשות את הדבקים בנושנות. ובחוצות שעהעראן היתה אורה. את מנורת הגאז הראשונה הדליק יורש העצר של מלוכת פרס בהמון חוגג ובהכנות נהדרות סופר מה״ע Times מודיע מפאריז, כי הגענעראל היהודי לאמבערט אשר נשלח אל חיל הצבא אשר בטונים, נכון להתמנות בקרוב לציר ראשי ובא כחה של ממשלת צרפת בחצר הבייא מטונים, והסופר ההוא יספר ג״כ קצות תולדותיו של השר לאמבערט, לפי דבריו ה׳ לאמבערט הוא הצעיר לימים מכל הגענעראלים נושאי משרה כבודה זאת בצרפת, ונולד על דרכי הורים עניים מבני ישראל אשר חנכוהו כראוי, ונתנוהו אחרי כן לבית מסחר אחד לשרת בו בתור עוזר. אולם העסק לא מצא חן בעיני הנער, ובשנת 1848 התיצב בין הקרואים לצבא בתור מתנדב, אף כי לא עלה עליו הגורל, וממדריגת איש- צבא נתעלה לאט לאט עד המדריגה שהוא עליה כעת. גדול ורחב יהים בעל חמש יציעות (שטאק ווערקע) אשר היו לבית אכסניא לאורחים, מלבד הסוחרים הרבים אשר גרו בתוכו בהניות, כל הבנין הזה אשר גבהו היה 24 אמות עמד בקרן רחוב אחד על הדרך עד כי צר היה המקום לעוברים שבים וע״כ התיעצו בעלי הטעכניק להעתיקו ממקומו ולהסיעו כולו לאחוריו כדי ז׳ אמות, משך ב׳ ירחים ועשרים יום הכינו כל התחבולות הנחוצות לזה, ואחרי שהניחו למטה תחת יסודותי גלגלי ברזל. הסיעו אותו ממקומו כולו בשלימות במשך ה׳ ימים בכל ימי המלאכה הזאת ישבו הדרים בתוכו במנוחה באין מפריע עם כלי ביתם ומרכולתם יוצאים ובאים כדרכם ולא הרגישו מאומה, כי גם כל מאורי הגאזע אשר האירו בחדריהם בלילה לא נתפקקו מחולייתם. הוצאות המלאכה הזאת עלה לכדי ס' אלפים דאללאר."
021-HZF-1881-12-20-001-080384_toc_9,התרה לשאלה ההנדסית מגליון 46," התרה לשאלה ההנדסית מגליון 46 אחרי שבאו אלינו תשובות רבות מתלמידי ההנדסה דמהדרי אשנויי ופירכי מבלי מצוא חשבון נכון להתרת השאלה, אמרנו לבאר ענין השאלה הזאת ואופן התרתה, וזה הוא כל שק בעל רוחב ידוע כשהוא מלא וקשור על פיו, יש לו תמונת גוף עגולי בלתי שוה בכל חלקיו בקצהו העליון הוא קשור בחבל, ועי""ז נפחת מאורך השק כדי שעור קשירה, והוא שעור השוה בכל השקים מאיזה רוחב שיהיה, אשר נוכל לכנותו בשעור קצוב —1 מתחת הקשר ולמטה הוא הולך ומתרחב Ja - 1 סביב בעגולה על תמונת חצי כדור בקירוב עד למרחק משפתו העליונה, משם והלאה הוא מקבל תמונת צילינדער הנדסי אמתי ומכוון אם רק הוא ארוך כדי שעור בערך רחבו, ומשם הוא מתחיל שנית להתעקם באופן אחר, כי באמצע רחבו הוא מתעגל לצד מטה בתמונת חצי צילינדער, ומשני צדדיו הוא יוצא ומתקצר בדמות שתי קרנות מחודדות בקצותיהן, וכל זה הוא אם נצייר במחשבותינו כשהשק נתמלא בתוכו בדבר ספוגיי ונוציי, ד״מ בצמר רך או נוצות העוף המתפשט ולוחץ מבפנים ומתנפח לכל צד בשוה. אבל אם נתמלא בדבר הכבד כמו בתבואה, אז ישתנה בתמונתו מעט, כי למטה על שוליו לא יהיה חצי עגול אמתי, רק כבוש שטחי מעט. מצד כובד התבואה, וכן למעלה מתחת הקשר לא יהיה עוד עגול כדורי מצד כובד התבואה היורד למטה, ורק באמצעו ישאר על תמונת צילינדער מכוון הנדסי אם הוא ארוך כהי שעור ידוע בערך   רחבו. יתבאר מזה, כי עיקר השאלה בעצמה, כמה יחזיק איזה שק בקרבו אשר ארכו ורחבו ידוע?, היא שאלה המסוכסכת בחשבונות רבים מאוד, אשר קצרה יד ההנדסה להוציא עליה חשבון מדוייק הנדסי, אבל אנחנו החלפנו תמונת השאלה במעשה קודם לתנאי, באופן אשר הנסיון הטבעי בא לעזר לנו למצוא התרתה ע״פ חשבון הנדסי אמתי ומדוייק, כי ממעשה הסוחר המעיד לנו שהשק שלו מרוחב 3 ואורך 24 מחזיק תמיד — 1 מדות, מצאנו ידים מוכיחות לדון ג״כ על שקים אחרים במדת גדלם, ולהביאם במשפטי החשבון, על אופן שנבאר פה לפנינו נניח שהשק מרוחב 6 יהיה ערך ארכו כראשון, ובאופן אשר : —a :24-1, או לצ, הנה אז היו שניהם  גופים דומים זל״ז בכל קצותיהם ופרטי תמונתם, אשר לפי יסוד :y—"" :63 הכללי הנודע יהיה ערך כמות מעוקבם זל״ז ומזה ע שעור הכמות שיחזיק השני ואם נניח ד״מ כי 40, יקטן לפ״ז השק השני מהראשון כשעור הכמות  15 — וז, ואותו נצטרך להחליף בתמונת צילינדער אמתי א מתושבת וגובה ש, באשר בשעור גובה ⸗ ההוא יתארך השק באמצעו, אשר שם הוא צילינדער אמתי מכוון. ואם נגמור מעשה החשבון הזה כהלכתו למצוא שיעור הגובה 2, אז יצאו לנו שיעור  ״נ. אורך השק השני מרוחב), כזה,    In  —1 — — )29-9(795 )1— ואם יהיה 6 9, אז יתהפך האבר השני למשולל, כי נצטרך לגרוע מאורך השק כשעור הגובה ? ההוא, ונקל להתבאר מזה כי להשעור 6 נמצא גבול קצוב בשאלה הזאת, אשר אם יעבור ממנו והלאה לא יתכן עוד פתרון השאלה על הדרך שבארנו, ולזה היתה .Ja — 6 כוונתנו בהערתנו בגליון העבר, שאמרנו שבאם יהיה (בדפוס נחסר השבר ובמקום a בא בטעות רק 3) יתר עליו בכמות ידוע, אז לא נמצא לו עוד באמצעו כדי גרעון צילינדער המו״ל מגובה ? ההוא, וכל זה מבואר (אחרי כתבנו זאת הגיענו התרה מאת המהנדם המהולל ה׳ צבי הירש יפה נ״י ג״כ בסגנון הזה)"
021-HZF-1881-12-20-001-080384_toc_10,," מודעה יצא לאור מחדש סידור חנוך לנער שהדפסתי כמה פעמים, בהוספת זמירות, וסדר תקוני סעודה לשבת, ומוצ״ש, ופ׳ וישלח ורבה״ע, ובסופו נלוה אליו לוח הפעלים עם כנויי הפעלים וכנויי השמות, לתועלת ילדי בני ישראל, וימכר יצחק גאלדמאן מדפיס בווארשא  במחיר לא יקר"
021-HZF-1881-12-20-001-080384_toc_11,," "" „רוססקי יעבריי״  א גם בשנת 1882 הבאה יופיע פעם אחת בשבוע בעזרת טובי הסופרים בעמנו הנודעים לשם, הרוססי העברי ישתדל בכל יכלתו להיות למליץ לאחינו בשפת הארץ, ולהיות להם לפה לפני דעת הקהל, לענות דבר דבור על אפני לשוטנינו ומחרפינו, וביותר לאחד את לבות בני עמנו ברוסיא להשיב לב בנים על אבותם ולב הורים על חפצי הזמן וההשכלה, ובכלל ישתדל לפאר את מכה״ע „רוססקי יעווריי״ במאמרים טובים ומועילים. ככל אשר תהי לאל ידינו מחיר מכה""ע Russ בערי המדינה הוא 7 רו״כ לשנה, לחצי שנה 4 רו״כ; לרבע שנה 2.25 רו״כ בחו״ל: לשנה 12 רו״כ; לחצי שנה 7 רו״כ; האדרעססע של הרעדאקציאן: לרבע שנה 4 רו""כ. С. Петербургъ изманловскiй пр. д. 7. въ редакцино газ. гусскiй Вирен An die Redaction des Russky Ewrey, in St. Peters. amailowsky pr. N.7."
021-HZF-1881-12-20-001-080384_toc_12,,"  הודעה לסוחרי יין הן זה משנים רבות נודע למשגב לכל באי שער עיר ווארשא מסחר היין אנגרא ואן דעטאיל אשר יסד חותני המנוח ר׳ הלל מענדיל מאלינאק ברחוב פראנציש- קאנער No. 28 בשנת 1840, ומאז הנהו תחת ידי התרחבו והתפשטו ענפי מסחרי ת״ל. עד כי אוכל להשביע לכל קונה רצון בכל מיני יינות ומשקים הבאים מצרפת ואונגארין ומשאר מקומות ובמקחים השוים לכל נפש. וזה לא כביר נפתח מסחר יין בעיר ביאליסטאק תחת שם ר׳ בעריל מגיד רחוב ניקאלאיעווסקי (וואשילקאווער) והמסחר הזה הוא מחלקה (פיליאלע) מבית מסחרי הגדול אשר בפה, ובני ה׳ שמחה פנחס ראזענבלום הוא המוציא והמביא במסחר הזה, לזאת אתכבד להודיע לאלה אשר יבואו בברית המסחר עם בית מסחר היין אשר בביאליסטאק כי יוכלו להשיג שם כל מיני יינות ומשקים שונים כפי המקחים הקצובים בבית מסחרי אשר בפה ווארשא בלי עודף אף פרוטה אחת, וכל הקונים אשר יסחרו עם בני הנ״ל ישבעו רצון בכל עניני המסחר, ווארשא בחודש כסליו תרמ״ב. Л.Гозенблюомъ Францишканская  28. — רב L. Rozenblum Franciszkanska ul. N. 28.   ."
021-HZF-1881-12-20-001-080384_toc_13,, הודעה זאוויא עם איזט בעקאנט אין קאוונא דיא לאקיר פאבריק פאן פארשידענע סארטין קאזיריקעס אונד אנדערע לאקיר זאכען. וא מאכט דיא פאבריק אללע געגענדען אויף מערקואם ווער עם נייטיג האט דיא יעצט- טיגע נייע פארמעס פאן מיליטערישע לאקיר ארבייט קאן מיט ביליגען פרייז צוגישטעלט  . ווערדען. אדרעס בערינהארד שאפירא אין קאוונא
021-HZF-1881-12-20-001-080384_toc_14,," קול אשה אומללה. אשר נמלטה בעוד שניה ביום המהפכה בעיר קווב וכבלי ריק הציגוה, ומני אז נסתם כל חזון מבעלה. אין מנהל לה מאבות אשר גדלוה, וימיה יקרבו ללת, אנא כל האיש אשר לקחה אזנו שמץ מנהו יודיע על האדרעס שלמטה, שמו דניאל בן ישראל ליב וואלאך יליד קארסאן פלך קיוב, שנותיו לערך שלש ושלשים קומתו ממוצעת, שערותיו צהובות (בלאנדע). ка С. Пегорѣлос. М. ... Л. въ М. Могильну. А. Кравцу."
021-HZF-1881-12-20-001-080384_toc_15,," שאלות ותשובות לה׳ יחיאל אוו׳, את מאמרו לא הדפסנו כי עכ״פ מה שעשו עשו בכוונת מצוה, ולמה נדאיב את לבבם, לב״ע, מאמרו השני קבלנו, ומשנה שנויה היא „אין מאמר אחר מאמר״. לה ב״פ, כמה סופרים דרשים מוכיחים ויועצים נבראו אצלנו במה""ע בימים האלה, ומי יכילם?, אנחנו שמנו לחוק לתת לפני הקוראים רק „מעשים"" ולא „מחשבות"", אשר כל איש יחשוב כלבבו ושכלו. . . . . . ."
021-HZF-1881-12-20-001-080384_toc_16,, S. Sionimski in Warschan Dzika No 25a.
