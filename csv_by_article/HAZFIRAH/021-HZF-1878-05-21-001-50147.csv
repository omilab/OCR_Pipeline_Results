article_id,headline,text
021-HZF-1878-05-21-001-50147_toc_1,," .  ברוסיא ופולין. השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו״כ.  ביתר הארצות 20 פראנק.  באמעריקא 5 דאללאר. ."
021-HZF-1878-05-21-001-50147_toc_2,, מחירו באשכנז:  14 רייכם מארק לשנה. בעסמלייך 8 פל׳ לשנה וכן לרבע שנה. שכר מודעות: מכל שורה קצרה 5 קאפ׳  ומשורה רחבה 10 קאפ׳ ב E
021-HZF-1878-05-21-001-50147_toc_3,"מכתב עתי משמיע חדשות בקרב עם ישרוץ ,מכל ..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע יוצא לאור אחת בשבוע, מאת 797 חיים זעליג סלאנימסקי."
021-HZF-1878-05-21-001-50147_toc_4,תוכן הענינים.," תוכן הענינים. דברי הימים. קאוונא ניעשוויעז, ירושלים. ביאליסטאק אגוסטאוו ידיעות העולם והטבע האלאנד החדשה מאת מ׳ מידלינסקי מסע קאמעראן באפריקא התיכונה מאת אליהו חיים טיקטין. חדשות שונות, ליפנא. לענטשיץ. חדשות ספריות. הודעות, שאלות ותשובות."
021-HZF-1878-05-21-001-50147_toc_5,דברי הימים," דברי הימים בימי השבוע העבר לא בראה הדיפלאמאטיא חדשות בארץ. מקרי הימים הבאים מעולפים בצעיף אופל ועלטה ראשי הממלכות מתעסקים עתה בדברי חפציהם בחשאי ובזהירות יתירה יתר הרבה מאשר עד היום, ודבר אחד מדבריהם לא ישמע על פני חוץ. עת רצון הוא עתה גם למכה״ע ודורשי רשומות הקטנים עם הגדולים, לרכוב על כרוב דמיונם, לבנות את מגדליהם הפורחים באויר ולשלוח על פני תבל המון ידיעות שונות ומכחישות אשה רעותה, כמעט באה ידיעה מברלין, כי חלפה עברה סכנת המלחמה, וכי נכונה רוססיא, מאהבתה את השלום למלא את כל חפצי אנגליא, לשום לפני הקאנגרעסס את תורף דברי ברית השלום ולמשוך ידה גם מן המבצר באטום, באופן אשר מעתה הוסרו כל המכשולים מעל דרך השלום, והנה באה ידיעה אחרת בו ביום המכחשת את הראשונה על פניה ואומרת: כי כרוססיא כאנגליא שתיה עומדות עד היום על דעתן אשר גלו לפני חודש ימים ונכונות להגן על חפצן ביד חזקה, ועוד מעט ותפרוץ המלחמה בין שני אדירי אייראפא אלה. סופר מכה״ע טימעס מסאן סטעפא נא מודיע, כי נאותה הפארטא להוציא צבאותיה מהמבצרים: שומלא, ווארנא ובאטום, וגם הרוססים נכונים לשוב מעל קאנ- סטאנטינאפאל, וביום המחרת מודיע המכ״ע הזה בעצמו, כי לא היו דברים מעולם, הרוססים תחת לשוב אחור מקרית מלך התוגרמים, מגיחים למולה, ישפכו סוללות ויבצרו את עמדתם במסבי העיר, והתוגרמים מתהפכים בתחבולותיהם, וכל מעשיהם מורים על חפצם להאחז בהמבצרים לאורך ימים. אולם אם נסב עינינו מאת בעלי הלשון הבונים ומחריבים עולמות בהבל פיהם, עושים שלום וקוראים מלחמה בהעט שבין אצבעותיהם, ונביט בעינים פקוחות על מעשי בעלי הריב בעצמם, אז נראה עין בעין את אותות הזמן ההולכים ורבים כי אף אם נפתחה פתח תקוה כמעט אל השלום, הנה עוד גדל יותר פחד המלחמה בלב ראשי הממלכות ויודעי העתים העומדים בסוד הממשלות. זמירות השלום אשר נשמעו מכל עבר ופנה בימי השבוע העבר נאלמו היום, ויושבי אייראפא אשר כבר ששו לקראת קוי אור השלום אשר התבקעו מבינות לערפל המכסה את שמי אייר אפא, יחרדו עתה שנית למראה העבים החדשים העולים מן הארץ לשוב ולהקדיר שנית את שמי הפאליטיק. הגראף שווואלאוו יצא מלאנדאן לבוא לפעטערסבורג להציע לפני ממשלתו את תוכן כל חפצי אנגליא ותנואותיה הרבות על ברית השלום בסאן סטעפאנא; ויהי כל דברי יודעי העתים פה אחד, כי תקוה טובה משחקת אל השלום מנסיעת הגראף, וכי מעתה יושם קץ אל מעמד המעציב ללא מלחמה וללא שלום, אשר היה לאבן מעמסה אל העמים וממשלותיהם זה שמונת ימים אשר הגראף שווואלאוו ישכון כבוד בקרית מלך רוססיא ולשוא יטו כל עמי הארצות את אזניהם להקשיב קשב מפי המכה״ע הקרובים למלכות, את תוצאות מלאכות השלום הזאת, בעוד אשר לפני בוא הגראף שוואלאוו לא חדלו המכה״ע  גם המכה״ע Jour. de St. Pet לדבר אל קוראיהם יום יום דברים טובים ונחומים, דברים הנכונים להרגיע הלבבות ולהשקיט הרוחות. ולעומת זה הנה נשמע בכל קצוי ארץ רוססיא האדירה, קול קורא מעל פתחי המ״ע אשר להממשלה , הוד קול אדוננו יורש עצר כסא ממלכת רוססיא אל כל בני ארץ רבה הזאת, אשר כבוד עמם וארצם נגע עד לבם, לשום שכם אחד עם הממשלה, וכל בני עם רוססיא יביאו איש איש את מנחתו לרצון על מזבח אהבת עמו ומלכו, למען קנות אניות אורבים, המהירות במרוצתן וקלות על פני המים, לתור ולארוב אחרי אניות סוחר של האויב לנהג איתן שבי ושללן לבוז. הלא כה דבריו: „מאת ה׳ היתה זאת לנסות את ארץ רוססיא בנסיון חדש, אויב אדיר וחזק התעורר עתה מפאת ים, ובגובה אפו יאמר לשום לאל את כל פרי נצחונותינו אשר רכשנו לנו בדמי רבבות בנינו. ולקרוא עלינו ריב ומלחמה למען הביא שנית בעול ברזל את אחינו הסלאווים, אשר זה מעט יצאו לחפשי בגבורת ישע ימין צבאותינו כבירי הכח. אחינו בני עמנו! הן זה פעמים רבות, בכל עת אשר שמעתם, כי סכנה גדולה מרחפת על פני ארץ מולדתכם, קמתם כולם באיש אחד לצאת חוצץ למערכה נגד הצר הצורר את ארץ רוססיא, התעוררו נא גם בפעם הזאת, למען יראו כל עמי הארץ, כי ככחנו אז כחנו עתה, להכות אחור את אויבינו הקמים עלינו. הן אמנם אויבנו החורש רע עלינו היום, הוא גדל כח ורב אונים על פני המים, מוטות כנפי מסחרו הגדול והעצום נטשו עברו עד קצוי ארץ ואיים רחוקים. שלשים אלף אניות סוחר טעונות בסחורות תוצאות בתי המלאכה אשר בארצו, מכסות את פני כל ימי אוקיאנוס על כל כדור הארץ, ואין מספר גם אל אניות מלחמתו אשר גרמיהן מטילי ברזל ובשרן נחוש; אך עם כל זה לא תקצר גם ידינו להכות חרם את מסחרו הגדול, לשלוח רזון במשמניו, ולסגור עליו את מבואות הים. כל יושבי תבל ושוכני ארץ יודעים, כי אויבנו זה אך אל הבצע הוא נושא את נפשו, וכשאול לא ידע שבעה, למלא חוריו זהב ומעונותיו אוצרות זרים, הבה נא אחינו! ננסה נא גם אנחנו להראותו את תגרת ידנו ונחת זרוענו גם בלב ימים, ובעת אשר ימלא לבו להמטיר פחים ומות על ערינו היושבות לחוף ימים, ישוב ויחרד לקול השמועה, אשר דגלי אניות מסחרו שחו ראשם ויפלו לרגלי גבורינו, אשר יתורו ויארבו אחרי אניותיו; כה נפיל אימים על מסחרו, חיל ורעדה תאחז את כנעני ארץ אלה, לראות כי נסגרו עליהם דלתות המסחר ואזלת ידם לשלוח מערבם על פני המים, ממגור מסביב פן יפלו בידי אנשי חילנו. להוציא את הדבר הגדול הזה למענהו נחוצות לנו אניות קלות גדולות וחזקות, צבאות חילנו בים כבר נחלו כבוד ותהלה במלחמתנו את תוגרמא, ורוח גבורה לבשה אותם להתגרות את אניות תוגרמא במצולות ים, תנו נא לגבורינו אלה היום אניות הנאותות אל החפץ הזה, ותראו כי יעשו נפלאות קומו נא כאיש אחד ומכחכם תשחדו בעד הממשלה, במלחמתה את אויב ומתנקם המתנשא לגעת רעה בחפצי וכבוד ממלכתנו. החישו נא אחינו! המקרים ממהרים לרוץ ארחם, ואם באמת ותמים נחפוץ בשלום, עלינו להיות ערוכים בקרב ומלחמה״ הר קול הקריאה הזאת נשמע מכל ארבע כנפות ארץ רוססיא, ובכל מקום אשר דבר הקול מגיע, מרבים העם להתנדב, וכבר קנתה הממשלה אניות הקיטור רבות וגדולות באמעריקא ואשכנז, ותשלח עד מעבר לים את חיל אניותיה להיות עתידים לעת מצוא; וביותר משכה עיני כל יושבי אייראפא ואמעריקא „צימבריא״. האניה הזאת יצאה מהאמבורג ותבא אל לשון ים פיני בקרבת פעטערסבורג ותקח משם כשש מאות איש נוסעים ותעבור דרך הזונד אל הים הצפוני עד בואה אל העיר נייא- יארק באמעריקא הצפונית. ויהי כאשר נשמע הדבר בלאנדאן, וקאנסולי בריטאניא החלו לחקור ולדרוש אחרי מטרת האניה וחפץ נוסעיה, אבל לשוא היתה כל עמלם להתחקות על שרשיה, וכהיום נעלמה מעיניהם ולא נודע מקומה איה. המעשים האלה עשו רושם גדול אדיר וחזק בבריטאניא, כי מי כעם בריטאניא חרד על מסחרו ומערבו, עתה נוכחו כי גם רוססיא תמצא ידה להראות קשה את אויביה, ולהניף חרמש על תבואות חייתם ביום קרב ומלחמה. בין כה וכה והממשלה בבריטאניא תוסיף לעבוד עבודתה בידים חרוצות להכון לקראת מלחמה כבדה ואיומה, וכל מעשיה מוכיחות עליה כי תחשוב את המלחמה לדבר ברור; הגדודים הראשונים מצבאות הודו כבר הגיעו עד האי מאלטא, ויתרם כבר עברו את תעלת הזועץ וישימו פניהם אל הדארדאנעלים, וביום 16 לחדש אמר שר האוצרות נארטקאטה בהפארלאמענט, כי אין ידים להשמועה, אשר צותה הממשלה לחדול משלוח את חיל הודו ארצה קדמה. מתנגדי הממשלה בעלי ברית גלאדסטאן יוסיפו לקרוא תגר על מעשי הממשלה, אשר קראה את נבאותיה מהודו ופי הפארלאמענט לא שאלה, אך ה׳ ביקאנספיעלה לא ישים לב לדברי צעקתם, בהשענו על רוב הנבחרים התומכים בימינו. המיניסטער שעל הצבא נתן צו אל כל פקידי הצבא החונים מחוץ לגבול בריטאניא, להתאסף אל תחת דגלם וביום 16 לחדש יצאו הגדודים הראשונים מבריטאניא וישבו באניות על יד העיר פארטסמוטה לבוא ארצה קדמה, וביום 20 לחדש תפקוד המלכה בכבודה ועצמה את כל הקארפוס הראשון, אשר ישב ביום הזה באניות לבוא אל תוגרמא. ומלבד המעשים אשר תעשה בריטאניא בגלוי לעיני השמש. מעשים המראים לדעת כי נשתה אמונת ראשי הממלכה בלאנדאן בהשלום, הנה עוד תוסיף ליעץ מזמות ולחרוש בסתר רע על רוססיא, בחזקה את לב תוגרמא ותסת אותה, כי תתיצב כצר נגד רוססיא, ועל כן אספו התוגרמים מחנה גדולה במסבי קאנסטאנטינאפאל, וביום 5 לחדש היה הסולטאן בכבודו ובעצמו המפקד את כל צבאות החיל. ויעביר לפניו את כל מחנות ילו העולים למאה וחמשים אלף איש; הסולטאן עשה משתה גדול לכבוד הציר הבריטאני ה׳ לאיארד, ויקראו שמה שרי נבאות תוגרמא ומפקדי אניות אנגליא ויתקעו כף איש לרעהו ברעים ואוהבים ובעלי ברית. ומלבד זה לא תקמץ אנגליא ולא תקפוץ את ידה לפזר כעפר כסף, אם אך תדע כי תצר כזה את צעדי רוססיא, ותחרוש מזמות לחזק את ידי המורדים המוחמדנים בהרי רהאראפא אשר בהנסיכות בולגאריא החדשה, ודרך העיר סאלאניקי תמציא להם כלי נשק, מזון ומחיה וכל צרכי מלחמה, עם כסף למכביר, ורבים מהבריטאנים מפקדים גם את צבאות התוגרמים; ובמעשיה אלה תדמה אנגליא להקים  לרגלי את המורדים לרועץ למחנות הרוססים מאחוריהם המעשים האלה אין להתפלא, אשר מרידת המחמודנים הולכת וגדלה, הקשר אמיץ ומספר המתפרצים הולך ורב, ובימים האלה גלוו אליהם גם שמונת אלף איש מבני היונים, וביום 12 לחדש העיזו המתפרצים להניח ברעש על מעבר הבאלקאן הנודע בשם מעבר טראָיאן, וילכדוהו אף לקחו מלקוח כל תותח אחדים ויבצרו במו את המעבר הזה, בכלל עוד לא נודעו ברבים תהלוכות המרד לכל פרטיו, אך לפי הידיעות המעטות המדברות עליו, נוכל לשפוט, כי המורדים תקעו עתה את יתדם במסבי הערים פהילאפאפאל ובאזארדזשיק, וכעת נתנו ידם אל המרידה גם בני שבט הארנאויטים, אשר אינם חפצים לקבל עליהם עול מלכות הסערבים ובעוד אשר לא כבה אש המרד אשר אחזה את כל ארבע כנפות חצי האי הבאלקאני, הנה נראו גם עתה אותות הפחד והתמהון בארץ רומאניא. וחיל ורעדה אחזו את ראשי הממשלה וכל פנות העם בבוקארעשט, לשמועה כי באה לעומת העיר קראיאווא אשר במחוז וואלאכאי הקטנה, מקום אשר כל צבאות רומאניא נחתים. הנסיך קארל נסע כרגע אל המחנה, וצבאות הרומאנים שופכים עתה סוללות ומבצרים עמדתם ויעמדו במערכה הכן למלחמת תנופה. הדבר האחרון הזה נתן יד להפיץ מעט אור על מחשבות אוסטריא בימים האלה, אשר דרכיה נסתרו מעיני כל יודעי המיניסטעריום באונגאריא קאלאמאן טיססא, בהשיבו על שאלת אחד מגדולי הנבחרים אשר שאל כדבר הזה, לאמר: מה בדעת אוסטריא לעשות לעת כזאת אשר צבאות רוססיא מגיחים לעומת וואלאכאי הקטנה הנשענת על גבול מחוז זיבענבירגען אשר לאונגאריא? על השאלה הזאת ענה ה׳ טיססא בקצרה לאמר: גם הממשלה יודעת ומכרת היטב את הסכנה המרחפת על פני הממלכה אם יפרוץ ריב בין הרוססים והרומאנים ואלה האחרונים יבקשו מפלט למו על אדמת אוסטריא ואונגאריא, על כן תביט בשבע עינים על גבולות הארץ בזיעבענבירגען. כאז כן עתה תגלה הממשלה את דעתה בפרוש, כי דברי הברית בסאן סטעפאנא נוגעים לרעה בחפצי ממלכתנו, רבים חשבו, כי תחפוץ הממשלה לרשת ארצות לא לה ולתקוע את יתדה בהמחוזות באסניא, הערצעגאווינא וכל ארצות מערב חצי האי הבאלקאני, ולתת לרוססיא לעשות בכל העולה על רוחה במחוזות מזרח חצי האי הזה; להוציא את הרעיון הזה מלב כל יושבי ארצנו, הננו לאמר בפרוש, כי הממשלה תחזיק בדעתה עד היום, כי אין לשנות דבר בסדרי ארצות ממשלת התוגרמא, בלי הסכמת כל הממלכות אשר נתנו ידם אל הברית הפאריזי; הממשלה לא אבדה עוד את תקותה להשיג את חפצה על דרך השלום בהסכמת כל ממלכות אייראפא, אך עם כל זה הנה הגיע עתה הרגע גם לנו, להיות עתידים לקבל את פני המקרים המתרגשים ובאים, ועל כן עלינו להעמיד צבאות חילינו על יד גבולי זיעבענבירגען לעומת רומאניא בהמחוז דאלמאציא לעומת מאנטענעגרא, ובמזרח ארץ גאליציא. ויחתום ה׳ טיססא את דבריו, בבקשתו מהנבחרים כי יחישו לקיים בידי הממשלה את הששים מיליאנים פלארין, אשר קיימו בידה שליחי הנבחרים זה שני ירחים. הנבחרים עמדו למנין ויתנו תוקף לדברי המיניסטער אף קיימו כולם פה אחד בידו את בקשת כסף העזר, כדברים האלה דבר גם נשיא המיניסטעריום בוויען בתשובתו על שאלת אחד הנבחרים, ע״ד חפץ אוסטריא להבקיע אל המחוזות באסניא והערצעגאווינא, ויאמר גם הוא, כי אין לב הממשלה הולך לקחת לנחלה את מחוזות תוגרמא, וכל מעשי הממשלה נכונו עתה רק להגן על גבולות ארצה מצד אחר דברי שרי ממשלות אוסטריא ואונגאריא אלה הנאמרים בסגנון אחד וביום אחד משכו עליהם עיני כל יושבי אייראפא, באשר כי ידברו בשפה ברורה, כי אם תפרוץ מלחמה בין רוססיא ואנגליא, תהיה אוסטריא לא לרוססיא, כי אם לצריה והמעשים אשר תעשה אוסטריא עתה עוד יחזקו יותר את ידי ההשערה הזאת, יען כי נודע אשר שלחה בימים האלה כלי תותח וקנה רעם עם כל צרכי מלחמה הרבה מאד, על גבול זיעבענבערגען ותאסוף גם מחנה כבדה שם, אף תשפוך סוללות ותזיין אותם בכלי תותח גדולים מאד ותבצר את מעברות ההרים החוצצים בין הארצות רומאניא ואונגאריא וגם אל המחוז דאלמאציא שלחה מחנה גדולה להיות צופה ומביט על מעשי המאנטענעגרים ועל כל פנות שהמה פונים, ומלבד זה שלחה אניות מלחמה על הים האדריאטי, לעמוד הכן אצל ערי החוף במאנטענעגרא ואלבאניא. ומעשי אוסטריא אלה היו למופת לכל יודעי בינה לעתים, כי עוד רב הדרך אל אחדות הדעות בין רוססיא ואנגליא; בהוציאם לצדק משפט, כי לו ידעה אוסטריא, אשר שתי הממלכות הנזכרות כבר באו לעמק השוה, כי עתה לא הרהיבה עז בנפשה לעשות מעשים אשר יהיו למורת רוח לרוססיא הידיעות האחרונות סותרות זו את זו, אך מכללם אנחנו רואים איך רחב הפרץ בין הממלכות ואיך יקשה הדבר להביאם לכלל דעת אחת: המכה״ע Times מודיע מפעטערסבורג, כי יש עוד תקוה אל השלום, וכי דעת רוססיא נוטה לקבל את חפצי אנגליא, ולעומת זה מודיעים מברלין ברוב ענין ודברים מבוארים לאמר: כפי הנראה לא צלחה בידי הגראף שווואלאוו להביא את רוססיא ואנגליא לכלל דעת אחת. שלשה המה התנאים אשר על פיהם תאבה אנגליא להוציא את אניותיה מהים המראמארי: להצעיר ולהקטין את גבולות הנסיכות בולגאריא החדשה, בככר ארץ לערך 1,600 פרסאות מרובעות, להשאיר את המבצר באטום וסביבותיו ביד התוגרמים, ולוותר להפארטא את כסף הענושים מבלי לשלמם בכסף מלא. כל שלשת התנאים האלה מצאה ממשלת רוססיא לבלתי ראוים להתקבל ממנה, ובימים האלה ישוב הגראף שוואלאוו דרך בערלין ללאנדאן, ומקאנסטאנטינאפאל מודיעים, כי כבר חדל הג' טאטלעבען לבוא בדברים עם ראשי ממשלת תוגרמא, והרוססים מגיחים שנית מול קאנסטאנטינאפאל ויתפצו להושיב שנית את בקעת בויוקדעריע, בעוד אשר רצון התוגרמים חזק עמהם להגן על עמדתם זאת בחרבם ובקשתם. כל הדברים האלה ברור ימללו, כי אף אם עוד לא אבדה תקות השלום האחרונה, אך מעשי כל הממשלות מורים לדעת כי עתה עוד גדלה סכנת המלחמה יתר הרבה מאשר היה בתחלה. ובאשכנז עוד לא נמחה הרושם החזק אשר עשה מעשה הרצח בצדיה על חיי הקיסר הישיש, אשר לעת זקנותו זכה להחזיר עטרת קיסרית אשכנז ליושנה. מכל מלכי אייראפא עד נבחרי הערים הקטנות בכל מרחבי ארץ אשכנז, כולם ימהרו להביע להקיסר דברי שלום וברכה, ונבחרי הפארלאמענט האשכנזי היו הראשונים לקדם את פניו בברכה, ולהביע לו את רגשי לבם ושמחתם, עם תודתם לה׳ אשר סכך באברתו על משוח מלך, על דבר הרוצה ומעשהו נודע עתה כי שמו העדעל Hödel והוא יליד לייפציג, עושה מלאכת רקועי פחים, ושנותיו בן עשרים ושתים שנה. והוא חבר להכתה הנודעה בשם סאציאליסטים, היא הכתה אשר נולדה על ברכי אנשים תועי רוח, בחפצם להרוס את כל יסודי החברה וחוקי המדינות, להפוך את סדרי האמונות וחלוקת הקנינים בין בני האדם, ולחדש פני תבל על פי רוח דמיונם; בעלי ברית הכתה הזאת מרביתם הפועלים העובדים בבתי המלאכה הגדולים, אשר באשכנז, והרוצח העדעל אשר שלח ידו בקיסר אשכנז, הוא אחד מבני הכתה הזאת, אך לפני חודש ימים עזב את בני בריתו, ויספח אל הסאציאליסטים הנוצרית (קריסטליכע סאציא- ליסטען), הוא בעצמו לא הודה על דבר פשעו עד היום ומענה בפיו כי חפץ לאבד את עצמו בקנה רובה אך החטיא המטרה. איך שיהיה הנה ישאיר המקרה הזה רושם קיים בקורות עם אשכנז בימים האלה, ויביא בעקבותיו חוקים חדשים הנועדים לשום מתג ורסן בפי אוהבי הדרור במדה יתירה, עוד לפני שבועות שתים הודענו לקוראינו, כי נהפך הגלגל על כת הנאציאנאלליבעראלים (אוהבי הלאום והדרור). בהפארלאמענט האשכנזי, והנסיך ביסמארק נהפך להם מאוהב לאויב, ויציע חוקים חדשים הנכונים להצר צעדי הקאנסטיטוציא האשכנזית, ועתה הנה יהיה גם המקרה הזה בתומכי ידיו, ויתן תוקף לדבריו, כי הגיעה העת, אשר תבדוק הממשלה בשבע בדיקות, ולבער אחרי הדעות הזרות אשר נתפשטו בין המון עם הארץ, וגם הקיסר בכבודו ובעצמו הואיל לדבר אל נבחרי העם כאשר באו לברכו כדברים האלה לאמר: „זה הפעם השלישית אשר מארבים בסתר יצודו את נפשי לקחתה הדבר הזה יורה לדעת, כי נשחתו דרכי המוסר ורגשי כבוד אלהים ומלך אצל המון העם, מיום אשר החלו לדגול בשם הדרור בשנת 1848 על כן אקוה כי שרי ממלכתנו ונבחרי העם ילכו אחוזו יד לשום על לב איך לתקן המעוות, לשרש אחרי הדעות הרעות, ולנטוע נטעי המוסר והאמונה על תלמי לב בני הנעורים"". קאוונא. כאשר נודע לכל כי הקהלה הגדולה ניעשוויעז, יצאת הבערה ללהב עליהם בעו״ה, וכמעט נשרף רוב העיר ועטופים למאות אנשים בחוצות ומתגוללים ברעב ומצוק, וכאשר ידעתי את מעלת הקהלה הקדושה, כי היא עיר ואם בישראל ואנשיה אנשי שם, באשר זה שנים רבות שהיה משכני בתוכם כמה שנים, ועליהם נאמר. בני ציון היקרים כו׳, מוטל הדבר על כל אחב״י ונדיבי עמנו, להשתתף עמהם ולהשתדל בעזרתם להעניק להם כפי האפשרי, וגודל המצוה הזאת תגן על כל אחב״י, ולשלוח ברכה בכל מעשה ידיהם, כחפץ המעתיר בעבור קהלה היקרה הנ""ל. נאום יצחק אלחנן החופ""ק הנ״ל ניעשוויען, מאז הודענו בכתבי העתים השריפה האיומה אשר היתה בעירנו בקיץ העבר. כמה מאות משפחות יצאו ערומות כיום גיהם מבטן, ושמה דרשנו לנדיבי עמנו בכל מקומות מושבותיהם, שיביטו ממרום שבתם, על פני עמק הבכא הזה, ולפני שבועים מספר, האיר ה׳ לעינינו את נר המערבי, כי התעוררו אצילי בני ישראל אשר בעיר מעמיל, הלא המה הרב הג׳ ר׳ ישעיה וואלגעמוטה, והרב המפורסם דאקטער רילף, והרה״ג ר׳ אלי׳ בעהער, והרה״ג ר׳ ראובן שלעז שיחי' והחלו להראות חמדם וישעם עם עניי עירנו כשלחם לנו על חג המצות העבר סך שלש מאות רו״כ, לחלקם לצורך החג הקדוש הזה, ע״פ השתדלות הגאון דקאוונא שליט״א ובניו המסולאים שיחיו. לבד מאשר נאסף גם מנדיבי קאוונא סך מסוים ע״פ השתדלות הגאון הנ״ל, וחלקנו את הכל לצורך החג הנ״ל, ויעשו בני ישראל את הפסח במועדו, ופקדו וזכרו לטובה את הנקובים היקרים הנ״ל, ובשם כל עדתנו הרוממה הננו מגישים להם תודה נלבבה, ובמה נכף ונקדם אנחנו הרשים, את פני השועים האלה? אין אתנו מה בבית, כי אם כבשה אחת קטנה, וברכה שמה, יואל אלוה להיות מגן וסתרה למו, לבל יאונה פיד ועצב במעונם, תוגה ואנחה באהלם, וישליו שלות השקט ובמשכנות מבטחים סלה תקותנו נאמנה, כי הנדיבים האלה, עם אחוזת מרעיהם אנשי חסד כמוהם, לא יסיחו דעתם מלהתבונן כי עיר ואם בישראל נתונה היא בעצב ואנחה, ברעב ועוני, ויבחרו למו אנשי הסד לאסוף נדבות עבור העיר הזאת, ולשלוח על כתובת הגאב״ד פה, אשר הנהו מראשי החתומים ח״מ, וה׳ יחוס וירחם על כל אחב״י, ויחון האום אשר לשמו מקוים, והסגולה אשר לישעו נשענים, כחפץ המעתירים יום ה׳ ו׳ אייר כ״א למטמוני״ם תרל״ח לפ״ק ניעשוויעז יע״ז נאום יהושע בהגמו״ץ מוהר״ר אלי׳ זצלה""ה החופ״ק הנ""ל. ונאום יהודא זלמן בהרב רפאל ליפשיץ, ונאום בנציון אייזינבאנד ונאום אליעזר משה הייליגמאן, ונאום יוסף זעליג מאדעל ירושלים. את חובתך אשר מוטל עליך מו״ל מכה״ע היקר להודיע לפעמים לא רחוקות לאחינו ברוסיא המדינה את צרות הזמן אשר תקרינה לאחיהם במקומות המפוזרים, כבר מלאת; וביותר לאה״ק, אשר הודעת כמה פעמים להם את שבר בת ציון; אכן חובה עליך היום להודיע עוד הפעם לאחינו ברוססיא המדינה, כי עוד שבר על שבר באה, והרעב עוד חזק בארץ; אין מלה בלשוני לחוק עלי הגליון את המחזה הנוראה אשר יראה עיני כל איש יעבר בה; אנשים לאלפים תמס יהלכון, ויבקשו ויסובבו עיר אולי ישיגו טרף לשניהם; ולדוגמא קטנה הנני לתת לפניכם קוראים יקרים את הדברים אשר צעקו העניים קבל עם, וגם הדביקו פתקאות בכל שערי בתי הכנסיות. קול מדבר בצדקה ורב להושיע „אהה! יאמרו כל נשברי לב בציון וכל דבאי רוח בירושלים, במסתרים יבכו נפשות הנכאים אשר המה שוממים זה כמה חדשים רצופים נמונים ותמו לגוע נפשות אביונים מפני זלעפות רעב, ואין איש שם על לב; על מה רבתה הרעה ככה? זכרה ירושלים ימי עניה ומרודיה, ימים מקדם לעתות בצרה לימים מועטים, היו מתעוררים בחרדת א׳ באומץ קרוב לבבות; ראשון לציון רבנים וכל יושבי על מדין, שומרי משפט אביוני עם ה׳ ואחריהם כל ישרי לב עושי צדקה ונאספו כל ההדורים הו״ר, ספרדים ואשכנזים מכל הכוללים יחד, ותשועה ברב יועץ וחפץ ה׳ היה מצליח בידם. „אוי מה היה לנו! בעתות הללו אשר רחקו הלבבות כרחוק מזרח ממערב, ויגדל כים שברנו, שבר על שבר הדביקונו כצאן אשר אין להם רועה דמינו, והנה האמנם החלה קצת פקודת ישועה ורחמים מחו״ר כוללות פרושים הי""ו שנתעוררו נכבדים יקירי רוח, ועושים בכל כחם ואונם הרוחה לאביונים, במציאות קמה במקח הפחות, — ישלם ה׳ פעלם — אכן עוד קול בוכים, בכי תמרורים המדוכאים אשר אין להם עצה במה לקנות הקמח, ונמונים מדלית איסר; ועד אנה מחשים חו״ר אחינו הספרדים וכוללות החסידים הי״ו, אשר עדן אינם עושים מאומה בעד נפשות אביוניהם, הלא יתבוננו, הלא יחקרו כמה מאות נפשות גועו בעיר ה׳ בשנה זו יותר מבשנה הקודמת. אנשים ונשים וטף אשר אך חללי רעב המה, יאמרו נא יראי ה׳ היש חרדה גדולה מזו, היאות להחריד ולתקן הפרצה נוראה מכאן ולהבא. עכ״פ יקומו נא כל תופשי תורה, אל יתנו דמי לסכנת נפשות רבות מעניי אחב״י, עד יתאספו בשלום יחדיו כל חו״ר ודייני ומנהלי כל הכוללות ספרדים ואשכנזים, יתאמצו לטכם עצה בזירוז נכון, ויצא מיד כולמו קול רעש גדול בקרית חוצות ע״י דילוג רב, וגם במכתבים לכל שרי וגבירי עמנו אשר ימהרו ויחישו מפלט לאביוני קהל רב בעיר הא׳ יראו צדיקים וישרים, כי כאשר המה באגודה אחת יקראו. כן ה׳ יענה בזכות הרבנים, יערה ממרום רוח נדיבה וחמלה רבה בלבב נדיבי עמנו ומהרה תצמח ישועה לאביונים, וכבוד ה׳ יזרח עליכם כל אסיפת חו״ר הכוללות כולם. ויהיה למו אור עולם; ועתה אחינו בכל הארצות, הרימו נא דגל „גמילות חסדים"" אשר יתנוסס תמיד במחנה יהודה, והריקו שפע נדבתכם על תושבי עה״ק, ולרחמם בעת צרה עדי יעבר זעם; אל חשיבו ריקם פני דל המתחנן ומתרפס לפניכם כעבדא קמי מרא, בעד טובת אחיכם בקודש אליהו בר׳ עקיבא ליפשיץ— איש סלוצק ביאליסטאק. פתגם תוה״ק „ואהבת לרעך כמוך"" היה ויהיה ליסוד מוסד אל כל חוקי החברה ומשפטי תיק העולם, דברי ראש חכמינו הלל הזקן „מה דעלך סני לחברך לא תעביד"" היו לגר גם לחכמינו הקודמים, אשר בכל עת חשו לתקנת עניים ויזהירו באזהרות ועונשים מבלי להפקיע את השערים על מזון ומחיה, ודברים השוים לכל נפש כעני כעשיר והנה עתה בעוה״ר נראה כי סרו בני ישראל מדרך חכמינו ז""ל, ויביאו את נפשם בעול מכס הבשר, וירכיבו אלופים לראשים את חוברי הקאראפקא ובעלי הטאקסע הרודים בהם בחזקה, ועם כי עד היום היו העניים בעירנו כמתאוננים על המס הכבד אשר העיק תחתם ויכרת אוכל מפיהם, הנה עתה גדלה צעקת העניים עוד יותר כי תחת אשר עד כה לא בא מאכל בשר אל פי העני רק מע״ש לע״ש, ועתה לא יוכלו האומללים להשיב את נפשם השוקקה גם בימי שבת ומועד, יען בעלי הקאראפקא עזי הנפש לא ידעו שבעה, ומחפצם להעשיר עשר רב הגביהו את מקח בשר כשר עד 20 קאפ׳, ומענה בפיהם, כי כהיום ישלמו בעד חכירת הבשר כחמשים אלף רו״כ, באמת מספר עצום ומבהיל, אבל מי בקש זאת מידם להחזיק בחזקה במכס הזה ולהתעשר מדמי העניים והאביונים? היה להם להניח את מקומם ולבקש להם משלח יד אחר, ולא להגביה את *) התלונות והצעקות על מכס הבשר רבו למאד בקהלות בני עמנו, כי המס הזה אשר הצבור בעצמו מטיל עליו, לא מטעם חוקי הממשלה, הוא גדול וכבד יותר מכל המסים אשר ישלמו מחובת המדינה. וכל האשם הזה תלוי רק בראשי ומנהיגי הקהלות עצמם, אשר לא ישתדלו לבטל את המכס הזה ברשיון הממשלה, כמו שעשו כזה כבר בארץ פולין, אשר משנת 1862 והלאה נתבטל מכס הבשר בכל העיירות והקהלות באין זכר למו עוד, ומסחר הבשר בערי פולין נעשה עתה מסחר חפשי לכל אדם, עד שבכל רחוב ופנה בעיר נמצאו מוכרי בשר כשר בחנויות, מכלי שיוכל אחד מהם להפקיע את השער ולהרים המקח, מפאת הקאנקוראנציע הגדולה שבין המוכרים, כי כל קונה מבקש ללכת בחנות אשר שמה ימכרו המו״ל בשר טוב ושמן, ובזול יותר. מקח הבשר עד למעלה ראש, ולהכרית אוכל מפי עניי עמנו אשר ימעטו וישחו מעצר דעת המחיה והכלכלה עשו זאת אפוא אתם הקבלנים מחזיקי הקאראפקא, השתדלו להוזיל מחיר הבשר, אם עוד זיק אהבת אדם יש בקרבכם, וידכם החזקה לא תנחה על הקצבים והשוחטים למתוח עליהם את מדת דינכם הקשה, למען יעשו עמכם חוזה אשר כל מסחר הבשר רק בידכם יהיה, הקלו נא מעט את עולכם מעלינו, חוזילו את מקח הבשר ותהיה עירנו כיתר אחיותיה קהלות ישראל אשר בארצנו, בואו נא ווארשאווא ולערי פאלען, וראו כי מחיר הבשר שם גם בכרך גדול רק 13 קאפ׳. ובשר שמן רובא דמנכר שאין בו עצמות וגידין. אנא תבא נא שועתנו באזניכם, ואחיכם המרודים לא יגארו את שמכם עוד כל הימים. דברי הכותב בשם בני עירנו העניים. אב״י סוכ״ה אגוסטאוו מחוז סובאלק. בלב נשבר ובנפש נבהלה אבוא כעת במכה״ע „הצפירה״ לספר את האסון הנורא אשר התנפל כשואה בחמת ה׳ בנו להאביד ולבלע חלק אחד מעירנו. בחצות ליל מוצאי שבת ב׳ אייר, פרצה תבערה נוראה בבית אחד, וכמלאך משחית שטפה ועברה במשך רגעים אחדים על בתי עץ רבים אשר הקיפוהו מסביב, ותתלקח גם בבתי חומה ובבתי אוסם מלאים סחורה למרבה, כששים בתים עלו על המוקד, ויושביהם חתו אוממלו אחרי כי כל בנעתם ומרכולתם כלי ביתם ורכושם, הונם וכל יגיעם שכר ועמלם משנים רבות כלו בעשן במו רגע! הה! נורא ואיום הוא לראות האומללים אשר יתגלגלו בחוצות באין מחסה ובית לשבת בהם, לאסון הנשרפים ולהותם נשב רוח הלילה בחזקה בעת השריפה, ולא היה לאל יד המכבים להמציא עזרה ולגדור בעד האש לבל תסולל דרכה. ורק באחרונה צלחה בידי אנשים רבים לסוכך בעד הבתים הרחוקים, גם שר העיר האדון „נאצאלניק"" ועמו כל פקידי העיר שרי החיל ואנשי הצבא, אשר הצילו באשר יכולו תקותנו תנחמנו, כי עשירי עירנו אשר על נדיבות יקומו תמיד, ובמשען כספם יחושו לעזור לקרוב ולרחוק, כי בטח יקומו גם עתה על נדיבות, ויתעוררו לישע אחינו האומללים להרים נדבת ידם ולהחיש לעזרתם, — עד אשר יראה ה׳ בענים וימציא להם אהל לשבת ולחם לאכול. יתן ה׳ ולא נוסיף לדאבה, ולא ישמע עוד כל פרץ וצוחה באהלינו, ונסו יגון ואנחה אברהם סג״ל בהרה״ג מוה׳ משה יצחק ז״ל"
021-HZF-1878-05-21-001-50147_toc_6,"ר
לי
 ידיעות העולם והטבע"," ר לי  ידיעות העולם והטבע  האלאנד החדשה*) אל ארץ האלאנד החדשה, המצוינה בטבע אדמתה המשונה מטבע אדמתנו, והנכבדה היום מאד לשוכני העולם הישן, בגלל מכרי הזהב אשר גלו במעמקי אדמתה, באתי לרגלי נסיעתי סביבות כדור הארץ בשנת... ונפשי היתה מלאה מחפץ ותקוה לחקור את טבע הארץ המהוללה ההיא ולבוא עד תכונתה. ביום האחד ועשרים לחדש אקטאבר קרבה אניתי אל חוף העיר „זידנייא״, לאט לאט נגלו לעיני גדות הים המכוסים באבני חול וארצות המישור המשתרעים לארכם, ולעת ערב עמדה אניתנו אצל הנמל „פארט יאקזאן"" בקרבת מגדל המאיר המתנוסס עליו הגמל הזה ישתרע כלשון ים ארוך מן חוף הים לעומת העיר זידנייא, באורך מחמש עד שש פרסאות אנגליות, חופיו 1) ממסעי הנוסע החכם אנדערסזאן. מכוסים בסלעים קטנים ושיחים ואילנות אחדים ימלאו את שטח אדמתו, מפרצי ים (בוכטען) אחדים יפרצו אל תוך שפתו, ושם יחזיקו מעמד ציים אדירים המובילים סחר עמים אל הארץ החדשה, יען כי הוא מקום יפה ורחב ידים להכיל את כל המרכולות וסחר ימים המובא אליו. והחוף הזה יחשב לאחד מהמבואות ים היותר טובים בתבל ארצה, כי שתי יתרונות לו הנכבדים מאד למקום מעמד האניות. האחת כי רוחות טובים ישלטו עליו בכל עתותי השנה, ובכל עת מוצא מבוא האניות ינשבו עליו רוחות ים בלתי חזקים אך  ומשיבי נפש, והשנית כי מימי חופיו עמוקים מאד עד כי גם האניות היותר גדולות תוכלנה להתקרב עד שפתו ולשוט שמה בלי כל מונע ומפריע, וע״כ יבחרו שם מעמדם אניות סוחר וגם אניות מלחמה. בהעת ההיא אשר באנו שמה לא היה מספר האניות רב מאד, אך בכל יום ויום נהרו לשם אניות רבות מכל קצות הארץ, ולעינינו התקרבו אל החוף שני ציים אדירים אשר באו מארץ ענגלאנד. העיר זידנייא שוכנת לאורך החוף המערבי מן הנמל „פארט יאקזאן״. מפרצי ים קטנים יפרצו לתוכו ויפרידוהו לארבע לשונות ארץ נפרדים, ועליהם תשתרע העיר הזאת הבנויה בנוה, לשון הארץ הפונה צפונה מכוסה לרוב בכפרים קטנים הבנוים בין גני חמד ועצים רעננים; על השני ממנו שתול גן הצמחים ושדרות אלונים עבתים אשר בינותם יתהלכו גרי העיר לשוח ולשאוף רוח צה ועדנים; על השלישי ימצא היכל נציב הארץ הדומה בתארו לטורה נשגבה; חלונותיו גבוהים וצרים, על צדיו יתנוססו מגדלים אחדים, ויער קטן חורש מצל עם סוללות אחדות יסבו אותו ויקיפוהו, ועל לשון הארץ הדרומי בנוים יתר בתי העיר הפזורים ג״כ כה וכה על מקומות המישור, והבקעות המשתרעות בין לשונות הארץ האחרים. מראה העיר הזאת נחמד מאד, עוד מרחוק יתנוצצו בתי העיר לעיני הנוסע ברוב פאר ויפעת חמודות, ויתנו תקוה בלבו לחזות עיר כלולה ביפיה והדרה כאחת מערי אייראפא הנהדרות, אף לא יבוש משברו ומבטו, כי בדרוך רגלו בשעריה תראינה עיניו עיר כלילת יופי ותפארת. חוצותיה ישרות וערוכות המדינות בעולם החדש אשר לממלכת ספרד תחשבנה. גם לא תהימינה כה מרוב אדם עד אשר תחרשנה האזנים מקול רעש האופנים ומרכבות מרקדות אשר ישתקשקון ברחובות, כס ברחובות קריות אמעריקא הצפונית. בתיה בנוים מאבני החול הנמצאות שם למכביר והטובות מאד לבנין החומות, לעשותם חזקים ומוצקים ולפתח גם בהם פטורי ציצים וציורים, למען תאחד בהם היפה והמועיל יחדיו, והטבע יתיצב בזה לעזר לחכמת הבנין (ארכיטעקטור), להוציא פעלה למענהו ברוב יופי והדר, מבלי אשר יעמלו הרבה בוניה; גם מראה האבנים אשר הוא צהוב בהיר או ירקרק-אדמדם יוסיף לוית חן וצבי תפארה להבתים והחלונות הגבוהים עם זרי התפארה אשר עליהם, והמעקות היפות הבנויות ממעל להם יכללו הדר חנויות גדולות ובתי מסחר רבים פתוחים לרוחה בראשי כל הומיות, ובמרכולתם הרב והסדרים הנכונים אשר נערכו בם יוכלו להתחרות עם כל בתי המסחר הגדולים אשר בער אייראפא הגדולות, פה לא תמצאנה חנויות האוצרות בקרבן סחורות מסחורות שונות כמו בערים אחדות מערי אמעריקא, רק כל חנות וחנות תצטיין במין מרכולת אחד האצור בקרבה, וכרוב מספר החנויות ובתי המסחר כן רבים המה גם בתי המשתה בכל רחוב ופנה, גם לא יחסר בהם המזג ומלאים הם כל היום מפה אל פה אנשים השותים לשכרה, וכמעט אין עיר אשר שגבה ממנה במספר בתי המשתה. בתי תפלות ב פה במספר רב מאד, יען כי חפש הדת תשלוט שם, וכל כתה וכתה מבני אמונת הנוצרית או מבעלי אמונה אחרת, לה בית תפלה מיוחד; רובם הם בנינים יפים בנוים בחין ערך ובטוב טעם כתבנית בניני הגאטהים הקדמונים, ומפוארים בכל פאר והדר, למען הוסיף על מראיהם יפעה וצבי תפארת על המגרש הנשא ורחב ידים המשתרע בין לשונות הארץ הצפוניים בנוי כמו רמים בקצהו הצפוני היכל ראשי הצבאות, היכל גדול למראה וכליל יופי ותפארת, ובקצה המערבי יתנוסס בית האיסף מדברים עתיקים (מוזעאום) וגם הוא בנין נחמד למראה ונהדר ברוב פאר ויופי, ערוגות שושנים ופרחים אחדים הנותנים ריח, נטועים לפני מבוא הבית. אולם יפה הנשען על עמודים גבוהים, יוליך אל תוך חדר גדול, אשר בו יאספו לאספה וערוכים אצל הקורות בסדרים נכונים כל סגולות צאצאי ארץ אוסטראליען ופלאי אדמתה; ואם כי הדברים הנאספים ישאו עליהם חותם תבנית הנעורים, אך יציבו לעינינו ההתפתחות העזה של הארץ ההיא והשתלמותה, אשר צעדה צעדי ענק, ובשנים מעטות השגתה חיל, עד כי בדברים רבים תוכל להתחרות עם אחיותיה הבכירות, בין בית האוסף והארמון שר העיר ימצא גן הצמחים (באטא- נישער גארטען) הנפרד מן בתי העיר ע""י גן חמד, אשר בתוכו תתנוסס על גבעה נשאה מצבת עוז הבנויה לכבוד נציב הארץ המהולל „בורקע"". בגן הזה ילכו גרי העיר לשוח לרוח היום ולשאוף רוח צח ועדנים. ואמנם הוא גן נחמד מאוד ועטור ברוב פאר ויופי, רוחות הים קרים ומשיבי נפש ינשבו עליו תמיד, מעבר האחד שוכנת דומיה נעימה הפרושה על ככר הים. ומעבר השני ישמע שאון המון הקריה, וכמו בחרה בו יד הטבע לשוות למקום עונג ושעשועים לבני האדם גן הצמחים יפרד לשני ראשים. החלק העומד ממנו, נטועים בו ראשי העצים והמטעים הרבים צאצאי אדמת אוסטראליען, ובהחלק השני ישגו וישגשגו שושני חמד וצמחי ארצות אחרות, פרחי ארץ סינים ונטיעי אדמת קאלעדאניען החדשה, גם מאיי הים הנקראים בשם „איי פיליפינען״ ומארץ הודו המזרחית הובאו שמה צמחים ונטיעים רבים, יתנום בערוגות מטעם ושם עשו בדים אף שלחו פארות כבארץ מכורתם. כל צמח נעים וכל פרח מחמד בת עין אשר הוציאו והולידו הארצות האלה הובא לגן הצמחים הזה לכלול הדר יפעתו, וע״כ ישתאה כל עובר אורח על יפיו ותפארתו כי רב הוא. תושבי העיר הזאת גם הממשלה הכירו לדעת מה רב טוב צפון בהגן הזה להחכמה והמדע, וע״כ ישקדו בידים חרוצות לכלול יפיו והדרו, ולבד אשר תוציא עליו הממשלה מכספה בכל שנה חמש עשרה אלף שקל עוד תמצא פה חברה מיוחדת המפקחת עליו בכל עת, וכל אחד מהחברים יזיל מכיסו מחמשה עשר עד ארבעים שקל לשנה. (המשך יבוא)"
021-HZF-1878-05-21-001-50147_toc_7,מסע קאמעראן באפריקא התיכונה," מסע קאמעראן באפריקא התיכונה זה לא כביר שב אל אייראפא בשלום אפיציר אנגלי אחד העובד בצבא הים, מעבור ומתור את ארץ אפריקא הדרומית, מזאנזיבאר אשר על חוף המזרחי עד בענסועל אשר על חוף המערבי, והוא הראשון אשר דרכו כפות רגליו על הארץ הזאת, יען כי עד כה חסמה הארץ הזאת את עובריה מבוא אליה פנימה להתחקות על שרשי צפונותיה. בירח דעקאבער שנת 1872 צווה קאמעראָן על פי חברת מחקרי הארץ באנגליא לנסוע לדרוש ולחקור אחר ה׳ ליווינגסטאָן; ובהודע לו מות האדם הנעלה הזה, לא שב עוד אל זאנזיבאר, כי תשוקה עזה התעוררה בקרב לבבו לבצע את מחשבותיו אשר חשב זה ימים רבים; ועתה הצליח חפצו בידו, כי עבר את כל רוחב אפריקא הפנימית מן הקצה אל הקצה, אשר עד הנה קצור קצרו ידי נוסעים חכמים רבים כה׳ ספינק, בערטאָן וליווינגסטאָן להפיק זממם, להציג כפות רגליהם בארץ הזאת פנימה, בתחלה גלוו אליו ה׳ מופאט, דאקטאר דילאן וה׳ מורפי, אבל את שני הראשונים הטף המות, ומורפי צוה לחפוש את גיו ליווינגסטאָן חפש מחופש ולהביאהו אנגליא, על כן אחז קאמעראַן לבדו את דרכו רק בלוית אנשים אחדים מתושבי מאזאמביק, וילפת ארחות דרכו מן הברכה הפנימית טאנגיאָניק, ויפן ללכת תמיד ע״י המחט הצפוני (קאמפאס), ופניו מועדות ימה. בדרכו הכבדה הזאת נלחם קאמעראָן בעוז וגבורה עם אלפי רבבות אבני נגף וצורי מכשול אשר נצבו לשטן לו, ואף כי נפחד וגרעש מפחד אזרחי הארץ, אשר גם לפעמים כתרוהו ויחנו עליו במצור למען קחת ממנו מס, קאמעראן הניא את אנשיו מלירות בכלי נשק, כי טוב היה לו לתת כסף רב כפר פדיון נפשו מבוא בדמים, רק אם הון לא הועיל למו ביום עברה ההוא, אז הריק חרבו ויקח נקם, אך אמנם בכל כברת ארץ אשר עבר. מרבית יושביה טובי-לבב המה ולא יארבו לדם. מה רבו מפעלות החכמה, ומה עצמו דורשיה! כי זה שלשים שנה אשר כל יושבי תבל החליטו וידמו כי ארץ אפריקא התיכונה שרופה מלהבת השמש אשר תלהט עליה בגבורת עוזה, שממה וציה כמדבר, חשופה מכל עץ ומכל שיח השדה, ומים אין בה, אבל עתה תודה לאיש הנלבב קאמעראן, כי אחרי תלאותיו ועמלו, אשר השליך נפשו מנגד, נוכח לדעת, כי בשוא נתעו להאמין, ומחשבותיהם בזה מהבל ואפע יחד, ונהפוך הוא, הארץ הזאת ארץ חמדה טובה, אדמתה פוריה ושמנה ואוירה צח וטוב מאד; בכל הארץ ישתרעו רכסי גבעות ביפעת חמדתם, מכוסות בירקרק רשא וצמחים נחמדים למראה עם עצי פרי חמד וגני עדנים, אשר יתנו ריח ניחוחם; ונהרי נחלי איתן יסובבו במרוצתם את הגבעות האלה, וישקו את פני כל הכבר הזה, גם אבני הפחם עד למכביר, עפרות ברזל ועוד מיני מתכיות יתנוצצו שמה בטבור הארץ. — בין העמים רבים יושבי הארצות האלה, ימצאו חדשים ואמנים נפלאים, כנענים ורוכלים, אשר יתנו סחורות שונות בעזבוניהם, גם שוקים ורחובות יתנוססו שמה לתלפיות, ונשרים רבים אשר יבנו בתבונת כפיהם. גשר אחד, אשר עבר בו קאמעראן, נעשה משני טורי מוטות עץ התקועות בתהום רבה, ומלמעלה תתלכדנה ותתחברנה אשה ברעותה, למען יהיה שכר לדגים אשר ביאור, ואף כי לא טוב הוא מאד לעבור בו את הנהר, בכל זאת דמות גשר לו, ונושא עליו את שתי הפקודות האלה. בנסעו אל חוף המערבי עבר קאמעראָן ברגליו כברת ארץ גדולה, דרך שלשת אלפים פרסאות אנגליות במשך שתי שנים ושמונה חדשים, מירה מערץ שנת 1873 עד אקטאבער שנת 1875, ממנה מרחק אלף ושש מאות פרסאות הבלתי נודע מאומה עד עתה במסעו הזה צלחה לו לאסוף חמש אלף ידיעות מתכונת הארץ ובחינות תוכניות ממצב המקומות. מבריכה הגדולה אשר בפנים אפריקא התיכונה, נסע בדרך אשר עבר בה ליווינגסטאן אל אילאנגווע, ומשם והלאה הלך קאמעראן לפאת נגבה, ואחרי כן לפאת דרומית מערבית ויסב את דרכו ויבוא עד הרים גבנונים המבדילים את מרוצת הנהרות (30дopasöBa'ъ), אשר גבהם יעלה עד חמש אלף רגל וייטיב שם להתבונן את מצב הגבעות האלה, אשר יחוצצו בין נהר זאמבעזי המוליך את מימיו קדמה, אל ים ההודו, ובין קאנגא אשר ישתפך אל חיק ים האיטלאנטי עד ברכת דילאלא, היא הבריכה, אשר עבר בה ליווינגסטאָן במסעו הראשון בשנת 1854 הממלכה העצומה והאדירה מכל ממשלות חלק הפנימי מאפריקא התיכונה. היא ממלכת אורוא אשר בין לואלאבא ובין לאמאמי. בעיר בירת הממשלה הזאת בקאלעמבא התמהמה קאמעראן עת כביר, מירה אקטאבער שנת 1874 עד פעברואר שנת 1875. במקום התיכון הזה יתנוססו סוחרי ערב מחוף המערבי עם רוכלי פורטוגיזים מחוף המזרחי, יאסוף גם שם קאמעראן יותר משבע מאות ידיעות מחקריות, ובמדדו את אורך ורחב כל המקומות אשר עבר, הגביל מקומות רבות מתכונת הארץ, ויצייר 718 ציורים ופתוחים בעזר ארבעה אנעראאידים; מבלעדי זאת עשה ספר מלין (ווערטערבוך) מאלף ות׳ מלים, אשר אסף משפתי העמים יושבי ארצות אפריקא התיכונה. אף כי עיף ויגע מטרח הדרך הערבה והנשמה הלזו, ועסוק בעבודתו המועלת, בכל זאת לא שם קאמעראן יד בצלחתו, ויאסוף עוד קבוצת ציורים רבים ונחמדים ממקומות ופים, גם ממרות וממנהגי האזרחים. אחד מציורים האלה יראנו לדעת איכה שבט הקאבאילי יתנהג ביום חתונתו ושמחת לבו, ויתאר בחרט אנוש תמונת כלה כושית הנהדרת ביתרון שאת, רוכבת על כתפי כושי, המפזו והמכרכר עם אשה מבנות שבטו דעת לנבון נקל, כי אחרי יגיעתו אשר טרח ועמל לגלות נצורות לעיני יושבי תבל ושוכני ארץ, ויוציא לאור את הדבר הכבד הזה, יתחשב קאמעראן בין הנוסעים החכמים והנפלאים, תרי הארץ הזאת, ושמו יזכר לטובה, כי הגדיל אליהו חיים טיקטין לעשות."
021-HZF-1878-05-21-001-50147_toc_8,חדשות שונות.," תוב״ב, — אבל כבד בכל מחנה העברים, ובפרט ליושבי עה״ק, ווי לארעא דישראל דחסרא נברא רבה, כי מי כמוהו מורה רעה, ומי יקום לנחות צאן הצולעה, הצמאים לדבר ה׳ ישועו מי ישקנו מים נאמנים ממקור התורה והחכמה, הנדיבות והצדקה תצעק בקול על המאור הגדול כי נכבה ואיננו, ויען כי עשתונותי נתקו ובלשוני אין מלה מרוב מרירות רוחי לא אוכל להאריך במספר, והמנחם אבלי ציון וירושלים ישלם נחומים לבניו הרבנים ולכל המתאבלים עליו, ובתוכם גם אני יצחק ישראל זאכס יליד ירושלים תוב״ב הכותב בדמע. לענטשיץ. ביום ש״ק פ׳ אחרי מות בבקר, גוע ונאסף אל עמיו, הרבני הגביר המופלג החסיד ירא ה׳ ונדיב לב מוה' נפתלי משה בהמנוח הגביר הנדיב מוה׳ שמואל הערמאן ז""ל, כל העיר הזאת וסביבותיה נשאו קינה הגה והי על אבדן צדיק כמוהו, הוא היה עוסק כל ימיו בתורה ובעבודה, ביתו הי׳ פתוח לרוחה, וצדקותיו וחסדיו גברו מאד כאשר מודעת זאת לכל יודעיו, גם בימי חליו עסק רק בתורה ועבודת ה׳, כל שוכני העיר, ויושבי סביבותיה נהרו ביום המחרת המונים המונים לגמול אתו את החסד האחרון, וגם החנויות סגרו, למען ילווהו כלם אל ביתו עולם, הרב הגאון הצדיק אבד""ק קונטא נשא עליו הספד מר, ואחריו הרב הגאון דק""ק לענטשיץ, והרב החריף הגאון אבד""ק אזערקאוו, ובאחרונה הרב הגאון מק׳ פיאנטקע, בתוך צדיקי עולם תהיה נשמתו צרורה בצרור החיים, וה׳ ינחם אותנו בכפלים, בתוך שאר אבלי ציון וירושלים. פנחס צוויללינג חדשות שונות. ביום 9 לחדש הזה הודיע נשיא המיניסטעריום באיטאליא, כי נמנו וגמרו ראשי הממשלה ברומא לבטל את דברי ברית המסחר עם ממשלת רומאניא, אשר כרת עמה המיניסטער דעפרעטיס שהיה לפניו, ומבלי לחדש את דברי הברית אם לא תכיר רומאניא את שוי הזכיות אל סוחרי ארץ איטאליא מאחב״י החפצים לסחור אל רומאניא. להבין את הדבר הזה נחוץ להעיר, כי עד כה גברה שנאת היהודים אצל עם וממשלת רומאניא עד היום, עד כי בכרתם ברית מסחר עם ממלכות אחרות עלה מורא על ראשם, פן יבואו היהודים מילידי הארצות ההנה לשבת בתוכם ועל כן התנו בכל עת תנאי מפורש עם הממלכות, אשר באו עמהן בברית לבל יהיה ליהודי ארצותיהן הרשות לסחור את ארץ רומאגיא. ממשלות האלאנדיא, ענגלאנד ובעלגיא בטלו ג""כ את בריתן עם רומאניא בעבור הדבר הזה, ורק אוסטריא לבדה באה בברית מבלי שים לב על תנאי הזה. והנה עתה גלתה גם ממשלת איטאליא את דעתה, כי לא תאבה לחתום את שמה על דברי הברית הנושאים עליהם חותם האי סבלנות וקנאת הדת מכה״ע Herold בפ״ב מודיע מדבר משפט אחד אשר משך עיני יודעי דת ודין עליו בברלין, לרוב זרותו ובהיות וחיד במינו, וזה הדבר: הן נודע אשר קיסר אשכנז זכה לקבל ברכה מפי כל העמים והלשונות, ואין מספר אל שירי הלל ושבחה אשר נכתבו לכבודו בשפות עם ועם, אך בשפת עבר הנה זה פעם הראשונה אשר נכתב לכבודו שיר תהלה גדול מאד מאת אחד ממשוררי עמנו אשר כבר נסה כחו בשיר אל הנסיך ביסמארק, ויהי שכרו כי התכבד לקבל מכתב תודה כתוב בעצם ידו של הנסיך אליו. והן עתה כמלאת לקיסר אשכנז שמנים ואחת שנה, יצא המשורר הזה לחדש עוד פרק בשיר לכבוד המושל הזקן הזה, וישלח את פרי זמרתו אל אחד מגדולי הבאנקירים ויבקשהו, כי ידפיסם ויגישם אל כבוד הוד מלכותו, אך מה נעצב לב המשורר בראותו כי עברו שבועות וחדשים, ומלבד אשר שירו לא ראה אור הדפוס, הנה לא מצא מענה על כל מכתביו אל הבאנקיר, בין כה וכה ויום חג הולדת הקיסר עבר, ודברי השיר לא באו למראה עיני הודו, ויקם המשורר ויעד את הבאנקיר למשפט, הבאנקיר כחש ויאמר כי לא קבל שום מכתב מהאיש הזה, אך השטר קבלה מהפאסט ענה כחשו בפניו, והשופטים הכירו את צדקת המשורר, ויחייבו את הבאנקיר לשלם כסף ענושים כפי אשר ישית עליו המשורר, הבאנקיר מחה נגד הפסק דין, ועתה נכון הדבר לבוא לפני בית משפט העליון. ועוד לא נודע איך ופול דבר. ליפנא. שמועה רעה הביא לנו הטעלעגראף, כי גוע ויאסף אל עמיו אדמו״ר הרה״ג הצדיק מוה׳ מאיר אויערבאך ו״ל בעהמח״ס אמרי בינה, אשר היה מלפנים ראב״ד בעיר קאליש, וזה כעשרים שנה יכהן פאר לאב״ד בעה״ק ירושלים"
021-HZF-1878-05-21-001-50147_toc_9, חדשות ספריות.,"  חדשות ספריות. 1) קול חוצב להבות אש, קול יחיל מדבר, קול רם ונשא מעורר לבבות ומחיה נפשות, שמעתי הפעם בקראי את ספר הדרשות!) שדרש  בשפת רוססית הרב הנכבד הר""ז מינאר בקהל עמו ועדתו בעיר מאסקווא. החלק הראשון מהספר הזה כבר יצא לאור בשנת תרל״ה, (כאשר הזכרתיו בהצפירה), והיום יתנוסס לפנינו החלק השני, יכיל שלשים ושמונה דרשות שונות למיניהן, אשר הטיף הרב בשבתות ובמועדים ובימים טובים לישראל, ובימי החגים לכבוד מלכנו וכבוד ביתו הרם, ומה גדול ורב יתרון החלק הזה על אחיו הבכור, ניבו יותר נאוה ונאומו יותר נעים, עניניו יותר נשגבים ורעיונותיו יותר נעלים ונשאים; תכו רצוף אהבה לישראל, ויסודותיו על אדני המוסר והתוכחה הטבעו. כמה ענינים, וספורים בתנ״ך יתלבנו, כמה וכמה מאמרים במדרשים וילקוטים יתבארו, גם על יסודי הדת והאמונה יטיף הרב את מלתו, וגם ענינים שונים בתולדות עם שראל יסודתם, תשמע אזנינו בדרשות הנחמדות והיקרות האלה, אשריך עדת מאסקווא, כי זכית למגיד מישרים כזה! 2) עלי היהדות (16 №) מביאים לנו איזה ידיעות חדשות ע״ד אחינו ב״י הרחוקים היושבים במדינת קורדיסטאן, כפי שגלה אותן ברבים Anglo-Jewisch Association :מזכיר החברה הנודעת בשם א׳ לעווי שמו, ואם גם הידיעות האלה קצרות ודקות הנה, בכל זאת יקר לנו לשמוע אף שמץ דבר על אדות אחינו הפזורים בארצות רחוקות. אגל לאגל ירד ונקוה פלג, יאמרו המושלים, אחת שמענו, כי לשון היהודים בקורדיסטאן תשתנה מעט מזער מלשון סורית החדשה המתהלכת בין הנעסטאריאנים הנוצרים, וכי יש יחס גדול בינה ובין לשון תלמוד בבלי ותרגומים, ודמיונה נמצא בם ברשימות עתיקות (כמו מטבעות ופתותי חותם) הכתובות בלשון פעלווי, וגם בספרים הקדושים להפרסים הקדמונים 3) איש רוססי. מבין בכתבי הקדש ויודע שפת עבר לאשורה - וולאסטאוו שמו - התעורר והתאושש לעטר ספרי משה רבינו בזר באור כתב ידים, כולל תמצית כל החקירות והדרישות של המפרשים והמבארים מימי השבעים עד זמננו זה, והנה היום הופיעו לעינינו, שני חלקים Рѣчи по русски пронзнесениня ... MocRов скимъ раввиномъ З. Миноромъ. М. 1877. בבתי הספר כמו השאלה: איזה היא מצות ה׳ בפרשה א׳? רחמנל ליצלן מאבעיות ותיובתות אלין. 5) „המליץ"" יחל עוד הפעם להמליץ בעדנו, ואחרי בלותו משך חמש שנים תמימות, תהיה לו עדנה כבראשונה מובן מאליו - יאמר במודעה — כי ישאר המליץ אמונים לשיטתו; עוד יוסיף לשית עין כי יצאו המאמרים מזוקקים שבעתים בשפה ברורה, ויהי פרקו נאה ומקובל אל הלב. הוא יכיל בקרבו כל דבר שיש לו איזה יחס ליהודים בכלל וליהודי רוססיא בפרט - בהיותו ישראל ואזרח המדינה גם יחד - הוא יגיד לנו תמצית כל הכתוב במכה״ע לעברים בארצנו ובחוץ לארץ, יביא לנו פרק מיוחד „קטיגור וסניגור״. „יכין לבנים וסיד לבנין אוסם דברי הימים בכלל וברוססיא בפרט"" בהדפיסו מאמרים מכ״י עתיקים ויקרים בתבל וגם מפנסקי הקהל, יציע לנו „השקפות עיוניות על מהלך המסחר וממכר השטרות"" וכו' וכו׳. כל ההבטחות הנשאות האלה יש לקוות כי האר״ז ימלאן בטוב טעם וביתר שאת, כי הוא איש ראוי וכשר למלאכה כבדה ונכבדה כזו. — אבל יסלח לי בהעירי כי חסד ואמת עשה לנו, לוא כל הענינים אשר בחפצו להתחקות עליהם, בשפת עבר. הביא לנו בשפת רוססית, ובמקום „המליץ"" התעורר לחדש שנית את פני „ציר היהודים הרוססים"" 1) - באשר נחוץ לנו היום מאד מכ""ע בלשון ארצנו - ואיננו.  ח״י גורלאנד ( Встиикъ гусскихъ Ввреевъ. המכילים העתקות ס׳ בראשית, שמות, ויקרא לשפת רוססית, בלוית הבאור. האומר כלו כבוד למחברו, והמעיד לנו כי למד ושנה הרבה מאד, וזמן רב עמל ויגע בחקירת ספרים שונים, ישנים וגם חדשים המדברים על עניני מלאכתו, ואף כי חותם הדת הנוצרית על פני הספר כלו הטבע, בכ״ז יקר הבאור הזה לכל איש עברי החוקר ודורש בתורתנו הקדושה עד תכונתה 4) הר״ס בעלינסאן הריץ לידי את מחברתו הקטנה „בחינת התלמידים״ (אדעסא תרל״ח), ואתבונן בה ומצאתי כי כונת המחבר במלאכתו זו רצויה, אך מעשהו איננו רצוי כלל. חפצו הטוב היה להציע לפני התלמידים ספר קטון כולל שאלות ותשובות בלמוד דתנו ותורתנו - לתעלת המחנכים והחניכים גם יחד - אבל מה תחז פה עיננו? לא ספר קל ומובן לצעירים. לא ספר המזכיר נשכחות בלב התלמידים, אבל ספר חתום קשה להבין, יסודתו בחכמת ההגיון והמחקר ותכן רב עניניו - שאלות פילוסופיות, שדופות וצנומות, אשר אין לפתרן לוא לא הציג השואל גם את תשובתן מצדן; ד״מ: שאלה ד׳, ובזה (בשמות הפעולות שהתיחסו להשי״ת) מה בגדר הופעת השכינה, שאלה ח׳. כמה מיני סוגי אשים מדברים, חי ומח ודומם בשמותיהם נזכרים בפרשה א'. שאלה ג'. בהשחת הארץ ע״י המבול לאיזה צורה שבה להיות, מחליפות צורותיה בששת ימי בראשית. שאלה כ""ב, כמה מיני שמות נגזרים מטבע הלשון לפי הוראת המקרה באו בפרשה? - מלבד איזה שאלות אשר גם אסורות לבוא בקהל התלמידים ) Свишенная Лѣтониср...г. Влостова. С.B.  1875-77."
021-HZF-1878-05-21-001-50147_toc_10,," ימצאו ת״י למכור ספרי השכלה, כמו: ספר המבאר, כרצינעליון 1.75. — שפתי רגנות, יהל״ל 75. — עלי הדם, ד״ח בעלינסאן, 1.40. — ליקוטי קדמוניות פינסקער, 1.75. — תולדות הקראים, גאטלאבר, 90. — בית האוצר (ספורים) 45. תוכחת מגולה, ר״ס 1 רו״כ. — אוצר נחמד (ספורי הטבע) האפפמאן 40. — אכן יש ה׳, זאסניץ, 50 — המסתתר והמבקש, ספור גדול. 2 רו״כ. — תולדות נאפאלעאן השלישי, 2.75. — האיזראעליט (73) 3.50 לעהמאן מכורך קהל רפאים, לילענבלום. 75 — מי החפץ בהספרים האלה, יפנה אלי על האדרעססע דלמטה, וישיגם חפשי בפאסט החוזרת נחמיה רוב האפפמאן Г-ну И. Гозману, въ М. Кршвилки, черезъ М. ЦOрбургъ Ков. губ."
021-HZF-1878-05-21-001-50147_toc_11,," יש ת״י כ״י באור על ספר „בחינת עולם"" בנוי על אדני ההגיון, וכבר היתה עלה אחת בעיני הרב המו״ל וישרה בעיניו, החפץ לקנות זכותי להדפיס, יפנה במכתב אלי ע״פ האדרעססע Гершу Воруху генгродскому. Граева въ д. Алетерданскаго."
021-HZF-1878-05-21-001-50147_toc_12,," להודיע כי הסקלאד ספרים שלי בווארשא, יעתק אל רחוב נאלעווקי בחצר ר׳ אייזע ווילדער, אצל No 23 החנות של ר׳ שמחה צארטילזאהן, אין לינקען טויער, נאלעווקי (בהסקלאד שלי ימצאו כל מיני ספרים, ובפרט כל הספרים מדפוסי (פערלאג שלי), ואלה הם): ומש ש״ח, בעה״ט, עברי מש ש""ח, ובעה״ט חומש בעה״ט. ילקוט על תורה נביאים וכתובים סידור קרבן מנחה עברי אשכנז וספ דיפה מאד. סידור ווייבר דייטש. סידוד עברי (יפה וחדש, בהוספות רבו ידור ווייבר דייטש (יפה ול בהוספות רבות). סידור בהורא לקט״צ כל בו. סידור נהורא לקט״צ פיוט כל בו ספרד ור הד״ק אשכנז וספרד, סידור סידור נהורא מעליא. כ  (אותיות גדולות). הוספות לחנוך לנע סידור כמו, סידור פעריל אשכנז וספרד, מחזור פערטיל, ראשית חכמה. ו תיקון שב הַיְנוּ עליש. תהלים עברי י תהלים תהלים עברי עמדות (מרווח ויפה). תהלים מדות (מרווח ויר של  ת. עין ב כרך קטן ד""ח. מורה נבוכים ג""ח לכות א רבי אליהו כבר העקרים ינו בהל לת תענית. ת ים אלשיך (רוממות הל) משלי אלשי פנינים), איוב אלשיך (חלקת  מתוקר דניאל אלשיך (חבצלת השרון) יוחסין (שלל ם ומתוקן). שער השמים לאבי הרלב״ג. שער הגם האמונה והבטחון להרמב""ן. ד הל הב״ן. אגרות ושו״ת הרמב״ם. דרשות הר״ן  דרשות מ שם הגדולים (אזולאי) ב״ח. תשב""ץ (לקוטי דינים). תורת האדם להרמב״ן. תולעת יעקב לר׳ מאיר ן׳ גב רש שמואל (על אבות). ובת הלבבות עבר חובת הלבבות ג׳ פירושים. מלין דרבנן. ספר הברית. צדיק ונושע (ספור נעים בלשון הו דברי ימי רוסיא ג״ח. תלמוד לשון עברי דקדוק לשון ארמי יי אדם עברי, רוסישע גראמאטיק יודיש דייטש. מגילת אסתר עם רש״י, תחנות. לוחות. יוחות מנה גים תפלה זכה. אל״ף בי״ת גדול עם רוסיש, פוליש, דייטש. אל״ף בי״ת פשוט. בילעט ין לחתונה. תנאים והכל במקח קצוב כבכל הסקלאדין, ולמו״ס ינוכה ראבאט הגון כנהוג יצחק גאלדמאן מדפיס בווארשא. Въ Гинограсiи И. Гольдмана, въ Варшавѣ 2aak Goldman, Buchdrukereibesitzer in Warschau. Редакторъ-Пздатель S. СонисKI"
021-HZF-1878-05-21-001-50147_toc_13,," הודעות כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר חסר להם בכתב, אשיב לאיש ואיש ככתבו כלשונו (ר״ל בלשון עבר, אשכנז או צרפת). אדרעססע N. Wollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1878-05-21-001-50147_toc_14,," שאלות ותשובות אל צבי הירש דאב' בצעת"", זיל קרי כי רב הוא, אל „תעלומות עין"" יפנה בזה אל צ""מ. אל מנשה גראש' לא כל שאלות כאלה נקבל להצפירה, אל... דברי מה״נ סבירין ונהירין ואתא חמרא ובטש לשרגא - הנומערין מן הרבע הראשון כבר ספו תמו, לה׳ ראבי בקאפ' בלי חתימת הרב לא נדפים משום מעשה שהיה."
021-HZF-1878-05-21-001-50147_toc_15,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. З. Сонинскiй г. Варшава Мурановская № 24.
