article_id,headline,text
021-HZF-1882-11-14-001-09335_toc_1,," K ברוסיא ופולין. ל השולח במוקדם לשנה 5 רו""כ. לחצי שנה, 2.75 רו״כ. אל לרבע שנה. 1.50 רו״כ. ם ביתר הארצות 20 פראנק. באמעריקא 5 דאללאר С"
021-HZF-1882-11-14-001-09335_toc_2,, K מחירו באשכנז:   14 רייכם מארק לשנה.  בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳.  AE
021-HZF-1882-11-14-001-09335_toc_3,מכתב עתי משמיע חדשות יוצא לאור אתת בשבוע...," מכתב עתי משמיע חדשות יוצא לאור אחת בשבוע, מאת חיים זעליג סלאנימסקי."
021-HZF-1882-11-14-001-09335_toc_4,תוכן הענינים דברי הימים .ירושלים .דןיאלי...," תוכן הענינים דברי הימים. ירושלים. דויאלישיץ. גראדנא הצופה, לבית ישראל. מאס נ״ס. הערת המו״ל. הודעות. שאלות ותשובות."
021-HZF-1882-11-14-001-09335_toc_5,דברי הימים," דברי הימים ממסתרים יצאה סופה, חרב הוחדה וגם מורטה בסתר יצאה מתערה, עד אשר נמס כל לב ורפו כל ידים וכהתה כל רוח. עוד לא עברו העבים מעל פני צרפת, נגע הסאציאליזמוס, עוד לא הפך לבן, ויודעי העתים העמיקו חקר ויחליטו כי החזון הנורא הזה הוא רק חוטר מגזע מזג הצרפתים, האוהבים חדשות לבקרים. חליפות ותמורות, ועד ארגיעה יעמדו מזעפם ויחדלו רוגז, כי תכונת נפש ההמון שם היא „נוח לכעוס ונוח לרצות"". ותהי זאת נחמתם, כי לא תפרוץ המבוכה מעל לגבול צרפת, אך עוד המה משתעים בדמיונם, והנה פתאום גם מאוסטריא חזות קשה הונד; גם בארץ ההיא אשר בה אפס עריץ וכלה המץ והוכן בחסד כסא, גם שם קמו ממרי חק פורצי גדר משפט ופורעי מוסר אשר בשם הסאציאליזמוס ידגולו, ומטרת פניהם היא „הסיר המצנפת והרים העטרה, השפלה הגבה והגבוה השפיל״. עזי הנפש האלה יצאו מסתר מחבואם על מרומי קרת, וכזאבים טורפי טרף התרגזו והשתובבו ברחובות הקריה העליזה וויען. ימי מרד ומהומה בוויען בראו תקופה חדשה לשאלת היהודים, הדבר אשר הגיד ראש המיניסטעריום באונגארן ה׳ טיססא לאמר: המפלגה האנטיסעמיטית קרוצה מחומר הסאציאליסטים, הדבר הזה נראה כעת בוויען. זה ארבעה ימים מתחוללות פרעות נוראות בעיר וויען, פרעות אשר משנה פנים להם, נטויות נגד היהודים ונגד בעלי ההון והממשלה, האש הזרה הזאת בערה בקרב בני ההמון זה כביר, ועלהודי מקרה אחד ללהב יצאה, וזה הדבר: בני מפלגת הסאציאליסטים והאנטיסעמיטים נקהלו כפעם בפעם לבית מועדם, ושם הטיפו להם ראשיהם דברים כמתלהמים, גם קראו לפניהם דברי מכתבי העתים האסורים לבוא בקהל דברים מעוררים למרד ולמהפכה לשוד ולחמס, ופקידי השוטרים אשר היו אורבים לכל מעשיהם, כשמעם זאת התנפלו עליהם כחתף ויגרשו את כל הנאספים ויסגרו את הבית. ויהי אך בצעו את מעשיהם ופריצי ההמון השתובבו נגדם, ועד מהרה נשמע קול המון ברחובות, דמות עם רב, ימין ושמאל פרצו גדודי האספסוף וקראו למחלומות בפיהם, וכלי זעמם בידיהם, ואליהם נלוו כל הריקים והפוחזים המשחרים לטרף בתוך מהומה כזאת. הממשלה באה במבוכה גדולה למראה הפרעות האלה אשר לא פללה ולא עלו על לבה, הן בכל מקום אשר פרצו מבוכות כאלה, שם תדע ממשלת המקום את חפץ ההמון, ותדע גם איך תכלכל את מעשיה נגדם; החופרים במכרה פחמים באנגליא וחרשי עץ בפאריז התקוממו נגד אדוניהם וקוניהם, וידרשו מאתם להוסיף על שכרם למען יהיה להם די מחסורם אשר יחסר להם; בעלי הפרעות בנגב צרפת „מאנטסא—לע-מען"" הם מבקשים לעקור את הכל. לכן תדע הממשלה את הדרך אשר לה לדרוך בה נגד הפוחזים ההם; אולם תחת זה בעיר וויען, הננו רואים רק מהומה ומבוכה, בכורי דלים מתגודדים ומתקבצים ברחובות וירגמו אבנים את שוטרי הפאליצייא, אך לא נודע חפצם ומגמת פניהם, בראשית הפרעות חשבה הממשלה בוויען כי בשובה ונחת יצלח בידה להשיב את ההמון ממחשבתו הרעה אשר זמם, לכן לא התיצבה לשטנה נגדם, ותתן להם להתאסף ברחוב ולהשמיע בחוץ צוחתם להרג אבדן, אולם אגודות ההמון ברחובות רחבו ונסבו עד מאד, ובין כה וכה נמצאו רבבות מגלות סתרים אשר כתוב בהם כי מאת האנטיסעמיטים נחתך כליון חרוץ על כל היהודים. גם מגלות כאלה המעוררות למרידה גלויה, ומלבד המגלות נמצאו גם כדורים מפוצצים וכלי חובלים. כל מראות נגעים ופגעים אלה המריצו את הממשלה לצאת ביד חזקה נגד בני מרי, ותריק את חניכיה, וכל השוטרים יצאו חמושים בכלי נשקם ויהרסו אל ההמון, אך ההמון המטיר עליהם מכל עבר ופאה אבנים גדולות וכבדות, אשר מהם נפצעו רבים מן השוטרים, אז באו לעזרתם גם חיל הרוכבים כעשרת אלפים איש, ויבקעו בחזקה אל תוך ההמון פרצו ועברו בחרבותיהם השלופות כאשר יפרש השוחה לשחות, וההמון גדוש כחדוש מתבן במו מדמנה, אך כאשר נפזרו בני האספסוף במקום אחד, כן שבו והתקבצו במקום אחר, ובכל פעם אשר נגשו אליהם השוטרים ואנשי הצבא, קדמו את פניהם כאבנים גדולות וינחמו וישאגו, ובתוך קול העם ברעה התבוללה גם צעקת הנשים והילדים אשר נכספה נפשם לראות את המראה הזה, ויהיו למכוסה לרגלי השוטרים ואנשי הצבא. מראה נצורה. כל בתי המסחר סוגרו על מסגר, אנקת פצועים ומדוקרי חרב צלצלי חרבות ושעטות פרסות סוסי הרוכבים נשמעו מכל עבר, וחזקת יד אנשי הצבא לא שמה קץ למשובת ההמון, ונהפוך הוא, כי הוסיפה עוד לצקת שמן על האש לאט לאט החלו בני ההמון לצאת לפעלם, להחריב את בתי  מצב הפאליצייא, גם ארבו אל נוה הפאליצייא הכללית, ויהיו נכונים להרעישו בלפידי דינאמיט, אך מחשבתם נגלתה, ובידי הממשלה הצליח הדבר לקדם את פני הרעה. אולם המהומות והמבוכות ברחובות העיר עוד לא שבתו בעת אשר אנחנו כותבים עוד מדי יום ביומו לפנות ערב המונים המונים יצאו חוצץ ולנגדם יתיצבו במערכה השוטרים ואנשי הצבא, ונהרי דם נגרים משני עברים. מספר הנפצעים עולה לפי השערת מכה״ע לכמה וכמה מאות, אך באמת מי מנה מספרם, ומי יודע כמה מהם מתו בפצעיהם, הן חפץ הממשלה הוא להקטין ערך המבוכה הזאת לעיני יושבי שאר הארצות, לבל ישמחו אויביה לאידה. כן תחפוץ הממשלה, אך מי יודע אם לא לריק יהיה עמלה, אחרי אשר רוח פרצים ומרד כבר עלה למעלה ראש, ושיטת הסאציאליסטים והאנטיסעמיטים נפלה בין ההמון כאש בנעורת, ואם גם יעלה בידה לשכך את המהומה לפי שעה בכל זאת לא לימים רבים תוכל לסגור בדלתים ובריח בעד הסער המתחולל כל מקרי עולם המדיני נדחו מפני המקרה הכביר, והנורא הזה. בימים האלה נגה אור על הליכות רוח ממשלת אוסטריא בעניני המדינות, כי שר החיצון קאלנאקי נדרש לשואליו בבית שלוחי הממלכה (דעלעגאציאן), ויערוך לפניהם את כל מערכי לב הממשלה, לאמר: „כי הברית הכרותה בין אוסטריא ואשכנז עומדת באיתן תקפה, כי רוח אחת מתהלכת באופני שתי הממשלות האלה, וגם שאר הממלכות מבקשות נתיבותיהן להתקרב אל האגודה הזאת ולהחזיק במעוז ברית השלום, תחלה וכבוד יאתה לממלכת איטאליא, כי הבינה גם היא את יקר ערך השלום ומה הזמן דורש מאתה. על כן תבקש קרבת אוסטריא ואשכנז, כן גם בנשאנו עין אל רוסיא, נראה כי חפץ השלום המתנוסס בלב הקיסר אלכסנדר יר""ה, בחפץ הגמרץ הזה ידרוך על כל מוקש ומכשול. וגם הוא יוסיף עוד לחזק את לבנו בתקותנו כי שלום אייראפא לא יחלוף. זאת היא אשר נחשוב לפי בינת אנוש, אולם רבות מחשבות בלב איש ועצת הזמן היא תקום. על כן החובה מוטלת עלינו להתאזר עז לקדם פני כל המקרים אשר יוכלו לבוא״. ולפי דבריו אלה, ערוכים גם מעשי הממשלה באוסטריא, אשר החלה בימים האלה בחריצות יתירה לבצר את הערים אשר על גבול רוסיא, את קראקא ואת פרשעמישלא פנימה; ההכנות האלה הטילו סער גדול בעולם המדיני, ולפי דברי ממשלת אוסטריא, לא היא החלה בהכנותיה, אך נאלצה לעשות מערכה לעומת מערכה (אור פני מלך) שמועה נכבדה עשתה לה כנפים בעיר פעסט, ותעל שם על שפת לשון כל איש ותתן ענין רב לענות בו ולהורות פנים שונים, וזה הדבר: היהודי איננאץ קליין אשר היה כלוא ועצור משך איזה ירחים על אודות עלילת הדב בטיסססא-עססלאר. ושם הוכיחוהו במכאובים קשים במקל חובלים לאכפו למען יגיד את עדותו לפי, רצון צוררי היהודים התמים הזה יצא לפני איזה ימים לדרור, וישחר את פני שרי הקיסר פראנץ יוסף לתת לו לבוא אל ההיכל פנימה לדבר דבר באזני הקיסר, השרים נדיבי הלב לא אחרו למלא את בקשתו והקיסר האיר את פניו אל קליין, ויוציא כל איש מעליו וישיח עמו משך רבע שעה, אריכות השיחה הזאת הפליאה את לב כל רואי פני הקיסר, יען נודע כי אין דרך הקיסר לשיח עם בני העם אשר יבואו לפניו, יותר מרגעים אחדים. לכן גדולים חקרי לב לדברי הקיסר. ועוד יתרה עשה הקיסר להפליא כי כדת ברית לשפת היהודי קליין לבל יודיע לאיש את הדברים אשר דבר עמו; רק זאת נודע, כי בצאת קליין מעל פני הקיסר היה אליו דבר הקיסר לאמר: בני שובה לביתך ושקוט במכונך, כי אנכי אפקח עיני על הדבר ואשימה את לבי לזה. (פן ירבה) המשנה הזאת אשר שנה ראש צוררי היהודים פרעה, עוד לא זזה ממקומה, מכה״ע „קוריער צאדזיענני״ היו״ל בעירנו ווארשא טרח לערוך מערכה מול מערכה ולאסוף לאספה את חשבונות מספר היהודים, המאושרים ומקוימים מאת הממשלה, וזאת אשר העלה בחשבונו: בשנת 1816 היה מספר יושבי ארץ פולין בכלל 2,732,000 ובתוכם 212,000 יהודים; בשנת 1831 היה מספר הכללי 3,762,000 ומספר בני ישראל 373,000; בשנת 1846 היה המספר הכללי 4,867,000, ומספר היהודים 393,000; בשנת 1856 היה מספר הכללי 4,697,000 ומספר היהודים 472,000; בשנת 1872 היה מספר הכללי 5,705,000 ומספר היהודים 693,000; ובראשית השנה הנוכחית עלה מספר הכללי עד 6,000,000 ומספר היהודים עד 820,000 — וערך המספר הזה ביחוסו אל המספר הכללי הוא כערך המספר 132 ביחוס המספר 1000 אך לא כן בראשית המאה הנוכחית, אז היה ערך מספר היהודים אל מספר הכללי כערך 78 אל 1000. לפי החשבון הנ״ל מספר אחב״י בווארשא עולה לערך 127,000 בתוך המספר הכללי של יושבי העיר 370,000. — בערי המדינה ערך מספר אחב״י הוא לפי זה. בערי גליל ווארשא מספר הכללי 000, 735 מספר היהודים 78,000 (על כל אלף נוצרים 104 יהודים); בגליל פיעטרקוב מספר הכללי 697,000 ומספר היהודים 80,000 ועל כל אלף נוצרים 114 יהודים); בגליל קאליש מספר הכללי 680,000 ומספר היהודים 66,000 (על כל אלף 96), בגליל קיעלץ מספר הכללי 530,000 ומספר היהודים 52,000 (על כל אלף 97) בגליל ראדאם מספר הכללי 541,000 ושל היהודים 75,000 (1000-137) בגליל לובלין מספר הכללי 702,000 ושל היהודים 95,000 (1000-134). בגליל שעדליץ מספר הכללי 543,000 ושל היהודים 78,000 (1000-143). בגליל פלאצק מספר הכללי 480,000 ושל היהודים 49,000 (1000-100) בגליל לאמזא מספר הכללי 490,000 ושל היהודים 72,000 1000-145), ובגליל סובאלק מספר הכללי 532,000 ושל היהודים 88,000 (1000-175). מן החשבון הנ״ל הננו רואים כי הראשונה במעלה בנוגע למספר היהודים היא העיר ווארשא וסמוכות אליה ראדאם, לובלין, גלילות סאנדאמיערזע וסטאפ- יצע. למכ״ע „פרעססע"" הווינית מודיעים מעיר ניולאס באונגארן ע״ד השערוריות האחרונות (אשר הודענו על אדותן בשבוע העבר) כדברים האלה: האשה היהודית שטיינער אשר נהרגה בפגוע בה כדור מקנה רובה בלכתה ברחוב. הוא היתה אשת סוחר יהודי אשר לפני איזה ימים בזזו האכרים את בית מסחרו ההרוגה היתה בת 26 שנה ושלשה ילדים הניחה לאנחות כשלשת ימים לפני המקרה הזאת פרץ לתוך חנות שטיינער נער שובב וקנה רובה בידו וידרוש בחזקה לתת לו עלים לקטורת ושטיינער רץ לבית הפאליצייא ויביא עמו פקיד אחר, אך הפקיד הגיד לו ברמז „גם הנקיים יספו בעון הרשעים״. אבל לא אמר לו, להזהר מפני המתנקשים בנפש אשתו, ביום המחרת טמנו הוללים פחים וגפרית (פעטארדען) אצל בית שטיינער, אך בעוד מועד נגלו הפחים ונתפשו שני אנשים אשר טמנו אותם שם הדבר הזה הכעיס את לב שאר הפוחזים, על כן התנפלו על ביתו ויעשו בו שפטים נוראים, וכאשר חשה האשה מפלט לה מתוך ההפכה. ברוצה ברחוב נפלה שדודה מכדור קנה הרובה פרק הפרעות והתלאות אשר אפפונו בשתי שנים האחרונות משך עליו גם את עיני בודי הספורים ויוצרי חזיונות, וכבר נסו סופרים אנגלים וצרפתים לתאר בספורים את הפרק הזה, וגם הסופר המפואר פראנצאז עסוק בחיבור סיפור גדול אשר יכיל בקרבו את תמונת ימי החשך ההם. אולם גם הציירים מצאו מקום להתגדר בו: לפי הודעת „הוואסחאד"" צייר אחד מגדולי החכמה הזו תמונה מתארת את תנועת היציאה (עמיגראציאן) התמונה נשקף מרחוק יפה גוף מכוסה בערפל, ומקרוב הר נשפה, ובמורד ההר שתי עגלות תשרכנה דרכיהן. ועליהן משפחות אומללים ערומים ויחפים. גם הצייר קאסטערזעווסקי— לפי הודעת מכה״ע בעירנו — צייר תמונה מתארת את הפרעות אשר קרו ויאתיו פה בשנה החולפת. מכה״ע „ארשיוו איזראעליט"" מודיע, כי באלגיר נוסדה אגודה של צוררי היהודים, לרוח הכת האנטיסעמיטית — . בעיר ציריך יסדו צעירי ישראל תלמידי בית מדרש מדעים אגודה לפתרון שאלת היהודים במדרש ובמעשה (?). בעיר פעטערס- בורג עסוקים ראשי העדה בחקר הצעה ליסד שם בית על ספרים הנוגעים לתורת ישראל ולחכמתו. „בהרוססקי יעוורעי״ נדפס מאמר נכבד המעורר לתכלית זה. הוואסחאד מודיע בטעות כי הצעה כזאת עלתה גם במחשבה לפני קהלת ווארשא, ונעלם ממנו, כי הבית הזה לתורה ולתעודה נוסד ופתוח זה שנתים ימים. — מעיר נויארק מודיעים, כי פליטי ישראל שם יסדו במות ישחק, ושם ישעשעו את נפש העם במחזות בלשונם הבלולה, המתארים את חיי אחינו בארצות האלה. (נקל לנו לצייר בעצמנו איך ישקיפו אחב״י בחו״ל על מצבנו ע״פ המחוזות ההן). הזקן הצדיק ופועל צדקות המפורסם בכל ארצות תבל — הוא השר הישיש משה מאנטעפיורי הי""ו ביום מלאת לו תשעים ושמונה שנה — לפני איזה שבועות — שלחו אליו ברכות כל חברי הגודרים, גם באו אליו מלאכים מאת חברות רבות לברכהו, ביום ההוא חלק נדבותיו לחברות רבות, לכל אחת — 98 ליטרא שטערלינג, יאריך ה׳ ימיו ושנותיו לשמחת לב כל עמו. המטיף המהולל ד״ר יעללינעק חגג את חג חצי-היובל לכהונתו, ברוב כבוד והדר אשר פזרו אליו מלוא הפנים גדולי חכמי ישראל, ונכבדי הקהלות מערי אשכנז, צרפת, אנגליא כל גדולי עיר וויען באו אליו לברכו והוא הטיף לפניהם דרשה נכבדה כדרכו, ובתוכה נגע גם במקרים האחרונים אשר יקדירו את רוחו לפנות ערב לימי חייו. מכה״ע „דזוז אוארלד"" מודיע מעיר מאגאדאר אשר במא⸗ ראקקא, כי שם פרצה מריבה בין קהלת היהודים ובין הציר הספרדי היושב שם, וזה הדבר: איש יהודי אחד מבני הקהלה שלח רסן לשונו חפשי לדבר תועה על הרבנים ומורי הצדק הדבר נודע אל העלובים, ויתנו צו אל גבאי בתי הכנסיות לבל ותנו לאיש ההוא לקנות ולזכות ביום שמחת תורה במצות חתן תורה או חתן בראשית — אולם האיש ההוא בין המהדרין יחשב, ויבקש בחזקה שיכבדוהו במצוה זו, וכאשר לא הועילו דבריו אז הלך אל הציר הספרדי אשר בצלו הוא חוסה, והציר האוילי נעתר לדבריו ובלוית כמה שוטרים הלכו יחד אל בית הכנסת לתת להיהודי את „המצוה"" בחזקה, הגבאים לא נבהלו למראה הציר ולא נתנוהו להתערב בעניני עבודת אלהים, ומזה פרצה שערוריה בבית הכנסת. הפחה המאחרי הוא עומד לימין היהודים, ויחד עם היהודים הגיש קובלנא על הציר הנלהב ועל היהודי אשר חפץ להתחתן עם התורה, ובראותו כי לא יצלח חפצו נסה לאונסה, כאשר יודע אחרית הדבר לא נאחר להודיע לקוראינו למפלגת צוררינו הפאנסלאוויסטים אין השעה משחקת — ה׳ אקסאקאוו מו״ל מכ״ע „רוסס"" הנודע, מודיע לקוראיו, כי מן היום והלאה לא יוסיף עוד „הרוסס"" לצאת לאור מדי שבוע בשבוע, אך בכל שני שבועות גליון אחד. אולם גם זה הוא יותר מדי. (משפט מעוקל) העלילה הכוזבה אשר מצאה קן לה בטיססא-עססלאר, ואשר לפי הנראה לא תוסיף לדאבה עוד את לבנו, היא היתה כאבן בוחן לבחון את רוח השופטים והיושבים על מדין. מן קטני הסופרים בשערי המשפט הנחבאים אל הכלים בסתר המדרינה, עד השליטים המכהנים פאר בבית אבי אבות בתי דינם בפעסט. הוא ה׳ פוילער, אשר גם הוא לא נקה מעון ופשע בתהפוכות העלילה ובנבכי נכליה. ואף כי נכתם עון השופטים ע״י העלילה הנזכרה, בכל זאת לא פללנו כי יסירו את מסוה הבושה מעל פניהם ויגלו את נבלותם לעין כל בדבר משפטם את הפראים בעלי הפרעות, ואשר לא פללנו ראינו עתה, כי בשערי המשפט שטוח חרם האנטיסעמיטים והשופטים לא ישפטו על פי ספרי הדין והדת אשר לפניהם, כ אם ע״פ שיטת האנטיסעמיטים. בימים האלה הקריבה הממשלה לפני השופטים משפט האכרים בעלי הפרעות במחוז ווייסענבורג, והם השחיתו התעיבו עלילה, נתצו ויפוצצו, המסו אף גנבו ישימו בכליהם, ובעבור כל הפשעים והחטאים האלה, נחרץ משפטם לשבת במאסר ג׳ חדשים ולא יותר! תחת אשר חשבו כל יודעי דבר משפט, כי השופטים יורו הוראת שעה להחמיר לפנים משורת הדין, למען יראו ההוללים כי לא תמו שופטים מן הארץ, ולא יוסיפו לעשות שערוריה, תחת זה התחסדו השופטים ויחוננו את הפושעים, וציד היה בפיהם לאמר כי לא כמשפט גנבים ושודדים משפט האנשים האלה, אשר לא זרו לעשות רעה רק הלכו תועה אחרי רוח השולט בעת ובמקום ההוא. דורש המשפט ערך מחאה נגד המשפט החרוץ הזה אחרית הדבר לא נודע עוד, אך בכלל גלוי וברור הוא, כי השנאה הכתה שרש בין השופטים, ומקור הדבר לדעת מכה״ע האונגארים. הוא רוח הקנאה אשר תנוח עליהם נגד עורכי-די (אדוואקאטען) היהודים אשר רבו ויפרצו במאד מאד בארץ ההיא, עד אשר ידחקו את רגלי האונגארים הנוצרים המכהנים בפקודה זאת. (בריש כל מרעין אנא דם). הנה העלילה העססלארית בהכל באה ובחשך הלכה, בכל זאת לא למותר נחשוב להזכיר מעט מהרבה, קצות דברי גדולי חכמי הנוצרים אשר חוו דעתם בימים האלה על אדות העלילה הזאת, יען חוות דעות אלה תוכלנה להיות למגן וצנה מפני נגעים ופגעים כאלה גם לימים מדעים ביענא ערך מכתב בענין העלילה, אל הרב לעדת ישראל בעיר פאלאטא באונגארן, וחותם דבריו הוא: לא רק מליצי יושר אך גם מגידי פשע אשר לשונם לא תלא מדבר עתק על היהודים ועל דתם, גם המה, אם רק ניצוץ יושר בלבם יתנוסס יבושו מהעלות גרה עלילה נמאסה זאת, קיא ימי הבינים וקצף על פני המים הזידונים, לכן כל מקום אשר תפרוץ שם העלילה הזאת, שם תקנן תועבה והבלי שוא יפרשו כליל צלם על הדעת והתבונה, וחרפה היא להנוצרים, בנתנם יד להפגיע בהם פגע נורא כזה, להרים כרום זלות דבה שפלה אשר תשוב אל חיק בעליה להשפילם ולשים את כבודם לשמצה, עכ״ל הפראפעססאר הנ״ל. אחריו החרו החזיקו חכמי בית מדרש מדעים ורובם כהני הדת הנוצרית מאמשטרדם, המעידים עליהם שמים וארץ ומבטלים את העלילה במופתים חותכים. גם החכם פראנץ דעליטש, תלמודי מובהק ואחד מן השרידים הראוים להקרא חסידי אומות העולם, כתב אל הרב האונגארי הנ״ל כדברים האלה: הן אמנם כבר כתבתי פעמים ע״ד פחזות המלשינים אשר העלו על שפתם את עלילת הדם, אולם נעתרתי לבקשתכם לערוך דברי גם הפעם, ואקוה כי החוט המשולש לא במהרה ינתק —. ה׳ דעליטש הולך ומונה מופתים רבים מוכיחים את שקרי העלילה, וחותם את דבריו לאמר: זה חמשים שנה הנני עומד בסוד חברת מפיצי הדת הנוצרית וכאח ורע התהלכתי עם יהודים רבים שהמירו את דתם, וכולם פה אחר הכחישו את העלילה. הנה כן גם כל השנאה הנוראה אשר התפרצה בימים האלה ע״י חברת האנטיסעמיטים, כתועבה לא תרצה בעיני. והנני חושבה למוקש ולמכשול על דרך הדת והדעת, ועל מסלת ההשכלה והשלימות עכ״ל (תולדות מורדי האור „הקאנסערוואטיווים"" האשכנזים), נכסי ישראל הפקר, וגם קניניו הרוחנוים, תורתו והשכלתו, מדותיו ודעותיו, וכל הסגולות היקרות השמורות בבית גנזיו, כולם באסקופה הנדרסת לפני זרים, והזרים יקחו מהם וישימו בכליהם ויתברכו בלבם אחרי כן כי להם כל החיל הזה. כן גגב ביסמארק את השיטה הזאציאלית מאת „לאססאל״, יהודי, כן לקח האנגלי „מילל"" את השיטה הנעלה בחכמת הכלכלה המדינית מאת ריקקארדא, יהודי. כן סגלו להם הצרפתים את חק „ספר הבריתות״, והאשכנזים בהאנאווער דיני שחיטה ובדיקה (כאשר הודענו בשבוע העבר מן היהודים), כולם מתקשטים בנוצותינו ומתעשרים מפסולתנו מבלי נטילת רשות מאתנו ומבלי החזיק טובה לנו אולם מכל „הלקיחות"" האלה, ראוי לשים לב על לקיחה אחת אשר לוקחה מאתנו ותהי אחרי כן בעוכרינו — הצלע הזאת אשר לוקחה מאתנו ולא היתה לעזר לנו, אך לעזר כנגדנו, הלא היא כת הקאנסערוואטיווים —. הנבחר הקאנסערוואטיווי ה׳ קראפאטשעק דרש דרשה אחת לפני בני חברתו, ויקח לשונו לנאום נאום נגד מכ״ע העומדים להמליץ בעד היהודים, ועל מכ״ע „רייכסבלאטט"" הנודע באהבתו להיהודים, הגיד, כי למען האמת נחוץ הוא לשנות את שם מכ״ע זה לא „רייכסבלאטט"" רק „יודענ- בלאטט״. על הקטיגוריא השנונה הזאת השיב מכה״ע רייכס- בלאטט את הדברים הברורים והנמרצים האלה, לאמר: בעינינו לא יגרע ערך איש יהודי מערך שאר האזרחים. מערכנו אנחנו עם ה׳ קראפאטשעק יחד, אבל האדון הזה לא כן בדיו, כי לחרף היתה מחשבתו בכינוי הזה, והנה לולא היתה זאת לחרפה לנו להתוכח עם ה׳ קראפאטשעק בדרך אשר יצא לפגוע בכבודנו, כי עתה יכולנו להשיב נגד גדופיו הכוזבים תשובה אמתית, אשר כת הקאנסערוואטיוויס היא כת יהודית, כי כל הדעות והרעיונות הפתגמים והנאומים, אשר על אדניהם הטבעה המפלגה הזאת, כולם תנובת איש אחד הוא פרידריך יוליוס שטאהל, מפיו חיים כל הקאנסערוואטיווים, ולא רק רעיונותיו אך גם פתגמיו מלה במלה שגורים הם בפיהם ובפי עטם, וכל הקאנסערוואטיווים מן ראש המיניסטערים עד שטעקקער הנקלה, ולא יצא מן הכלל גם ה׳ קראפאטשעק — כולם מלקטים תחת שלחן שטאהל, ואת הפרפראות האלה הם עורכים לפני העם בשם „פראקטישעס קריסטענטהום״. ועוד כהנה וכהנה בחרו להם שמות יפים, צלצלי שמע, למשוך אחריהם את לב העם, אשר לבו לא ינבא כי הקאנסערוואטים הם רועים בשדה איש יהודי — הן אמנם בימי חרפו המיר היהודי שטאהל את דתו ויקבל את הדת הפראטעסטאנטית, אבל הלא לפי דעתכם שאלת היהודים לא שאלת הדת היא רק שאלת הגזע והתולדה, כן אתם אומרים ועושים, ותרדפו באף גם יהודים-נוצרים, כפוילוס קאססעל והדומים אליו — אם כן, הגידו נא אם לא הכת הקאנסערוואטיווית, יציר כפיו של שטאהל, בת יהודית היא באמת?. (מדת הדין של ממשלת פרוסיא). בכמהין ופטריות תצמחנה בכל יום חוברות חדשות של האנטיסעמיטים. חוברות מלאות דברי בלע, רשעה והוללות, ואין הממשלה שמה לב אליהן — אבל אם תצא חוברת לאור, אשר אמת מתוכה תצמח להאיר נתיב על כת האנטיסעמיטים, אז נראה כי תצא הממשלה מגדרה לסתור את פי המליץ! כן ראינו הפעם כי אסרה הממשלה את חוברת הישיש האלוף המרומם ריטטער פ. ווערטהיימער „הערע ישראל"" מבוא בקהל הקוראים בפרוסיא. והטעם להאיסור הזה מצאה הממשלה „אסמכתא בעלמא"" בתוך דברי החוברת העשירים במקום זה, לאמר: „להעיר ולעורר את האשכנזים ממנוחתם כי די להם קשב שאון שונאי בני שם, שאון שואן ברעש מלב ההשכלה האייראפית, קול מורה בחצר המלכות מוסר ודת, וקול מורה בבתי הלמודים חכמה ודעת, קול שונים וקול זדונים וחד כולם קוראים לצודד לבות עמם בחרם נכליהם ולהטותם לתועבת תאותם, נסמכים על ממשלה אשר תסמוך בידם וגם תאמץ את רוחם, וראש הממשלה הזאת כרוב כביר ואדיר נוהג בצאן לאומים וממלכות"" ובמקום אחר הוא אומר ע״ד זכיות היהודים בארצות שונות: מן גערמאניא אין לנו למנות רק את הארץ הקטנה, היא הנסיכות באדען, יען כי נערמאניא הגדולה ובפרט החלק אשר אל פרוסיא יחשב, היא עוד הותירה מרחק רב בין המדרש והמעשה, בין חוקי המדינה החרותים על הלוחות ובין יציאתם אל הפועל, עכ״ל  (ד״ר לאסקער בין חברת „רודפי שלום״), השכילו אשר עשו האשכנזים בשלחם בתור נבחר וציר-אמונים אל אסיפת הלוחמים נגד המלחמה ומטיפי שלום בארץ — את הד״ר לאסקער. חוטר מגזע העם אשר נביאיו חזו ליושבי תבל את החזון הנעלה, „לא ישא גוי אל גוי הרב ולא ילמדו עוד מלחמה״. חברת „רודפי השלום״ — ביניהם שרים גדולי היחש ורמי המעלה, חכמים וחוקרים נשגבים — לא מצאה מנוח לכף רגלה באחת מערי אייראפא, עד אשר פתח לפניה מלך בעלגיא לעאפאלד את שערי בירת מלכותו, ויקהלו שם ויקראו כולם פה אחד להשבית מלחמות, ולכונן על מקומן בית-משפט לכל העמים, להקריב שם כל ריב וכל מצה ביניהם. למותר נחשוב לבאר כי הקול הזה לעת הזאת קול קורא במדבר, כי השעה משחקת „לאיש הברזל והרם"" ביסמארק, ואל המלחמות החיצוניות נוספו עוד המלחמות פנימה, ריב הכתות וסכסוכי האזרחים, ואין תקוה לצמיחת קרן לחברה כזאת. (היהודים ועבודת הצבא). יותר מכל החקירות היתירות אשר לא לעזר ולא להועיל ע״ד השתמטות היהודים מעבודת הצבא, והסבות המכריחות אותה והאמצעים המסוגלים לסלק את ההכרח הזה, ענין אשר כבר דשו ועוד דשים בו רבים, יותר מכל חבילות חבילות של הסברות השונות, יפיץ אור על הענין הזה, הדבר אשר יספר מכה״ע שלעזישע צט״ג, כי בשנה הזאת נמנעו כל הצעירים מבני ישראל בעיר מילהויזען אשר בעלזאסס. מבוא לקבל ע״ע עול עבודת הצבא, ויעשו בערמה ויסתתרו וישכרו עשרים בעלי-מומים תחתם. ואותם שלחו אל הפקידים למען התפטר מחובתם. הסופר מעיר ההיא יעמיק שאלה מדוע שנו בני ישראל את טעמם; ותחת אשר מאז בהיות עלזאסס תחת ממשלת צרפת, היתה עבודת הצבא חביבה על צעירי ישראל, ובחשק נמרץ באו למלאות את חובתם לארץ מולדתם, ועתה רוח אחרת היתה אתם — כן הסופר הנ״ל מגשש באפילה ולא ימצא את האמת, כי תשובת השאלה הזאת בצדה, לא ראי ארץ מולדתם הקדומה צרפת כראי „הפאטערלאנד"" החדשה אשכנז, המתהלכת אתם כאם חורגת המונעת מהם זכיות והנושכת אותם באנטיסעמיטיזמוס יכהנה צרות ותלאות. (השנאה בין יהודי אשכנז ויהודי צרפת בסאן-פראנצישקא). לו יסעו לסאן-פראנצישקא שונאינו בעלי החלומות המאמינים שבני ישראל ערבים זה בזה, וקנוניא יש ביניהם ההולכת ונמשכת מארץ לארץ ומממלכה אל עם אחר, אז יראו שם כי דבריהם אין להם שחר, שם מן ימי זעדאן עד היום עוד השנאה צרורה וחתומה בין היהודים בני אשכנז, להיהודים בני צרפת. הפרץ רחב ביניהם במדה זאת אשר הוא בין קסריות אשכנז ובין הרעפובליק, לא יתערבו אלה באלה, וגם בעניני שמים הם עומדים על קו הניגוד אלה לעומת אלה, ובאשר לא יאב הצרפתים להתפלל יחדו בבית הכנסת עם האשכנזים, לכן הקימו להם בית הכנסת מיוחד להם לבדם, ושכחו מקרא מפורש „ביתי בית תפלה יקרא לכל העמים״. (אחב״י עובדי האדמה באמעריקא). זה מקרוב קראנו במכ״ע האמעריקאנים שירים ומליצות המתארים את הדר הטבע ביפה גוף קאטאפאקט, אשר שם נוסדה עיר מושב למען היהודים גולי ארצנו, לפי דברי המשוררים קמה שם באמת לנחלה להיהודים ארץ זבת חלב ודבש, אך פתאום באה עתה השמועה כי הקולוניא הקוטופאקטית שבה לעפרה — ולפי הנשמע לא נפלה הקולוניא מפני שפלות ידי עובדיה, אך במעל אחד ממנהליה אשר לקח אתו את כל אוצר הקולוניה ויברח ולא נודעו עקבותיו, וכל הקולוניסטים נשארו כעניים בלי חררה תחת זה בשורות טובות יודיעו מכה״ע מן הקולוניא בסיצילי באמעריקא, הקולוניסטים למדו אצבעותיהם לעבודת האדמה ויחרשו ויזרעו שדה ניר, ולולא נהר המיסיסיפפי שעלה על גדותיו וישטוף את כל יבול אדמתם, כי עתה שמחו עלי קציר רב, אך שטף מים רבים נשא את פרי יגיעם, רק צמר הגפן נשאר להם וגם בו ראו ברכה, והוא נתן שלומים להמגרעת הראשונה. מצב בריאות הקולוניסטים הוא ג""כ טוב ונעים והם שמחים בחלקם (סיום עבודת „מענשען-הויז"" האנגלי). רבות הודענו לקוראנו ע״ד המענשען-הויז לתמיכת אומללי ישראל. בעת אשר דרך על במתי הזמן, על כן נטיף עליו גם הפעם אמרים קצרים בזמן פטירתו מן העולם. בימים האלה נאספו כל החברים הנכבדים לחתום את פעולתם, ולהתחקות בפעם האחרונה על חותם תבניתו, ויבדקו את חשבונותיהם וימשמשו בכיסם, ואחרי אשר מצאו את כל עניניהם מכוונים ומדוקדקים, השמיע איש איש את דברו על המוגמר, מה לעשות בכסף הנשאר, ועוד שאלות כהנה אשר לא נפתרו עוד בפתרון של קיימא. אחרי כן נתנו ליד שר העיר העומד בראשם מכתב לתודה, עבור פעלו ויגיעו לטובת היהודים. השר עלץ על הכבוד הזה ועיניו זלגו דמעות משמחה, ויודה למכבדיו ויאמר להם, כי המכתב הזה יהיה שמור בידו למזכרת יקרה, ולסגולה אשר אין ערוך לה כל ימי חייו, בקרב הימים ימלאו ימי צבא השר הזה על משמרתו ואיש אחר יבוא על מקומו, כי כן משפט שרי העיר בלאנדאן, לכן הציע אחד הסופרים במכה״ע „דזוז אוארלד"" להגיש תשורה הגונה להשר הזה על דעת כל קהל יהודי אנגליא, למזכרת פלא פעליו הנשגבים. (לפלגות ישראל). אחד מן היהודים הספרדים יושבי לאנדאן יתאונן במכתבו הנדפס במכ״ע הנ״ל על פירוד הלבבות אשר בין אחיו ובין היהודים המכונים „אשכנזים״. זה מקרוב — יאמר הסופר היקר הזה — היתה שעת הכושר להתאחדות הספרדים עם האשכנזים, ואנכי הצעתי את הדבר לפני בני בריתי הספרדים, אך הם בגודל לבם ענו לי „הקרעים אינם מתאחין לעולם״. „אין לקרב מזרח ומערב״, וכהנה דברי ריק והבל אודה ולא אכחד כי מגלת יוחסין הפרטית של הספרדים, היא במרגלית טובה תלויה על צוארם, אבל יקרה ממנה היא מגלת יוחסין הכללית אשר לכולנו. חברים כל ישראל, ואין הבדל בדבר, אם אבותיהם גרו בספרד או בפארטוגאל. באונגארן או בגאליציא. אב אחד לכולנו, תורה אחת לכולנו ותקוה אחת לכולנו, זרו הלאה את אבני הנגף והמכשולים. את החומות המבדילות ואת כל דבר החוצץ ביניכם, כי לא להרבות און ועצמה זאת לכם, אך להכשיל כחכם ולהפילכם לפני שונאינו! הדברים האלה הם ישרים ונכוחים, ומי יתן והצליחו לסקל את דרך השלום בין האחים התועים איש לעברו (אנטיסעמיטיזמוס באנגליא), עם צדיקים מדקדקים כחוט השערה, לכן עינינו תבחן ותבקר את דרכי האנגלים בנוגע אלינו היהודים, ונשים לב אל כל פנימה ופנימה ואל כל משהו של אנטיסעמיטיזמוס המבצבץ ועולה מפקידה לפקידה. האנטי- סעמיט היחיד באנגליא, הפראפעססאר גאלדווין סמיטה, יצא עוד הפעם ממחבואו וישטח על עמודי מכה״ע אחד את דעותיו הכוזבות ע״ד היהודים והיהדות, ממאמרו נוכחנו לדעת, כי הוא הולך מחיל אל חיל בתורת הקנאות, וספג אל קרבו את הבלי שטעקקער וטרייטשקע, ועתה הוא מוציאם מבושמים מתובלים, אבל הכל הולך אל מקום אחד, לשאול „שאלת היהודים״. לצחוק הוא לנו איך הפראפעססאר ההוא אשר יד ושם לו בעולם המדע, מגשש באפילה וזוחל על גחונו ונכשל על כל צעד בחקרו את שאלת היהודים בארצנו, ובלחמו מלחמת האכרים נגד היהודים, אף כי דרכי יושבי הארץ הזאת וארחות חייהם וכל שיחם ושיגם לא נודעו לו, בכל זאת יצא לדון בענין הזה. עוד מצד אחר התעוררה שטנה נגד היהודים באחד ממכה״ע האורבים לישראל מאז, וזה הדבר: היהודי ה׳ גאלד- סמיטה כתב „בהטהיימס"" את דעתו ע״ד שאלת ערבי פחה, כי טוב וראוי לתלותו על העץ ביד פשעו, זאת היא דעת ה׳ גאלדסמיטה, ולא יחיד הוא בדעתו באנגליא, ואנחנו לא בכניס ראשינו להצדיק או להרשיע את בעלי הרעה הזאת — אך מכ״ע האנגלי „עכא"" נפל על המציאה וישם את הפרט להכלל, את ה׳ גאלדסמיטה לכנסת ישראל כולה, ויקצוף קצף גדול על היהודים האכזרים, אשר נועזו ליעץ עצה נבערה כזאת, ומענין לענין דלג המכה״ע הזה עד אשר הגיע לשאלת היהודים, וירכיב על אדמתו בריכה זה ותכה שורש ותשגשג. אבל גם מכ״ע הזה בודד הוא במועדיו ואין פונה אל דבריו, וגם היהודים חושבים את השתיקה לתשובה היותר ראויה להצורר הזה אשר ינבה עד אשר יחר גרונו. ירושלים. בשנים עשר לחודש מרחשון, עבר קיץ כלה חום ויבוא חורף וקור, ויתן חתיתו על עניי עם חובקי אדמת הקדש הגועים מזלעפות רעב ואין כסות בקרה! גם מועד שכירות הבתים בא בא וישת נוספות על צרת אביוני ציון,  לרגלי האספסוף מהעמיגראנטין עלה מחיר בתי מושב מעלה ראש, וכסף „החלוקה"" אשר בה ישלם העני שכר הבית אשר יגור בו, ילך הלוך וחסור עד כי כוללות אחדים עמדו על המחצה משנה העברה. ואם בשנים כסדרן נורא היה מצב העניים בציון איך ימר גורלם בשנה הזאת! תקותנו חזקה כי נדיבי עמנו לא יעלימו עיניהם מאחיהם ויושיטו למו עזרה בצר ביום השבת העבר חגגו מוקירי שם השר מאנטיפיורי את יום הולדתו חו״ר עירנו צוו על הנשים הכבודות מנהלי „בית  התמחוי"" הנפתח מחדש אחרי הסגרו ימים מעטים, להעריך משתה לשמונה ותשעים עניים — בשני חיי השר שיחיה — מכל המפלגות הנמצאות פה, בעת האכל באו גם הרב הגאון ר׳ שמואל סאלאנט הי״ו, הרב לעדת האשכנזים, והרל״צ הי״ו הרב לעדת הספרדים, וחזן העדה ברך את כבוד השר, ואת כבוד הוד מלכותו הסולטאן, ואת כבוד הוד מלכת בריטאניא, והנאספים ענו אחריו אמן ותבקע הארץ לקולם. הרעה אשר מצאה את אחינו בארץ סוריא נתנה ידים לאנשי בליעל להפיק זממם ולמלאות בתיהם כסף. גם עירנו לא נקתה מחורשי און כאלה, הרוצים להבנות מחורבנם של אחיהם, וזה כשבועים ימים נודע פה תרמית אנשים אחדים, בשלחם שטרי גורלות על פני חוצות, לאסוף כסף לבנות עיר אשר תכונה בשם „ארץ הצבי"" וישימו את הרב הגאון הרש״ס הי״ו לראש חברתם, ואת הגביר רב״צ ליאון והחכם פינעס הי״ו לחברים נכבדים עומדים בראש הפועלים לטובת העיר החדשה. ויען כי כבר לומדו אחינו לדעת כי לא כל הפושט יד לטובת הכלל ידבר דברי אמת, לכן שאלו במכתב את פי הרב הגאון הרש״ס אודות הדבר הזה, ודעת לנבון נקל את המענה אשר השיב לשואליו, ולמען לא ילכדו תמימים בפה, הנני להודיע בשם הגאון הרש״ס כי לא ישעו אל דברי שקר, ולא יאמינו בדברי בוני העיר ברוח דמיונם, כי הכל שוא אין חברה ואין עיר אין כאן לא ראש ולא חברים נכבדים, אבל יש כאן אנשי תרמית הרוצים להוליך שולל אחיהם הנאנחים והנאנקים. זה שבועות אחדים נמצא האיש הנאבד אשר הודעתי במכתבי הראשון באחד הבורות אשר בבתי מחסה הבנוים על מרומי הר ציון לעניי עם, ובקושי הכירוהו אחיו ובית אביו ואחרי רוב עמל עלה ביד חו״ר עירנו להתיר את רעיתו מכבלי העיגון. זה ירחים אחדים באו ליפו צעירי ימים מארץ סוריא מקשיבי לקח בבתי שבת תחכמוני, אשר כוננו למו אגודה תחת שם „בילו״ — ר״ת ""בית יעקב ילכו ""ונלכה — ומטרתם לעבוד את האדמה בארץ הצבי למען תוסיף תת כחה להם, ובאלה הימים קנו למו חלקת שדה משש מאות דוללאם, בנחלת החברה „ראשון לציון"" אשר יסדו ידי האדון לעוואנטין הי״ו, ועוד יקוו להוסיף על נחלתם זאת עת יבואו יתר החברים. יתן ה׳ וחפצם יצליח בידם הפקודה לעצור בעד העמיגראנטין מלהאחז בארץ הצבי עודנה בעצם תקפה, פקיד עיר יפו ישמור את הפקודה בכל פרטיה ודקדוקיה, והבאים מארץ רוסיא נאלצים לשוב בדרך אשר באו בה. עד כה מצאו הנודדים מפלט למו בחוף חיפה אכן הפעם הודיעו לי משם כי חזקה פקודת הגאווערנער הדמשקי על מושל העיר ההיא — אשר יעמוד תחת פקודתו — כי יעצור גם הוא בעד העמיגראנטין מרדת על החוף. ירחם ה׳ נדחי עמו ויאמר לצרתם די. כעתרת חובקי אדמת הקודש יעקב גאלדמאן"
021-HZF-1882-11-14-001-09335_toc_6,"דזיאלאשיץ, כ""א מרחשון תרמ״ג לפ""ק."," דזיאלאשיץ, כ""א מרחשון תרמ״ג לפ""ק. קול ענות חלושה אשר נשמע בהצפירה No. 38, קול מושיע ורב לעניי עמנו, אשר לא רע היה גורלם בחיים טרם החלו סופות בנגב לחלוף, ועתה הוצנו ככלי ריק, כי יושיטו להם נדיבינו יד-עזרה להוציאם מיון המחסור אשר בו הטבעו רגליהם; קול מעורר בצדק את אילי הכסף בעמנו, כי יטו אזן קשבת לשמוע הזעקה אשר תקיף את אחלי דלים. בבוא החורף עם משלחת מלאכיו להכביד עליהם אכפו ובביתם אין נחלת לחמם וגם בטנם ריקה; כל הדברים והאמת האלה אשר יצאו מלב כואב בצרת עמו וחפץ באשרו, נתנו בטח לכל איש אשר לב רגש בקרבו — ענין לענות בו. ולכל קורא מקשיב — ראי מלוטש לראות בו את מצב עירו ותהלוכות יושביה בנוגע למעשה הצדקה — היתד אשר כל כבוד בית ישראל תלוי עליה, ואנכי בפנותי את לבבי לצאת בהלך רוחי בעקבות אנשי החסד בערי השדה, ובראותי את הספחת אשר דבקה בעבודת הצדקה, לא יכולתי למשול ברוחי מבלי גלות פני הלוט הלוט והמסכה הנסוכה על פניה, בתקותי כי יצלח בידי אנשי לבב להעלות לה ארוכה, כי ידיעת המחלה היא ראשית הרפואה חוק הוא לעולם. אמנם כן, חזיון מוזר, אשר לא נדע מה דמות נערוך לו יפליא את רוחנו בערי השדה. בעוד אשר מעבר האחד נראה לשמחת לבנו, כי אנשים רבים העובדים בזעת אפים ירימו בנפש חפצה תרומה מכספם, למען שגב אביון מעוני, והתקוה משחקת לפנינו, כי יאירו אם מעט ואם הרבה את פני אחינו הרעבים אשר קמטו בזלעפות רעב, ועצמותיהם יחליצו; הנה מעבר השני נראה לתוגת נפשנו אנשים רבים רעבים ללחם יבש, ההולכים קורר כל היום בלחץ עוני ומחסור וכל חסדי אחיהם אתם כציץ השדה, בראותנו כזאת ישתומם לבנו בקרבנו ונעמיק שאלה: „בשלמי הרעה הזאת לנו? הן אמנם אין הקומץ וכו׳. אך בעון מי הדבר הזה כי גם עזר מעט לא ישיגו עניינו. למרות נדבות אחיהם? ואיזה הדרך התלכדו שני הפכים כאלה בנושא אחד״? השאלה הזאת תחשב בתחלה כהר גבוה ותלול וכאבן שאין לה הופכין; אולם אחרי התבוננות מעטה נשיב לנו בעצמנו תשובה נצחת: „אין מנהיג לבירה הזאת״. הצרות הרבות והרעות אשר מצאו את בית יעקב בשנות ראה רעה, ואשר לא ינקה מהם גם היום בארצות רבות אשר עוד יסוג אחור משפטו. השאירו אחריהם רושם חזק בחיי העם הזה. בימי העוני ההם, אשר הזמן טלטלהו והסופות והסערות אשר עברו עליו, הטילו את אניתו האמולה אשר שטה על פני גלי המקרים אל כל צור מכשול ואבן נגף, בימים הרעים האלה אשר מורדף היה בלי חשך, היה כל חפצו אך להסתר מחמת המציק למען יסיר מעליו שבטו, נקל להבין כי בשבתו במחשכים לא בהסדרים אשר היו לו בשבתו שקט שאנן על אדמתו —בחר עקלקלות בכל דרכי חייו, כי איך יבקש לתת לפעלו ידים במשטר וערך אחרי אשר לא יכירנו מקומו? וכאשר כל ארחו ורבעו לא נשאו עליהם חותם תכלית איש חפשי אשר יבחר דרכו על פי חפצו, כן גם צדקתו, הן אמנם שש לעשות צדק, אך לא כעם שוקט על שמריו, אשר יבנה בתי מחסה לאביונים ובתי אוסף לידועי חילו, או ייסד ועדים קבועים אשר יכלכל דבריהם במשפט, כי כל חפצו היה „הסתר דבר״. איש יהודי בי פגש את אחיו המבקש עזרה, נכמרו עליו נחומיו ועד מהרה פתח את ידו לעשות צדקה וחסד, ולא חשב מחשבות אולי בטנו לא תחסר ורק למלא אמתחתו כסף פרש יד, בחשבו בלבו כי אם כה או כה יהיה, הוא צדקה עשה, ודרך אחרת לא היתה לפניו לבוא אל מטרתו, כה הסכין העם הזה בימי החשך ולא סדרים, עד כי היתה למלה בפי אוהב ואויב, כי „סדר העברי הוא לא סדרים״. הן אמנם בהערים הגדולות אבד עתה הפתגם הזה את ערכו, כי יושביהן יבינו לדעת מה הזמן דורש מאתם. ויתאמצו להביא את כל מעשיהם במשטר וסדר; אך לא כאלה חלק יושבי ערי השדה אשר רוחם כלוא ולא יצא; פה כל הדברים יגעים, כי על עמדם יעמדו כבימ קדם דורות עולמים, ע״כ דברים רבים בסדרי כלכלת העדה אשר נשארו פה בדמותם וצביונם מימי התלאה, וקראו בחזקה לשנות פניהם, ואחת מהם הוא עבודת הצדקה, אשר תהו לא סדרים בקרבה, הן לכל מפעל דרושים עמלים בכשרון ידים! הרע יעשה על נקלה יען החפץ לעשותו לא יבחר בכלי מעשהו, כ״א בכל הבא בידו יחזיק אם אך והיה לכלי משחית; לא כן מפעל טוב, הוא אך בעצת רבים חקרי לב ובעמל החברה וכון. וחברה כזאת למעשה הצדקה לא תראה ולא תמצא בהערים האלה, אך כל הרוצה ליטול את השם „מאסף נדבות״ בוא ויטול, ואם גם תמצאנה אגודות קטנות זעיר שם זעיר שם, הנה אין גבוה עליהן, והנה תעשינה את הכסף כחפצן בלי משפט וחשבון. הוא הדבר אשר דברנו מראש, כי מדת החמלה לא נמה שנתה בערי השדה, אך כי אין עין צופיה „ואין מנהיג לבירת הצדקה״. ובכן למען הרים מכשול מדרך עמנו, על ראשי העדה, אשר בידם רסן הנהגת עדתם, החובה מוטלת לקחת בשנה הזאת, אשר השאירה אחריה סף רעל, את המכשלה הזאת תחת ידם, ולפתח ולשדד את החלקה הזאת, אשר עלתה כלה קמשונים, בידים חרוצות, למען יהיה מעשה הצדקה שלום ועבודת הצדקה השקט ובטח עד עולם שמעלקי הלוי בארנשטיין גראדנא. לא אחת ושתים קראנו במה״ע מדברי ריבות וקטטות בבתי כנסיות, כי קראו רבים מאחינו להלומות אגרוף בעד כבוד עליות וגבאות ועוד כהנה, ויבוא משפטם עד השופטים וחרפה נשאנו על קרובינו; גם עירנו לא אלמנה מדברי ריבות כאלה. זה שלשים שנה הוסד בית מדרש לבעה״ג, לא נכחד כי הבית הזה לא מצא חן בעיני רואיו, כי בעלוהו אדונים אין מספר, וכל אחד לקח לו קרנים להתנשא לכל לראש, על פיו ישק העולה לתורה וכו׳, רבים מאנשי אמת ושונאי בצע אשר ראו כי הבית הזה ידל ויהרב, ויטו שכם אחד למעשה הצדקה לעשות סדרים בבית הזה, אז קמו עליהם אבירי לב, ומשפטם עד שר המחוז הגיע וכמעט נסגר הבית על המסגר, אך לא עברו ימים רבים ויד אנשי האמת רוממה והבית היה לגאון ולתפארת, וזה מקרוב התעורר אחד ממנהלי „הבה״מ״. הנכבד והנודע לתהלה ה׳ צבי קאטשענער. לשכלל פאר הבית הזה ביתר שאת, והזיל מכספו סך עצום להכין ספסלים חדשים וליפות תוך הבית פנימו וחוצו, ולא נתן דמי לו עד הקימו והכינו את כבוד הבית לשם ולתהלה ולהדרת כבוד, והנה מחדש קול שאון והמולה מאנשים קנאים, זה יאמר: מי בקש ממנו להרים ראש ולהיות אלוף בעדתו, קומו ולכו כי לא זאת המנוחה, בעבור כבודו יחבל מקומנו, חבל חזקותינו ימיר ואיך ינעם לנו גורלנו המקנאים האלה יהמו וירעשו, אך האמת מארץ תצמח, רבים הכירו כי ה׳ קאטשענער רחוק מכל גאה וגאון, ויגידו תהלתו בקהל, וגם אני אברך את ה׳ קאטשענער בשערי מה״ע. בה׳ יעשה חיל ותהי אחריתו לברכה. שמעון קאבאצניק"
021-HZF-1882-11-14-001-09335_toc_7,הצופה לבית ישראל," הצופה לבית ישראל חוקרי טבע הצמחים יספרו לנו, כי הסילון הממאיר הנודע בשם „נעצוץ התאנה"" אשר ישגשג ויצמח כגפן סורחת מבלי עשות פרי, הסילון הזה ידו רב לו להעתיק צור ממקומו, לשרש אלונים להרעיש סלעים להרוס חומות ולשים קריה בצורה למפלה. החומות הנשגבות אשר רבבות גבורים נערצים נתנו בהן מחי קבלם, ולקש נהפכו להם כל אבני הקלע ויתפוצצו אל עבי גבי מגניהן, וגם סערות העתים אך לריק התחוללו וימטירו עליהם אבני אלגביש ולא יכלו להם. החומות האלה כטיח תפל נחשבות הן לפני הסילון הזה, אשר כמי השלוח ההולכים לאט וכרוח חרישית אשר תפיח בין עפאים, כן ישלח את דליותיו ושריגיו בעצלתים ובהשקט, עד אשר ימך המקרה ונעו ותשתפכנה אבני החומה בראש כל חוצות. את המחזה הזה אשר במראה ולא בחידות הוא דמיון אימת מפגיע על הארי בממלכת הצמחים — וכבר חזהו ברוח קדשו הנביא בן אמוץ בנשאו את המשא הזה לאמר: ועלתה ארמנותיה סירים קמוש וחוח במבצריה והיתה נוה תנים חציר לבנות יענה. המשא הזה אשר נשא הנביא הנעלה על האטר החותר מחתרת עמוקה תחת בית ישראל. עוד כמו חי בעצם תומו נצב לעינינו בעת הזאת והוא השרש הפורה רוש ולענה אשר יתערה כאזרת רענן בתוך כרמנו, כרם בית ישראל. ויכאיב כל חלקה טובה בקרבנו ובמשכיות לבבנו ישרוט שרטת, שוא לכם משכימי קום גבורי האנטיסעמיטים, שוא תעמלו להפילנו למשואות ולהאביר מנוס ממנו, אם גם יקוו כל המים הזידונים אל מקום אחד, הן יש גבול לשטף גליהם, עדיו יבואו ולא יוסיפו — אך אחה לזמורת זר הפוריה והצומחת בקרבנו. לפלגות ישראל לקדירות רוחו ולשפלות ידו ביום צר, הננו שואלים: מה עשו אחינו בארץ אשכנז, במקור מחצבת האנטיסעמיטיזמוס, לעצ בעד הנגף? ואין לנו תשובה אחרת על השאלה הזאת בלתי „לא מאומה״. מה עשו הבאראנים „אלהי הכסף ואלהי הזהב״ הקרובים למלכות? הבאראן קלונימוס (קארל) ראטהשילד רחץ את בשרו בימי הקיץ בוויעסבאדען, ויתהלך לפני ולפנים בהיכל הקיסר ווילהעלם, ומכל עבר ופנה בקשוהו גדולי ישראל לאמר: לא פעמים יום אחד יולד. לכן אחוז את הרגע, חצוב שם במרום קבר להאנטיסעמיטיזמוס, ספר להקיסר הזקן את מעשי השערוריות, הגידה לו כי בני ישראל נאמנים עם מלכם ועם משיחם, הן בגתן ותרש — העדעל ונאכילינג אשר התנקשו בנפשו לא מזרע היהודים היו, והיהודי לאסקער אשר זה דרכו לבקר את מעשי הממשלה, רק להציל את העם מכף עריצות ביסמארק מגמתו, הוא האיל בעל הקרנים אשר יצר את האג- טיסעמיטים, ומה חטאו היהודים כי יפגיע בהם ביסמארק את עון כל שונאיו, אולי יאבה הזקן לקשור את האיל בתלם עבותו, ועליון יתן קולו להקים את סערת האנטיסעמיטים לדממה, כן בקשוהו מכל עבר, אך הבאראן קלונימוס הליט את פניו באדרתו ולא אבה לדבר דבר. אבל לא נשא עינינו אל ההרים הגבוהים והרמים. הן מסיני בקדש, מסיני קטן הגבעות, אש דת הופיע, אות הוא לבני ישראל כי לא מאת רמי הקומה מעוזו ותוחלתו, אך מאת ענוי ארץ ושפלי ברך אולם הן גם העם בדרכי הגדולים ילך גם העם לא עשה מאומה, זה ימים רבים מאז יעץ הד״ר פהיליפסזאהן ויקרא אריה על מצפה במכ״ע „צט״ג דעס יודענטהומס״, לערוך ספר אל הממשלה על דעת כל קהל היהודים באשכנז, לבקש ממנה משפט וצדקה, אם יעשה הדבר הזה פרי או לא, כה או כה, הן „ילחוץ את הממשלה אל הקיר"" עד אשר עריה תעוד קשתה ותסיר המסוה מעל פניה, וידעו בני ישראל אם להם היא או לצריהם — אולם נחר גרון פהיליפפזאהן ונבלה עטו, ואגודת הקהלות לא עשתה מאומה, עוד הם מזבחים ומקטרים בבמות — תקונים והשתקעות בהשכלה מופקרת, ועתר ענן הקטורת הזרה עולה ומפיל עליהם רוח שכרון ורוח תרדמה, חילוקי דעות ופירוד לבבות, רפיון רוח והתכחשות לצור מחצבתם. כנגע הזה נראה לדאבון לבנו גם בארץ אונגארן, גם שם לא עשו אחינו מאומה לידות את קרנות שונאיהם, ולהשיב שערה נושקי רומי קשת — חוליות השדרה הלאומית התפרקו, כרסיסים ובקיעים מנופצים ופזורים כחרשי אדמה, וכעין הקרח הנורא אשר לפני קרתו מי יעמוד פרוש על פני כולם. מי יתננו כירחי קדם בהלו נר אלוה על ראשינו, אז לא טמנו אבותינו את ידיהם בחיקם בפרוץ עליהם שואה פתאום, ויהי בהקהל העדה כולה, וימתיקו סוד לצאת לדורון או לתפלה, וישלחו צירי אמונים ויקריבו נשיאי ישראל קרבן מנחה — קנצי למלין, לא שקטו במכונם ויעשו את כל אשר היה לאל ידם, ואת כל הנכון לרוח העת ולפי מנהג המקום, מנשרים קלו ומאריות גברו, לא נפלגו למפלגות, אך ללב אחד היו רבבות הלבבות, ויתיצבו במערכה נגד השוטנים ולא מעדו קרסוליהם. ומה נשתנה הזמן הזה מכל העתים אשר עברו עלינו! עוד לא נפקחו עיני אחב״י באשכנז לראות כי משענתם — ההשכלה וחופש האזרחים — היא משענת קנה רצוץ, ובטחונם בהמאה הי״ט היה להם למוקש. חוקרי הטבע יאמרו: אין כליון חרוץ בהיקום אשר תחת השמש, וגם בתולדות העתים נוכל לקבוע את הכלל הגדול הזה. כרע בל קורם נבו, שבתה האינ- קוויזיציא, כשלו היעזואיטים — אך תחת זה נולדה מפלגת האנטי- סעמיטים אשר לא שנתה דבר ממטבע שטבעו היעזואיטים הנה מה היתה מטרת היעזואיטים, המטרה אשר כונן להם הנוכל איגנאץ לאיאלא בשנת 1540 — הלא להפוך את כל כדור הארץ לחלקת מחוקק אשר ברומא (הוא האפיפיור), אשר גם הוא בידם כחומר ביד היוצר; לגרש מלב בני האדם כל רעיון וכל מחשבה, ולטבוע על מקומם רגש נלהב ודמיון לוהט; להביא את כל העולם במבוכה ולקחת את המכשלה הזאת תחת ידם, למשול בתוך ההפכה; להפיל לארץ את מבצר משגב ההשכלה, ולהעביר לפניהם כבני מרון עדרי צאן קדשים תחת רועה אחד — וכל המעשים והעלילות האלה עינינו תראינה גם בין מפלגת צוררינו. גם הם חותרים בכל עז להפוך כל סדרי עולם. ולהקים רהבים ושטי כזב על מקום הדעות היקרות והנעלות אשר השליטה ההשכלה בתבל; כי האינקוויזיציא עוד שלטת בסתר, הלא ראינו בעלילת טיססא עססלאר - ומה איפוא אחרי כל אלה, עוד שאננים ושקטים אחינו ובוטחים על ההשכלה? צדיק באמונתו יחיה, אולם המשכיל הן לכל תכלית הוא חוקר, ומדוע לא יראו המה כי לא טובים הימים האלה מן הימים הראשונים — ומדוע לא יצאו בעקבות אבותינו, לקיים את המשל הקדמוני השגור בפי הצרפתים: תושע לך זרועך ואז ישלח לך גם ה׳ את עזרו? האומנם רק במפלגת האנטיסע- מיטים נראה עמל ופנע, האם רק בה קם החמס למטה רשע ומחוצה לה עוד חכמות בחוץ תרונה ויושר יתן קולו? הן כל ההשכלה בגד בוגדים בגדה, קרובה היא בפי העמים ורחוקה מכליותיהם, לכו הזו מפעלות הצרפתים בטונים והאנגלים במצרים הן המה בכבוד ההשכלה והחופש יתימרו, קוראים בגרון ולא יחשבו: משפט וחופש, שלום ואחוה ואהבה וריעות! קורא דגר ולא ילד, רוממות החופש בגרונם וחרב פיפיות בידם, ובמטה זעם ידכאו נקיים ותמימים, שדה בשדה יקריבו עד אפס מקום לעמים קטנים, עיניכם הרואות מכל אלה, כי היושר והצדקה כעוף התעופפו, ולמה תשעשעו בנחמת הבל לאמר: רק נסבה קלה, נסבה מדינית, תצוק בקרב שונאינו, ועד ארגיעה יעבור זעם? למה לא תעשו דבר, לא תרעישו את העולם, לא תפילו תחנתכם לפני הממשלה, לא תבקשו דרכים אחרות, אך חדר בחדר תסתירו את מקור מחצבתכם, תתרפסו לפני אויביכם — הן בראות זאת האויב, אז נאום פשע לרשע בקרב לבו: נעלה ביהודה ונקיצנה, וכן תתפשט הצרעה האנטיסעמיטית ותלך מארץ לארץ. רבות מחשבות בלב החכמים והחוקרים לשים למישור את מעקשי העולם ההפוך — וביניהם יעלו בלולים כפעם בפעם מתקנים אוילים ורועי רוח, אשר בקרדומות יבואו כחוטבי עצים לתקן את הדת, להקפיאה כגבינה ולהפכה לנציב מלח. מתקן חדש כזה עלה כעת על הבמה בעיר נויארק, ולפי דברי „הרזוז אוארלד"". המתקן המסוכן הזה הודיע בגלוי בלי מליצה וצבע כי מגמתו להכשיר את הדת ולתקנה לבל תעמוד לשטנה אל המשא ומתן והעסקים (ביסנעסס) אשר הם רוח החיה באופני האמעריקאנים, ופרשנדתא החדש הזה אחריו רב אדם ימשוך כי כנודע „המטאטא החדש מטיב לטאטא״. קום שטעקקער שבה שביך, שלח העז את מקנך וירדת בית היוצר הזה, ולקחת לך משם מורג חרוץ נגד היהודים — מופת על עלילת הכפירה והמאטעריאליזמוס אשר תעמיס עלינו! הן הזבר הזה אשר זבר המתקן הנויארקי את הדת עם העסקים, מעפר אחר צמח, ומאת האנטיסעמיטים האמערקאנים הוא לקוה, גם על מצחם נראה את חתו הזה, את חותם העסקים, גם הם לא יצאו נגד היהודים במדרש של דופי, בחוברות ומגלות קנאות, אך במקצוע של דיני ממונות יצאו שטוארט בזמנו ויסגור את בית מלונו לפני היהודים, וסוחרים רבים הפירו את ברית מסחרם (ונפלו לבלי הוסיף קום). כעת מודיעים מכה״ע מאמשטרדם כי גם שם נראתה השנאה בתמונה זאת, לוטה בלבוש עסקים. סוחר אחד אשר בדי מסחרו פרץ בעיר ובסביבותיה, כרת ברית לעסקיו לכל יהיה לו שיח ושיג עם איש יהודי — אך עד מהרה נפל ברשת זו ויפשוט את הרגל. זה קץ האנטיסעמיטי המתעסק, ובטח יהיה גם כמוהו קץ המתקן, מקרב הדת אל עסקי התגרים. בעוד אשר בני עמים רבים קמים נגד בני שם. וחוטר גאוה בפיהם יפיפותו של יפת, הנה היונים בחירי בני יפת השליכו אחרי גיום את החוקים העקשים והנפתלים אשר חוקקו מאז לבני ישראל יושבי ארצם. וכעת מודיעים מכה״ע כי המנהג הנבזה והנאלה, להבזות צלם איש יהודי בימי חג הפסח למנינם, המנהג הזה אשר שב מדי שנה בשנה כמחזור קבוע, נועצו עליו בשנה הזאת ויבטלוהו לדורות, והמלך העביר קול בכל מלכותו, לבל יזיד איש לנגוע לרעה באיש יהודי היונים, בני יפת האמתים, לא ירגישו בלבם שנאה טבעית אל בני שם, בדברים רבים. כמו בחריפות המסחר וכהנה, הם שוים אל היהודים — והאשכנזים צאצאי הטייטאנים, אשר לא נודע אי מזה באו, הם מתנאים בגאון יפת ומחליטים שלא יוכלו בני שם לחיות בשלום ומישור עם בני יפת, ורוח איש זרה לרעהו ואין הקרעים האלה מתאחים לעולם. אולם כל דברי ימי אשכנז בימים האחרונים הם מכחישים את הרעה הכוזבה ע״ד ההתנגדות הטבעית הזאת. בכל פנות אשר רוח האדם עולה בהן למעלה למשכיל. נושעו האשכנזים ונחנו מאת היהודים. בספרות, במסחר, בחרשת המעשה, בהליכות המדינות. בהתיסדות כל המפלגות, וגם המפלגה הקאנסערוואטיווית בכלל (כאשר יראו הקוראים במקום אחר בגליון זה), בכל הפנות האלה הפליאו היהודים לעשות, והאשכנזים קבלו מהם מלוא חפנים. ועתה ישימו שופר אל חכם לקרוא, אין חלק לישראל ולא נחלה לו בקרבנו. אכן נאמנו דברי „מלתא דבריהותא"" השנונה אשר עשתה לה כנפים בוויען ע״ד צורר היהודים שענערער, לאמר: Bei Juden essen 186 — Schon. Doch Juden fressen ist — Schönerer."
021-HZF-1882-11-14-001-09335_toc_8,הערת המו״ל ע״ד השאלה ללומדים (בגליון העבר)," הערת המו״ל ע״ד השאלה ללומדים (בגליון העבר) לשון הלחם משנה כפי הנכון באמת הוא „והאי דינא דכתב רבינו ואם אמר זה שלא כתב עדותו וכו׳. והמלות שבאמצע „בטעות עשה אותיות נבלות (וצ""ל גדולות). באו בשגיאת המעתיק שלא הבין כונת המגיה המתקן לו, המעתיק עשה ואם באותיות גדולות לפי שחשב שהוא התחלה כמו ואם דלעיל בד""ה שם, וע""ז תיקן לו המגיה לומר „בטעות עשה אותיות גדולות"" והוא לא הבין כונתו והכנים דבריו בפנים, וזה מצוי וידוע אצל העוסקים במלאכת הדפוס. — ולא נכחד מהקוראים כי המעות הזה הכרנו בהשקפה הראשונה, רק הדפסנו השאלה לפי שבזה מצאנו מקום להראות עד היכן מגיע חסרון דעת של המדפיסים דשבשתא כיון דעל על אין לזוז ממנה, והמדפיס הראשון בווענעציא כאשר עשה השגיאה הזאת בראשונה קודשה לשעתה, וקודשה לע״ל, לכל הדפוסים הבאים אחריו עד היום, וכמו שהראינו כבר שהגהת המדפיסים שהכניסו בש""ס הראשונים נתקיימו לדורות בכל השסי""ן עד היום (הצפירה ש״ז צד 247) יען זה דרכם לסמוך תמיד על ראשון ראשון, ואין בין המדפיסים הראשונים אל המדפיסים האחרונים רק בתיקון מלת „עכו״ס"" בכל מקום, עד שמרוב התקונים החליפו „טומאת הגויה"" (הגוף) בטומאת עכו״ס (רמב""ם הל׳ תרומות פ״י בכ״מ, דפוס ווין), וכן והלוית גוים רבים. והלוית עכו""ס רבים (הל׳ מלוה ולוה פכ""א במ״ע שם) ועוד כדומה. אבל אחרי המדפיסים ילכו תועה גם הלומדים, אשר כל הנדפס בדברי הראשונים קדוש הוא בעיניהם ומצוה ליישב בדוחק אפילו דברים שאין להם שחר כלל. כמו שראינו גם הפעם כי על השאלה הנדפסה בגליון העבר, באו לנו תשובות מאיזה לומדים מופלגים, אשר בקשו ומצאו ליישב דברי הל״מ בפשטים זרים ורחוקים, עד שבאם רצינו להדפיס דבריהם כבקשתם. כמעט היינו לשחוק בעיני הקוראים, וכל זה בא להם מאשר יאמינו שכל הספרים והנסחאות שהביאו לנו המדפיסים הראשונים, כולם ממקום קדוש יהלכו, ואם הר אשונים כבני אדם אנו כחמורים להאמין ולסמוך עליהם. וגם להורות ולדון על פיהם ואם ד״מ רב אחד גדול יבא בכחא דהיתרא להתיר, ובא רעהו ותקרו שמצא בס׳ נדפס מאיזה רב „קטינא חריך שקי"" אדרבה לאסור. ומחלוקת הפוסקים דינו כתרתי לריעותא - ובא השלישי ויכריע ביניהם שיש להקיר, אבל במקום הפסד מרובה דוקא, אע״פ שמצד הדין התורה תסה על ממונן של ישראל בהפסד מועט וקל כמו בהפסד מרובה, וצותה בפירוש על כהני הדת להציל ממון ישראל בכל אופן שיהיה ולהוציאו מן האיסור. באמרה ופנו את הבית בטרם יבא הכהן ולא יטמא כל אשר בבית, וע""ז אמרו חז""ל. (נגעים פי״ב) וכי מה מט מא לו, אם תאמר כלי עציו ובגדיו ומתכותיו מסבילן והן טהורין, על מה חסה תורה על כלי הרסו ועל פכו ועל תפיו, אם כך חשה התורה על ממונו הבזוי, ק״ו על ממונו החביב, אם כך על ממונו ק״ו על נפש בניו ובנותיו, (בדיני גיטין וקדושין ותקנת עגונות), וכו', תוכחת מוסר נאה מאוד לכל יושבי על מדין ומורי הוראה בישראל. המו״ל"
021-HZF-1882-11-14-001-09335_toc_9,," רבני המ״ץ דפה ק״ק ווילנא והאפוטרופסים על חצר של המנוחה מרת זעלדע ריאווע, שהניחה בצוואה לתת שני שלישי הכנסת החצר לקרוביה, מודיעים בזה אל כל המתיחסים לקרובי המנוחה הנ״ל, שהחצר הנ״ל כמעט נהרס, וצריך תיקון, אשר ועלה לסך מסויים בערך ההכנסה לשני שנים. ולא יהי׳ באפשרי לעזור אף מעט מן החצר לשום קרוב, ומזהירים אנחנו לכל הקרובים בכל מקומות שהם, אשר שתי שנים רצופים לא יבואו לווילנא בתקוה לקבל כל עזר. ולא יאבדו מעותיהם על הוצאת דרכם חנם, כי תיקון החצר הוא קודם לכל דבר עפ״י הצוואה, וכל אשר לא ישמע לקולנו ויבוא, יהי׳ מן הצועקין ואינן נענין, ולא ישיגו אף הוצאת דרכם, ולהשומע ינעם. (מקום החותם) נאום יוסף במהור״ר רפאל זללה״ה חופ״ק הנ״ל נאום אלי' אליעזר גראדנינסקי מ""ץ. ונאום שמואל יוסף ברי״א פין. נאום אברהם דוד שטראשון גבאי"
021-HZF-1882-11-14-001-09335_toc_10,," קול קורא מפאריז. לכל יודעי ומכירי מרחוק ובקרוב אתכבד להודיע, כי הנני משתקע בפאריז על שנים רבות, והנני מקבל עלי כל מיני קאמיסיות אם רב ואם מעט, להוציא או להביא לקנות או למכור. כל מיני סחורות או יבול הארץ ע״י בתי מסחר כנהוג, ואחלה את כבוד הקוראים להרבות עלי פקודתם, לבוא עמי בחליפות מכתבים בכל לשון שיהיה, ואמלא את חפצם באמת ובתמים, אף לילך ללאנדאן על ימים אחדים לשליח משם. וכדומה, או לקבל מרכולתם ולמכרם, כי קרוב הוא לפאריז, ובכלל אעשה כרצון איש ואיש .Abram Constantinowski, Paris, rue de Seine 63 אדרעססע שלי"
021-HZF-1882-11-14-001-09335_toc_11,," את חתני אנכי מבקש!  ות לא אחשוד אותך יקירי, כי לבגוד איכה חתני היקר? אנה פניך מה באשת נעוריך מגמתך, יען כל מיודעיך מכיריך בעיר מולדתך יעידון כי מימי ילדותך הנך ישר הולך, אך כאשר אביך היקר ישער בנפשו „כי נכסוף נכספת תמיד להשתלם במדעים, יען רוח ההשכלה החל לפעמך ומאשר יגורת לבל אצא לשטן על דרכך לכן נחבאת לברוח"" ועתה אם אביך קלע אל המטרה בהשערתו, הנני נשבע לך חי נפשי!  כי לא אהיה למפגע לך עד אשר השלמת חק למודך, אך שמח נפש בתי חברתך ואשת בריתך, הקשורה אליך בעבותות אהבה טהורה להודיעה תמיד משלומך ומבריאותך, בני בני! לו ראית זרם דמעות השוטפות על לחיה מאין הפוגות! לו שמעת אנחות המתפרצות מבין בתרי לבבה יומם ולילה! לו קרעת סגור לבה ונוכחת לדעת כי אף אם הרחקת נדוד עם כל זאת זכרון בעל נעוריה יושב עמוק עמוק בסתר לבבה, הה! לו ראית, לו שמעת, לו ידעת כל זאת כי אז גם אם לב אבן לך התפוצץ לרסיסים, ולמען יהיה לך בחינה אמתית כי לא להמיר כבודך בקלון כונתי, לא אפרסם שמך ושם עיר מולדתך, בתקותנו כי לא תאחר, אף רגע מכתב לרעיתך העדינה היושבת שוממה ועציבה, ובכליון עינים תצפה לשמוע משלומך דברי מחותנך המעתיר בעד נפש חנינה שמעריל האלטער ר"
021-HZF-1882-11-14-001-09335_toc_12,," יצא לאור ספר יזרע אל והוא באור חדש על ספר הושע עפ״י פשוטי הכתובים ודקדוק הלשון, נגד בעלי החומר, (מאטעריאלי- סטען), עובדי המזלות (פאליטהעאיסטען) , ובעלי החזיות (שווארמער) ובסופו מאמר בשם „פרי מגדים״ מעצי החיים והדעת. יצא לאור ס׳ האהבה והקנאה והוא באור חדש על ספר שיר השירים הכינו לחקר המשל והמליצה מאת יצחק במהור״ר משה שלום מינקאיוסקי."
021-HZF-1882-11-14-001-09335_toc_13,," יצא לאור ספר צל המעלות או מכתב לחזקיהו, והוא באור חדש על שירי המעלות אשר בארתים בימי נעורי מאתי אברהם וואלפסאן מזאנד חדש, בס""ט פעטערבורג. מחירו 25 קאפ׳."
021-HZF-1882-11-14-001-09335_toc_14,,"  בוכהאלטער מומחה הבקי, בקאררעספאנדענץ האשכנזית והעברית, אשר שמש בכהונה זאת בבתי מסחר גדולים באשכנז וברוסלאנד כמה שנים, מבקש לו מקום בבית מסחר הסגור בשבת ויו״ט. כל מי אשר איש כזה דרוש לו ייטיב להודיע זאת במכתב תחת האדרעססע של הרעדאקציאן של הצפירה בעד М. B."
021-HZF-1882-11-14-001-09335_toc_15,," שאלות ותשובות לה׳ אברהם בראנשטיין בכפר קאיור קבוץ הנדבות י״א רו״כ קבלנו ונשלח, לה׳ ד׳ אזו׳ נעקראלאגען לא נדפים בלי חתימה מאיש נודע לנו, לה׳ האלץ אנחנו מסרנו המחיר לידו והוא כבר שלח ויפנה אליו."
021-HZF-1882-11-14-001-09335_toc_16,, אדרעססא שלנו SSionimski in Warschau. Dzika No 259.
