article_id,headline,text
021-HZF-1883-03-06-001-10057_toc_1,," K ברוסיא ופולין. ל השולח במוקדם לשנה 5 רו״כ.  נחני שנה, 2.75 רו״כ. ל לרבע שנה 1.50 רו״כ. ביתר הארצות 20 פראנק. באמעריקא 5 דאללאר СЛ"
021-HZF-1883-03-06-001-10057_toc_2,, K מחירו באשכנז: 14 רייכם מארק לשנה. בעסטרייך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳.  K
021-HZF-1883-03-06-001-10057_toc_3,מכתב עתי משמיע חדשות יוצא לאור אחת בשבוע...," מכתב עתי משמיע חדשות יוצא לאור אחת בשבוע, מאת חיים זעליג סלאנימסקי."
021-HZF-1883-03-06-001-10057_toc_4,* תיק הלנינים דברי הימים .הודאדנא .ניעשו..., תוכן הענינים. דברי הימים. הוראדנא. ניעשוויעו פאניוועז. הצופה לבית ישראל תקנות עגונות. הודעות. שאלות ותשובות.
021-HZF-1883-03-06-001-10057_toc_5,דברי הימים," דברי הימים עניני צרפת פנימה אשר זה לא כביר התגלגלו תחת חליפות סכסוכים שונים, שבו עתה לאיתנם, יען חדלו השמועות על אדות תחבולות המתאוים למלוכה, אשר לפני כמה שבועות הטילו סער גדול בדעת הקהל, ואין כעת נסבה נכונה להרע- פובליקאנים לחוש עתידות לא טובות להממשלה הנוכחית, כי מאת שואפי מלוכה אין רעה מאומה נגד פניהם. אך בחיק הרעפובליקאנים בעצמם הוטל כעת גורל הממשלה, אם ישבתו מריב וישיבו להפארלאמענט את כבודו אשר גלה ממנו, כן בהליכות הממשלה פנימה, וכן גם במצב העם ובמדריגתו במערכות עניני חוץ באייראפא, אז יש תקוה להם לחזק את הברית בין העם ובין הממשלה ולגרש רוח רעה מביניהם, אחרי כי הפרעזידענט גרעווי הצליח להקים לו מיניסטעריום חזק ואית מלא מרוח גאמבעטטא, ומכונן מצעדיו לדרוך בעקבות איש התהלה ההוא ולהרים את קרן הממשלה מבית ומחוץ. ה׳ פעררי לא כאורח חדש נטה ללין על במתי ממשלת צרפת, הוא כבר התערה כאזרח רענן בממשלת הרעפובליק, ובשנת 1880 נשא גם כן את המשרה על שכמו, וגם אז היה הוא איש הבינים בין הסענאט ובין הפארלאמענט. בשנת 1880 היד חילוק דעות בין הסענאט והפארלאמענט על אדות היעזואיטים, אשר הפארלאמענט גזר אומר להחרימם מבתי הספר, והסענאט עמד לימינם, ולא יכול השר פרייסינע לעשות שלום בין בעלי הריב, ויסר ממשמרתו ועל מקומו בא פעררי ויחדש חק נושן, ויתן תוקף מחוקקים להפארלאמענט לגרש את היעזואיטים מן הארץ, וגם עתה עשה לצאצאי בית ארלעאן כאשר עולל אז להיעזואיטים. פקודת פעררי יצאה לפעלה בלי מניעות כלל, המיוחסים למלוכה עשו מצות הממשלה אף לא צעקו חמס נגד זה, וכן עשה המיניסטעריום את חובתו הראשונה באמונה, ורצון רוב העם יצא לפעולות. והנה עתה החובה מוטלת על נשיא המיניסטעריום ה׳ פעררי, לקיים גם את שאר הבטחותיו באספת הפארלאמענט, להרים קרן הממשלה בארץ ולהקימה על מדריגה נכבדה בעניני אייראפא, לצאת ביד חזקה, לא לבד נגד שואפי מלוכה אך גם נגד החפצים לעקור את הכל ולפרוע פרעות בארץ, הלא הם בעלי מפלגות ראדיקאליסטים ואנארכיסטים, אשר שערוריותיהם מוסיפות והולכות. בנוגע לענינים פנימיים, לא יכבד הדבר כל זמן אשר יהיה להמיניסטעריום משען רוב דעות בהפארלאמענט כעת הזאת. אולם בעניני חוץ מכשולים רבים יתנגשו לפני ה׳ פעררי על דרכו אשר יחפוץ ללכת בה להגדיל ולהאדיר ערך צרפת באייראפא, מצב צרפת באייראפא נתבלבל ונסתבך מפני שגגות רבות שיצאו מלפני השליטים בקרבה בגלל שגיון שיטתה בעניני מצרים עברה רוח רעה בינה ובין אנגליא, ונוספה על זה גם שאלת מאדאגאסקאר סלע המחלוקת בין שתי הממשלות, כי שתיהן יחד לטשו עין חמדתם על אי נחמד ויקר ההוא, אך צרפת התעצלה במעשיה גם נבאשה באנשי מאדאגאסקאר, ומחורבנה של צרפת נתמלאה אנגליא, ותברות ברית עם בני מאדאגאסקאר לפרוס מצודתה על האי ההוא, וצרפת מתרעמת כעת אך כבר עבר המועד, השר דיקלערק החל להתקרב אל איטאליא אך גם הוא נשאר בחצי הדרך ולא הגיע עד המטרה, ואשכנז כמקדם עוינת את צרפת על כל מדרך כף רגלה. המיניסטריום של פעררי תופש בידו רסן ממשלה בודדת במועדיה ונפרדה מכל אייראפא, בכל זאת הבטיח הנשיא פעררי לתקן גם בפנה הזאת את המעוות ע״י הקודמים לו, ועיני כל יודעי העתים כלות לראות מעשי הנשיא החדש. נודע כי פעררי הוא איש פעלים, בנשיאותו הראשונה קרא מלחמה על טונים, וקרוב הדבר לאמת, כי לו עמד הוא בקיץ העבר בראש הממשלה, אזי סלל דרך אחרת לפתרון שאלת מצרים. אולם עתה השאלה הזאת הלא כבר מצאה פתרונה, לא יועילו כל דברי צרפת להטות לב אנגליא להשיב סדרי ממשלת מצרים כמקדם, ובחרב הן לא תצא צרפת נגד אנגליא, זאת בל יחפוץ אף איש עשוי לבלי חת בפעררי, יש אשר יאמרו, כי זומם פעררי למלחמה עם אשכנז ולתכלית זה יאבה לברות ברית עם איטאליא. אולם איטאליא לא תוכל לכרות ברית עם ממשלה אשר תקרא מלחמה נגד אשכנז. מן שאר השאלות המדיניות לצרפת, מלבד שאלת הדאנוי ועוד שאלות קטנות, הנה שאלה אחת גדולה ונכבדה אליה היא בעניני סוריא, נודע כי צרפת משתוקקת לרשת את סוריא ובפרט גברה התשוקה הזאת כעת כאשר תקעה אנגליא את יתדה במצרים, אבל גם לדבר זה לא יאותו לצרפת איתני אייראפא כאשר נאותו לאנגליא במצרים. גם תוגרמא בעצמה הכושלת באייראפא, שומרת עתה את ארץ סוריא כבבת עינה ולא תת לצרפת לנגוע בה, בלתי אם תתחולל מלחמה ביניהם. מלבד שאלת סוריא, נשארה לצרפת עוד שאלת מאדאגאסקאר, אשר לא תחפוץ אנגליא להשיב לצרפת, אף שלחה שמה צי אדיר לעמוד אצל חופי האי, למראה כל הדברים והאמת האלה, הבטחת ה׳ פעררי להרים קרן צרפת בעניני חוץ, לע״ע כחידה סתומה היא לפני כל יודעי העתים. מפזה מוזר ונאלה נראה כעת בבית הפארלאמענט האשכנזי, תעה לב יושבי הבית ההוא וישכחו כי בבית הנבחרים המה יושבים ודנים בעניני המדינה, סרו מן הדרך ויכניסו ראשם ורובם בויכוחים ע״ד עניני מדע אשר מקומם בבית המדרש בין תלמידי חכמים חוקרים ודורשים ולנים בעומקה של הלכה, ולא בבית הפארלאמענט אשר לא זאת מטרתו ולא לזה כשרון רוב הנבחרים, רוח עועים זה נסך הבער הנבער מחכמה ומדרך Du Boie Reymond ארץ, שטעקקער הוא האשים את החכם על אשר הטיף דברים לפי שיטת דארווין, וכאשר בא הענין לידו התאזר ויצא למלחמה נגד שיטת דארווין, הוא שטעקקער אשר לא ידע בין ימינו לשמאלו בחכמת הטבע! שטעקקער להם מלחמתה של תורה נגד דארווין, אף כי כסומא בארובה הוא מגשש באפילה, שיטת דארווין אם נכונה או לא, המשפט לחוקרי הטבע, ולא הפארלאמענט הוא כסא די' לעניני מדע. שני ימים רצופים נמשך הויכוח, בין נואמי נואם יצא גם הפר׳ ווירכאוו ימלא חצץ פי שטעקקער, ואשר דרש שטעקקער לענוש את החכם Du Boie Rermond ולכונן סדרים חדשים בבתי מדרש מדעים, עצתו זאת הופרה אסיפת צירי הממלכות בלאנדאן בצעו את מלאכתם כולם מלבד הציר הצרפתי באו על החתום על ספר כולל החלטותיהם. הם החליטו, כי זרוע נהר הדאנוי הנמשך דרך אטשאקאוו יהיה לרוסיא לבדה, אך הרצועה אשר בין קיליא ובין פרוט עליה ישגיח ועד מיוחד של פקידי כל ממלכות אייראפא, יען חלק אחד מן גדות הדאנוי במקום זה הוא לרומעניא, ולכן אין ליחד לרוסיא לבדה את כל הרצועה, זה שרש דבר ההחלטות, ופרטיהם יודעו בקרוב. (חדשות בקרב הארץ). לא ארכו ימי המנוחה לאחב״י שוכני רוסיא, עוד הפעם יד כל אדם ממשמשת בהפצע האנוש, בשאלת היהודים, אשר גם נגיעה קלה בה תכאיב כמדקרות הרב ומעכבת בעד הרפואה, הועד החדש לפתרון שאלת היהודים העומד תחת פקודת השר מאקאוו. הזכיר נשכחות והמציא ענין רב לסופרי מכה״ע הרוסים ולדעת הקהל ברוסיא לענות בו, ואחרי כי רבו מגידי פשע וכמעט אין מליצי יושר לכן דעת לנבון נקל כי המשא ומתן החדש הזה במכה״ע הרוסים הוא רק לחבורתנו ולפצענו. הצורר סובארין בהנאוואיע וורעמיע שב להיות גם הפעם ראש המדברים בלהקת המשטינים, בסבר פנים יפות הוא מקבל את הועד החדש, ובכניסתו לעבודה הוא מתפלל תפלה קצרה זו (הובאה גם בקור' ווארש׳ 18): קשה להשיב כעת על השאלה מי ומי השליטים בארצות אייראפא הישלטו בהן העמים היושבים בקרבם, או נתונות הן ביד אגודת עשירי ישראל. והגדול שבהם רוטשילד מכובד בסנדקאות ובאפוטרופסות זו? לפני מאה שנים לא נודעה שאלה כזאת, ועתה יד האגודה הנ״ל בכל היא, ואם תשאל, איך הגיעו היהודים לשלטון כזה? לא מחכמה שאלת על זה, הדבר פשוט מאד. היהודים מסתפקים במועט וקובצים על יד נשך ותרבית כסף תועפות, בחיל ובחוסן הזה השפילו לארץ את האצילים פרסו מצודתם על הסוחרים ועל כל האזרחים וגם את ההמון יגורו בחרמם. מתי יהיה קץ הפלאות למצב המסוכסך הזה? לא נפריז על המדה אם נאמר כי יבוא יום אשר כל בני העמים בכל עמלם ויגיעם לא ישתברו יותר רק ערך 17, ואוצרות הכסף יאצרו ויחסנו ביד היהודים״. בדברים האלה הנאים לאומרם קדם סובארין את פני הועד החדש, ובן מינו בקיוב הצורר פיכנא מו״ל הקיובליאנין זכה ג״כ למצוא תואנה להטיל אבק רב בעיני כל קוראיו, ולהוליד מבוכה בעולם המסחר בימי הקאנטראקטען האלה בקיוב, ע״ד המבוכה הזאת מודיע הסופר למכ״ע גאז׳ פאלס׳ (No 50) כדברים האלה: מחדרי הרעדאקציון של הקיובליאנין יצא סער מתחולל. במכ״ע הנ״ל נדפסו שני מאמרים אשר פעלו פעולה מבהלת, הראשון הוא מאמר ראשי בשם הרעדאקציאן, והשני הוא כמו מרומז, מאת הממשלה בהראשון תחוה הרעדאקציאן את דעתה כי ראוי לנהוג גם בין חבורות בעלי בתי מלאכת צוקקער את מנהג החוקים המגבילים נגד היהודים מחודש מאיי שנה שעברה, והוא, לאסור על החבורות לבל יבחרו איש יהודי לראש ולמנהל, ובמאמר השני דובר ע״ד איסור לפולאנים לבל יקנו שטרי אקציען של החבורות הנ״ל. שני המאמרים האלה הקפיאו והעמידו כמו נד את כל עסקי הקאנטראקטען במקצוע הנכבד של מלאכת הצוקקער נבהלו כל הסוחרים ולא מצאו ידיהם ורגליהם, עד אשר התעוררו אנשי הבירזא ויתאספו וימתיקו סוד והגיעו לכלל החלטה זאת: הועד של הבירזא ידרוש מאת הרידאקציון של הקיובליאנין שיברר את דבריו בענין שני המאמרים הנ״ל. אם אין יסוד לדבריו, ידרשו מאתו להדפיס הכחשה מבטלת דבריו הראשונים, ואם יש יסוד לדבריו, אז יערכו אנשי הבירזא מכתב בקשה אל הממשלה, בו יבקשו לבטל את כל החוקים המגבילים השוררים בארץ נגד היהודים והפולאנים, וביחוד, לבלי להוציא לפעולות את הסדרים החדשים שהודיע מכ״ע הקיובליאנין; וטעמם ונימוקם של הסוחרים, כי הפסד מרובה עולה אל המסחר וחרשת המעשה ע״י איסורים כאלה. מזה נראה עד כמה נתדלדלו הקאנטראק- טען מפאת שני המאמרים הנ״ל. אם גדרים ואיסורים כאלה נגד היהודים והפולאנים יצאו לפעולות אז לא תוכל שום חברה חדשה לקום, אך עוד הקיובליאנין לא בירד את דבריו. לפי הנשמע החליטה גם אגודת בעלי הנכסים להסתפח אל הבירזא )No 50( ""בענין זה, עכ״ל סופר מכ״ע הנ״ל. גם מכ״ע „וויעק צורר היהודים משתתף כעת בצערם של היהודים, יען גם הפולאנים שרוים בצער זה, לדבריו טעמו של הקיובליאנין הוא, יען אין היהודים רשאים לקנות אחוזות מחוץ לעיר, אולם לחבורות עם שטרי אקציען נתונה הרשות הזאת דבר הלמד מזה שאין היהודים רשאים להמנות בסוד חבורות כאלה. מכ״ע הנ״ל נפל על המציאה — על ענין רע הערוך כעת בשערי המשפט בהארקוב נגד פקיד הפאליצייא אשר לקח שוחד מאת חברי גנבים „ורוב גגבי ישראל"" ולא הפריע מעשיהם, מכ״ע הנ״ל הולך ומונה שם כל איש יהודי היושב על ספסל הנאשמים ומגלגל את האשם על כלל ישראל. לנגד קול מחצצים אלה נעים ונחמד לנו לקרוא במכ״ע גאוויני השקפה כוללת ישרה ונכבדה על שאלת היהודים אשר הדפיס מכ״ע הנ״ל בתור מאמר ראשי (No. 63), ומפני חשיבותו העצמית וגם מפני ערכו היקר בתור גילוי דעת מפלגה כבדה בארצנו, נעתיק ראשי דבריו: בימים האחרונים כוננה הממשלה בעיר המלוכה פ״ב ועד חדש לחקור ולהתחקות על כל החוקים הנוגעים בישראל ברוסיא. ע״י הפקודה הנכבדה הזאת— נכנסה שאלת היהודים לתוך חלקת מחוקק, אחרי אשר התגלגלה תחת חליפות מקרים שונים, ואחרי אשר חלו בה ידי שובבים בשמה קראו למהלומות הנה אחרי הפרעות והשערוריות וכרונם לקללה, שלחה הממשלה פקיד מיוחד לסובב במקומות הפרעות ולהתחקות על מצב עניני העם ועל הנסבות והמקרים שם, אחרי כן כוננה הממשלה במקומות מושבות היהודים ועדים מיוחדים מבין כל פלגות העם וגם מקרב היהודים, ונתנה את המשרה על שכמם לחקור כדת מה לעשות לפתרון שאלת היהודים. אך מעטים ורעים היו מעשי הועדים, ואולי תהיינה חקירותיהם „לעץ פרי עושה פרי׳ בקרב חלקת מחוקק אשר בה שאלת היהודים ספונה היא כעת. בפקודה האחרונה אשר הוציאה הממשלה נאמר באר היטב, כי אחרי אשר תשלם מלאכת הועד עליו להגיש ספר כולל הצעותיו אל שר הפנים, והוא ישית עליו נוספות את חוות דעתו בענין ההצעות החדשות, ואז יובא הענין לקרב סוד יועצי המלוכה. זאת היא הנותנת תקוה, כי מועצות הועד החדש לא תתנהגנה בכבדות כמועצות הועדים הקודמים אשר נמשכו עד בלי אחרית ותכלה. הנה דעת לנבון נקל כי מגידי עתידות אין בקרבנו להגיד מראשית אחרית מועצות הועד החדש, אם תנתן להיהודים יושבי רוסיא חוקה אחת עם כל יושבי הארץ, או ישארו במדור של חוקים מיוחדים, זאת לא נחזה מראש, אבל הענין הזה לבדו, אשר באה שאלת היהודים ללשכת מחוקקים. דיו להפיק רצון ממנו. הן על דבר שאלת היהודים כבר הרבו הסופרים לכתוב, עד כי למותר נחשוב לכונן כעת לבנו לחקר ענינה, רק את דעתנו בנוגע לפתרונה נבאר בקצרה. חכמים רבים הוכיחו כי המצב הנוכחי של השאלה הזאת המסוכסכת ומבולבלת בכל מקומות מושב היהודים, הוא נובע ממקור החוקים היוצאים מן הכלל. המצמצמים את היהודים במקום צר מהכילם, ובמקצוע אשר רבים דשים בו לבלי די לכן לא יוכלו להתפתח ולעשות חיל בכשרון המעשה ככל העמים החפשים החוסים בצל המשפט. חכמים רבים וכן שלמים הוכיחו כי אם לא ינתנו ליהודים כל החוקים הטובים הנתונים לכל בני הארץ, בנוגע להיתר מושבם בכל מקום ולמשאם ומתנם חינוכם וזכיותיהם בכל פניות שהם פונים, אם זאת לא תנתן להם, אז שוא עמל כל המחוקקים יוצרי עמל עלי חק, בכל הגדרים ההם לא יתקנו אך יקלקלו ויבלבלו את המצב הרע יותר ויותר על כל הדברים והאמת האלה יש ויש מופתים חותבים המוכיחים באופן היותר מובהק את אמיתתם השלימה מכל צד, כנודע חוקי הגראף אינניאטיעוו לא עשו פרי טוב אבל דלדלו עוד יותר את מצב הענינים, גדרים ואיסורים כאלה לא לעזר ולא להועיל המה ופרי לא ישוה להם, משפט וצדקה, חופש וזכיות - הלא הם מחסורי היהודי באשר הוא אדם, ובלעדם לא יוכל לחיות חיים של שלום וכבוד, על היהודים להשתדל בכל כחם להגיע אל המטרה הזאת, התרוצצות המון היהודים במקום אחד התפרדותם מן כלל העם וכל זרות מצבם הנמוסי פועלים פעולה הכרחית להקים את היהודים לשטנה נגד עם הארץ (?) —; אך רעה חולה אחת יש במצב היהודים, הוא הדבר אשר נראה, כי גם בהארצות אשר כבר זכו לחוקה אחת עם כל בני עם הארץ ידם רב להם להתנשא על כלל העם בכשרון ובעושר. כן המאמר הנ״ל הוא אליה וקוץ בה, ובסוף דבריו לא עצר הסופר ברוחו והעלה עלילה אנטיסעמיטית, אך בכלל מאמר הנ״ל כתוב בכונה רצויה ובשכל טוב, וחזון יקר הוא בימים האלה מעיר קאמינעץ פאדאלסק מודיע הסופר למכ״ע קראיי, כי באסיפת החברה למשען תלמידים עניים הגונים התלוננו רבים מן החברים על אשר תמכה החברה גם בידי תלמידים מבני ישראל, אך ראש החברה השיב חורפיו דברים נמרצים והוכיח כי יותר מזה עלה תרומת הכסף אשר יתנדבו היהודים לטובת החברה הזאת, הסופר קורא תגר על אשר בקרב החברה הנ״ל לא נבחר אף יהודי אחד מכ״ע בעיר מושבנו ווארשא עודם נושאים ונותנים בהשאלה אם נעילת דלת חבורות בעלי מלאכה (Cochy) בפני היהודים היא לפי היושר והמשפט או לא. מכ״ע הצוררים לא ישגיחו על השאלה הזאת כלל, ויש אשר הזכירוה אך לדעת היהודים ולחרפתם, אבל כמה וכמה ממכ״ע הטובים לישראל הולכים ומדפיסים מאמרים נמרצים נגד החבורות אשר רוח קנאת דת וצרות עין מצאו להן קן בקרבם, וכסמל הקנאה והשנאה הם קופאים על שמריהם עוד מימי הבינים, אף כי לפי דתי המדינה כבר נהרסו כל הגדרים המבדילים ואין שום יסוד למעשיהם, בכל זאת משנה לא זזה ממקומה, מו״ל מכ״ע גאוויני דרש מאת בע״מ הנוצרים אשר יחוו דעתם בענין זה אך מן אנשי החבורות איש לא כתב מאומה, ודומיה כזאת הלא היא תשובה ברורה, אבל לא כל צוררי היהודים ישימו מחסום לפיהם, מכ״ע וויעק, ,Rola עכא קוריער פאראנני, ועל כולם יעליענסקי במכ״ע הם מתנפלים כפעם בפעם על היהודים. בנוגע למכ״ע האחרון כבר עוררנו באחד מגליונות הצפירה על ענינו ועל הרעה הנשקפה ממנו, אבל לדאבון לבנו הרגש הזה לא גבר עוד בלב כל איש ישראל, ויש בקרבנו רבים שאננים קצרי ראות אשר לא יראו את הרעה טרם בואה. לפני איזה שבועות הודענו לקוראינו כי בעיר בעלגראד בסערביע נוסד מכ״ע אנטיסעמיטי, והנה אחב״י שם אף כי עוד לא נכוו ברותחין כמונו, הלכו והשתדלו והצליחו לסתום פי המשטין במצות הממשלה אשר אסרה על מכ״ע החדש מבוא בקהל; כן יעשו החכמים הרואים את הנולד אבל השאננים ישימו בטחון שוא מעוזם, ואם רק הרפו מהם בעלי הפרעות ולא נשמע רעש צבא היחפים בחוץ, ישישו עלי שלום ושלוה. מכ״ע קאררעספאנדענט פלאצקי מודיע, ע״ד חברות האצילים, כי כרחוק מזרח ממערב רחוקה מהם מחשבה רעה נגד היהודים, כל ישעם וחפצם רק להגדיל את המסחר בינם לבין עצמם אבל לא להרע בזה להיהודים. ולכן אין להיהודים לפחוד מפני פעולה רעה, מי יתן ויאמנו דבריהם! אם רק להגדיל ולהאדיר את המסחר יאבו האצילים אז יוכלו אחב״י לשקוט במכונם, אולם אם ראשית התנועה הזאת בעיר אפאלע היתה סגירת בתי משקה של היהודים ומסירתם לאנשים נוצרים, הנה לא יפלא הדבר מדוע בא מגור ללב היהודים. הנה לפי מצב הנוכחי המסחר הוא „כבשת הרש״. ואם יאמרו להדוף בכח את היהודים ממקצוע הזה, מבלי לעזור להם מאומה לאחוז בענפי עץ החיים אחרים. למה נתמה על החפץ כי התנועה הזאת הפילה חתיתה על היהודים לפני כמה שבועות הביא מכ״ע המוני בעירנו שמועת הבל וריק, כי חברת כי״ח שלחה הלום שלוחיה לקבוע יום השבת ביום א׳ לשבוע כמנהג הנוצרים, כל בר בי רב דחד יומא יודע כי חברה כי״ח איננה מתערבת בעניני הדת ולא תעשה דבר כזה, ומי פתי יסור הנה לדבר ע״ד „גמל פורח באויר״, אשר נעתק ממכ״ע הנ״ל גם למכ״ע גאלאס. אנחנו לא חשבנו לנכון להזכיר הבל כזה, והנה כעת מודיע קור׳ צאר׳, כי השמועה יצאה מאת אחד מן המסיתים, אשר בדא מלבו מילתא דבריהותא כזאת, וממנו באה למכ״ע ההמוני הנופל על מציאות כאלה. אשכנז. בהיות בימים האלה יום הזכרון למות איש התהלה בערטהאלד אויערבאך, הביא מכ״ע איזר׳ וו״ש כמה דברים נכבדים מתולדות חייו, אויערבאך היה בסתר לבו דבק בדת אבותיו. באחת משנים האחרונות לימי חייו היה בעיר וויען ביוה״כ והתפלל שם בביהכ״נ יום תמים. למחר פגשוהו אוהביו חכמי הנוצרים ויקשו לשאול : הגם אתה חוקר שפינוצי בין החרדים? ויענה אותם לאמר: יותר אשר אני שפינוצי הנני יהודי בלב תמים וביום הקדוש הזה בשים אל עליון את עיניו לפקד צבאו לא אחפוץ אנכי לברוח מן המערכה״. מעיר דאנציג מודיעים, כי חמש עשרה יהודים נבחרו ליועצי העיר, מספר גדול כזה של יהודים לא היה מעולם בסוד יועצי העיר דאנציג, ושרש הדבר, יען כעת התאחדו כל היהודים לקהלה אחת, תחת אשר מאז התפרדו לקהלות שונות מפאת חוקים נושנים שרידי ימי הבינים אשר שלטו בהם לרעה והפריעו את אחדותם. אוסטריא-אונגארן. עלילת הדם מטיססא-עססלאר כבר חדלה מפעול פעולותיה בלב העם, לכן בדו הצוררים עלילה חדשה מלבם וכבר עלתה העלילה על עמודי מכ״ע „פיגלעטסענג״, אך היא נקטפה בעודנה באבה, והיהודים חשו ולא התמהמהו לברר בראיות כי שרש העלילה הוא מקרה שקרה בעיר טיססא סענט-אימרא, כי טבעה שם נערה בבאר מים, והנערה היתה יהודית. — נשיא המיניסטרים באונגארן ה׳ טיססא הגיד לאיש יהודי בין יתר דבריו כי נודע ונתברר לו כעת, כי את כל המבוכה נגד היהודים הולידו איזה אנשים פוחזים על מנת להשתכר מזה, ולא למען העם או למען הדת הנוצרית יעירו קנאות —. מעיר פראג מודיעים, כי ממשלת המקום החליטה לתקן בדקי בית הכנסת עתיק יומין „אלט נייע שול"" אשר נבנה לפי ההשערה בתחלת המאה הי״ג, הבנין העתיק נוטה לנפול. אולם באשר לא יחפצו בני העיר לנתץ אבני זכרון ההם אשר שיבת קדש חופפת עליהם, לכן יחפצו לסעד את הבנין מבלי לפרוץ קירותיו, לתכלית זה באו חכמי הבונים לקרב הבית, והתחקו על כל משטרי בנינו ומוצאיו ומובאיו, קירות הבית פנימה מכוסים בפיח שחור מן הנרות והמנורות ואבק וקורי עכביש, ולפי המסורה, נשארו שם עוד עקבות הדם הרב אשר נשפך ביום הרג רב בבית הכנסת בשנת 1389, רבים הם החפצים היקרים וכלי הקדש והתכונות אשר מצאו סגל חבורה בביהכ״נ ההוא, וכולם יצויירו בשרד נאמן וישארו לזכרון. צרפת, לדאבון לבנו פרצו בין גולי ארצנו בפאריז שערוריות ומבוכות, בימים האלה התגודדו העניים לפני בית חברת גמילות חסדים ויתחבטו ויתנגחו עד כי באו שוטרי הפאליצייא וביד חזקה גרשום משם ורבים נתפשו והושמו במאסר. מה נורא החזון הזה, אצבע המחסור והמצוקה הזה! אנגליא. הרב אדלער אב״ד בלאנדאן פנה בבקשתו אל ראש ישיבה בבית מדרש מדעים בלאנדאן, לפטור את תלמידי ישראל מן הבחינות ביום השבת ובימי הפסח הבאים, והפיק רצון ופקודה כזאת יצאה לאור. — בעיר הולל באנגליא בין מאתים אלף נוצרים יושבים שלשים אנשים יהודים, ויען כי בשבת ישבתו כמצות הדת, וביום הראשון לשבוע אסור שם כל מסחר ומשא ומתן וגם קנין „צרכי אוכל נפש״. לכן היהודים משלמים לממשלת המקום 5 שיללינג לשבוע להיות להם הרשות לישא וליתן במסחרם ביום א׳. חק ישן נושן כזה שלט מאז באנגליא, אך נשתקע זה ימים רבים רק בהולל לבדה שבו ותקנוהו, מכ״ע האנגלים מטיילים ארוכות וקצרות ע״ד המנהג הזר הזה, ודורשים מאת הממשלה להתיר להיהודים את המו״מ ביום הא׳, יען שובתים הם ביום השבת לפי תורת משה וגם לפי תורת הנוצרים הקדומה, ולשבות שני ימים בשבוע אי אפשר ישוב ארץ ישראל. שאלת ישוב א״י עלתה על במתי בית הנבחרים באנגליא. זה הוא המקרה היותר נכבד בעולם היהדות בימים האחרונים. הנבחר היהודי ה׳ סערזאנט סימאן שאל בבית הנבחרים את פקידו של שר החיצון, אם שמה הממשלה את לבה לדברי ה׳ אליפהאנט המודיע במכתבו בהטהיימס, כי הפקיד התוגרי בחיפא סגר את שערי הארץ מפני אורחת יהודים שבאו באניה, רובם בני רומעניא אשר ברחו מפני העשק והמרוצה ויחפצו להחיות את נפשם מעמל כפיהם, ויש ביניהם גם בני ארצות אחרות וגם בני אנגליא, והציר האנגלי השתדל לטובתם, אך הפקיד התוגרי עמד במרדו, וע״כ נאלצה האורחה הנ״ל לאחוז דרכה לאלכסנדריא ולהתענות בדרך ולשאת עמל ותלאה מרבה להכיל. ואם תחפוץ ממשלת אנגליא לבוא בדברים עם תוגרמא לטובת יהודי אנגליא, ואולי גם לטובת כל היהודים האומללים החפצים להתישב באה״ק. על השאלה הזאת ענה הפקיד הלארד פיטצמויריס, כי הממשלה כבר שמה לבה לזה, והציר האנגלי קבל צו ופקודה נמרצה לדרוש מאת ממשלת הסולטאן, כי תצוה את פקידיה בחיפה לבל יהינו לשים מעצור על דרך היהודים ילידי אנגליא, גם יבקש הציר את ממשלת תוגרמא לזכור את הברית והחסד אשר הבטיחה לתת לכל בני האמונות השונות בפקודותיה מאז ועד היום מירושלים מודיעים למ״ע .Jew. Chorn. כי קבר הנביאים חגי זכריה מלאכי אשר היהודים נהגו בו דין בעלים קמו נגדם מערערים מבין פקידי הממשלה ויחפצו למכרו אל הנוצרים, אולם היהודים השתדלו ומנעו את הפחה מעשות זאת, אך הפחה עוד חוכך בזה ופוסח על שתי השעפים, לכן יבקשו מאת אחב״י בלאנדאן לעמוד לימינם בדבר זה. — הסופר הנאמן מחיפה למכ״ע הנ״ל מתאר את מצב הקולוניסטים בצבעים מבהילים ומחרידים. לעיר מושבנו ווארשא שב אחד מאחב״י הקולוניסטים וגם הוא פיהו מלא קינה ותלונה. מאראקקא. אכן נעשתה בקאסאלאנקא במאראקקא התועבה הנוראה שהודענו בגליון הקודם, ואלה פרטי המקרה לפי הודעת .Jew. World. היהודי יעקב דמיאל מתורגמן של הציר האנגלי, יש לו שני בנים שובבים ויכעיסוהו מאד בדרכיהם, ויבקש לענשם ותעל חמת הבנים עליו ויורו אליו כדורי מות מקנה רובה, אך הכדורים החטיאו מטרתם והבנים הובאו לשערי העיר וספגו חמש מאות מלקות כמנהג המדינה, אבל לא בזה אמר האב הקפדן די, ובדמיונו כי נערות עבריות השחיתו וירבי בניו, לכן הלך ובקש מאת הפחה לתת לו רשות לתפוש שבע נערות החשודות בעיניו. הפחה מלא בקשתו והנערות נסחבו בחזקה בחצי הלילה, והוכו מכת מרדות לעין העם בחמת גמרים ובדרך פראים, אף כי באמת תמימות ונקיות הן מעון. הנבחר היהודי ה׳ סערזאנט סימאן שם את לבו לדבר הזה, וממשלת אנגליא תבקש דין ומשפט בעד העלובות."
021-HZF-1883-03-06-001-10057_toc_6,הצופה לבית ישראל," הצופה לבית ישראל שאול מתחת רגזה לקראת המנצח בנגינות רישארד וואגנער, קמו מכסאותם פרעה ועמלק, המן עם עשרת בניו ורבבות אוהביו מאז ועד היום, אשר תולעתם עוד לא מתה ואשם עוד לא כבתה, כל האלומה האיומה הזאת קמה וגם נצבה ותשתחוה ותפנה מקום בראש לוואגנער נעים זמירות האנטיסעמיטים והצוררים החיים עוד עמנו היום ביגונם ובאבלם למות וואגנער — יקרחו קרחה בראשנו ובבשרנו ישרטו שרטת, ואחרי מטת מקללים הם אותנו באשכנז, באוסטריא, באונגארן. במכה״ע וגם בחוברות מיוחדות. „מצוה לקיים דברי המת!"" יקראו כולם פה אחד, ונפת תטופנה שפתי שטעקקער בדרשה מיוחדה אשר זאת היא תמצית תמציתה: עמי זכר נא מה יעץ לך רבינו וואגנער עוד לפני חמש עשרה שנה; הוא יעץ להבדיל את היהודים מתוך עדת לאומים, כי בכל תבואתנו ישרשו, את קדשנו יחללו, את חכמתנו ובינתנו יסכלו, את רכושנו יחמוסו ואת ארצנו יטמאו, עמי צור תעודה חתום תורה זאת בלמודיך הנה על במותיו נפל חלל תופש כנורנו, הבה נקימה לו מצבה כאשר חפץ סלה! — הלא תדעו הלא תבינו קוראים נכבדים, כי בנו בחר רבונם של האנטיסעמיטים להקימנו למצבה על קב וואגנער, ומה כל הקצף הגדול הזה אשר קצף וואגנער? מפני היהודי מאיר בעער ומפני מענדעלסזאהן בארטאלדי הנוצרי אשר ממעי יהודים יצא, קטנם של שנים אלה היתה עבה ממתני וואגנער בעולם הנגינה, על כן אשמים אנחנו, צוררינו בעיר מושבנו ווארשא הרכיבו ננם על גבי הענק, את המנגן היהודי גראססמאן על מאיר בעער, וגם בעבורו ירמסונו הסופרים בפרסותיהם, גראססמאן הורה והוגה מערכת נגינות למען להקת המנגנים והמשוררים על במות ישחק, לא נגינות מהרי״ל, ולא זמירות החזנים, אך נגינות ערוכות לרוח הפולאנים, אם טובות או רעות הן זאת היא שאלה לבעלי אותה החכמה, אך מה להן וליהודים? האם מפני שנגן גראססמאן שלא כהוגן, עלינו ירבץ חטאת? אל יהי דבר זה קל בעיניך קורא יקר. כל ישראל ערבים זה בזה, על כן ערבים אנחנו גם בעד גראססמאן — וגם בעד קליינערמאן. זה האיש קליינערמאן גם הוא איש יהודי על כן נהיה נא מוכנים ומזומנים לשאת ולסבול עונש פשעיו הוא קים וקבל עצמו את העסק - לטהר חוצות עירנו ווארשא מן הרפש והטיט, ולא עמד בנסיון, לכן יתנפלו עלינו הסופרים הצוררים זה כמה שנים. כמעט יום יום בכל מכה״ע היו״ל בעירנו, ודנים אותנו מדה כנגד מדה, ברפש וטיט קלקל קליי- גערמאן ורפש וטיט הם זורקים עליו ועל כל ישראל. מה עשה קליינערמאן, הלך ומסר את המטאטא אל גיסו שהוא מן המאושרים מלידה ומבטן בשמו „שרעדניצקי"" כדרכי האמורי חשב קליינערמאן בתומו כי השם צקי יהיה שמירה מן המזיקין, ורבלת תאנים למרות על השחין בחוצות ווארשא, הרפואה הזאת הועילה לפי שעה להבריח את הסופרים מן השאלה הזאת, יען דמו בל״ס צקי זה הוא מאנשי שלומנו, ונניח לו לתרום את הדשן או לא לתרום כחפץ לבו, אבל איזה הולך רכיל גלה את הסוד והורם המסוה מעל פני שרעדניצקי, וראו כל העם כי הוא יהודי, ולא זו אף זו, הוא גיסו של קליינערמאן הנ""ל! ועוד הפעם נזקקו הסופרים אל שאלת הרפש הקשורה בשאלת היהודים, ושלשת השמות: גראססמאן, קליינערמאן ושרעדניצקי עולים בכל יום ויום על עמודי מכה״ע הפולאנים בעירנו כהשמות של מכשפה לא תחיה על שיר המעלות ליולדות. טבעו הסופרים ביון מצולה, והנקל להם שנתגלגלו גלגול מחלות במי מדמנה ואשפות שהניח שרעדניצקי ברשות הרבים, וילכו מחיל אל חיל ונפלו עם ראשם ורובם לתוך הרפש הצבור ומונח לפי דעתם בהחדרים לילדי ישראל. באה ועלתה שאלה חדשה, קנקן ישן מלא חדש, שאלת החדרים, והניחו הסופרים את השאלות הנ״ל ואחזו בה, הלא זה דרכם, זה בא בחביתו של יין וזה בא בכדו של דבש, נשברה כדו של דבש ושפך זה את יינו לשפוך לתוכו — נלאו הקוראים לקרוא את ההבלים ע״ד גראססמאן וקליינערמאן, באו הלבלדים והניחו עיסה חדשה על הדף של נחתומין. על המלמדים עברה כוס בפעם הזאת, ושש מאות החדרים הנמצאים בעירנו נצבו כמו נד על עמודי מכה״ע, והצוררים הוציאו כלי זעמם ופתגמיהם הנבזים ע״ד חינוך נערי ישראל הטובעים בטיט בחדרים, אי פה יתנה שקריהם, אי שפה תבטא כזביהם, אי לשון תגיד רוב עלילותיהם? פתאום נשפכו מים קרים על קדקדם הלוהט, נרתעו הלבלדים לאחוריהם וראו Medycyna בי רפואה היא להם מאת הרופאים מוציאי לאור מ״ע בעירנו, הם באו ודנו בשאלה זאת בנחת ובדברי טעם ובסברא ישרה, כעדי ראיה העידו כי אין נקיון בהחדרים, ונחוץ הדבר לתקן תקנות של נקיות וטהרה, אבל הוסיפו ואמרו. גם בתי הספר הקטנים להמון ילדי הנוצרים לא טובים הם מן החדרים בנקיון, גם בהם ישור קטב אדים מזיקים וצר המקום להכיל לדים רבים. לכן החובה מוטלת על ראשי העיר לפקח על הנקיון גם בהחדרים לילדי הנוצרים. וכן עפ״י חוות דעת הרופאים פשטה שאלת החדרים את צורתה היהודית ולבשה צורת שאלה כללית למורת רוח צוררינו שניטלה מהם חררה שהיו מהפכים בה. באמת היתה „שאלת הרפש בהחדרים"" רק פתחון פה ופרוזדור לשאלת הלימוד בהחדרים, אשר הוצעה גם היא ע״י צורר אחד הדורש בחזקה לבטל את לימוד „החזקה״. לא סוגיא דרוב וחזקה, אך החזקה שיש להיהודים על הנוצרים לפי שיטת בראפמאן בספר הקהל. השטן הזה החל עוד הפעם לרקד בין קהל הסופרים הנוצרים. שני מכ״ע פולאנים שהם „הטובים מכל עשר מכות"". הלא הם „גאזעטטא פאלסקא״, וקראיי הפעטערס- בורגי, העלו עוד הפעם את „החזקה"" כמו החלטה מבוררת, למכ״ע גאזעטטא פאלסקא מודיעים מזיטאמיר „מעשה נורא״ על אדות יהודי שקנה מאת הקהל חזקה על אחד האצילים הנוצרים, ובכח חזקה זו בלעהו כתנין ולא השאיר ממנו שריד ופליט, ולמכ״ע קראיי מודיעים ג״כ סיפור מעשה כזה, ונכבדות מזה הלא הן הדמעות אשר ישפוך הסופר על דברת החוקים החדשים שעל פיהם אסור ליהודים להתישב בכפרים; קודם מתן החוקים האלה — כן יריד הסופר הנ״ל בשיחו — היתה קנאת סוחרים בין היהודים, וזאת עמדה לנו לבלי נהיה להם כולנו לטרף, כי הסחורה שמכר יענקיל בעד שני דינרים. בא הערשקע ומכר בעד דינר, ויאסקע אמר די בחצי דינר, וע""י שנתחבטו ונתלבטו הרוכלים בקאנקוררענציע, ע״כ לא יכלו להרע לנו כ״כ. אולם עתה כאשר אין רוכלים חדשים רשאים להתישב, רק היושבים מכבר נשארו על מכונם, הרי אנחנו ובנינו ובני בנינו משועבדים להחנונים הרמאים, ותתקיים בנו הקללה „אשר ישלטו היהודים המה בשונאיהם״. אם לא נתאזר עז לעמוד נגדם בהתחבולה האחת אשר אין לנו שיור זולתה, והוא להדריך ולהטות את האכרים אל המסחר, והיו המה לנו למחסה ולמסתור מפני היהודים, אבל אללי לנו, כי האכרים עם סכל ואין לב, את מי נורה דעה ואת מי נבין שמועה, הלהם תשברנה עינינו וסחרם והיה לנו לאכול לשבעה ולמכסה עתיק? נחמו נחמו סופרים אבלים, הבליגו על יגונכם, למה תראו נגעים ופגעים בהאכרים, ראו כמה פקחים וחרוצים המה עד כי עלתה בידם לרמות את הרמאים. בסביבות פאראזאווע לקחו היהודים תעודות למסחר על שמות אכרים נוצרים, אבל רובם נוקשו ונלכדו בתחבולה הזאת, כי האכרים אשר בהם בטחו קמו כצר נגדם ועושים בכח התעודה כאדם העושה בתוך שלו (ראה הצפירה גליון 6) דני ושמחי בת פאראזאווע באכריך, עורו עורו לבשו עז אקסאקאוו וסובארן, הנה האכרים לא קראו את „הרוסס"" ולא את „הנאוואיע וורעמיע"" אף לא את „הראלא"" של יעליענסקי, בכל זאת כוונו לדעתכם באופן מאד נעלה; ומה נעשה אם השיטה „כיון שנפל ליד אכר לא יוציאו עולמית"" תתפשט בכל תפוצות ישראל  מתנינו ימלאו חלחלה בזכרנו כי ימי הפסח ממשמשים ובאים והננו מזומנים להניח על קרן הצבי כל שאור וכל חמץ, ופן יהיה דבר עם לבב הנכרים קוני חמץ לאמר, הבה נעשה כאשר עשו אחינו בסביבות פאראזאווע וכל בני ישראל יצאו נקיים מנכסיהם. מה נורא הרעיון הזה, ומה נפלא הדבר, שלא העיר על ז בעהמ""ח קונטרס „מצת מצוה ועלילת הדם״. הוא ראה פנימות קטנות מה שאין כל בריה יכולה לראות, ואת ההר הגדול הזה לא ראה, בקופא דמחטא צפה ואל הפיל הזה לא התבונן. הנה הוא טחן הרים בסברא ובחמימות טחינתם נולד עכבר דשכיב ונושך מצה שמורה ושאר מנהגי פרושים, ומרכיב אותם הרכבה שאינה קולטת עם שאלת היהודים ועם עלילת הדם, ולפי דבריו אתי שפיר עלילת הדם על פי מצה שמורה, וכן הוא מתלבש במדת הרחמים על העניים ועל ההפסד המרובה העולה להם מן הגזירות לגזירות, והנה לפי השיטה הזאת יותר נכון ומתקבל על הדעת לאמר מכירת חמץ היא יסוד השנאה והקנאה, כי בני הנכר תמהים ושואלים מה העבודה הזאת לכם, וזאת הפליאה מכשילתם לחשוב עלינו מחשבות זרות, גם יש בזה סכנה לחסרון כיס באופן אשר בארנו! מבלי משים נזכור מאמר חז""ל אמרה כנסת ישראל לפני הקב״ה הרבה גזירות גזרנו על עצמנו מה שלא על לב ע' אומות. גדולי כהני הדת הנוצרית באנגליא חוקרים ודנים היום בענין עלילת הדם, ולא עלה על לב אחד להם לאמר, כי מפני המצה השמורה נולדה או התחזקה העלילה הזאת, ועתה קרבו גוים לשמוע, ולאומים הקשיבו! הוראת אחד מבעלי הדין האומר כי מנהגי פרושים שבתוכנו הם המקטרגים והקליפות המעכבים את גאולתנו האזרחית, יצא מלפנינו בע דין זה ויבוא בעל דין אחר. הוא הד״ר שיללער שינעססי היושב באוקספורד באנגליא, הד״ר הזה לא הסכיל עשה כמעשה בעל דברים הנ״ל, אך גם הוא נפל לבחינת „קטנות דמוחין"". הוא מאסף חתימות מאת כהנים וחכמים נוצרים באנגליא המעידים עלינו שאין צורך לנו בדם נוצרים. בכל פעם אשר נקח בידנו למקרא את מכ״ע האנגלי „טהיימס"" ונראה את התעודות וההסכמות האלה נדפסות על במתי העמודים הגדולים, כלמה תכסה פנינו ולבבנו יתחמץ בקרבנו, אבותינו סבלו יותר מעלילת הדם ולא עלה על לבם לבקש הסכמות מאת חכמי האומות שאין המה סובאי דם אדם, רק השתדלו להטות את לב הקיסרים והאפיפיורים לגזור גזירות נגד העלילה, ועתה בדור המשכיל הננו מקבצים הסכמות, כד הוינא זוטרא לגברי, השתא דקשישנא לדרדקי! הטרם תבינו „שאין זה מברך אלא מנאץ״? האין זה כההסכמה שהזכירו חז״ל על האומות הקדמוניות „שאין שוקלין בשר המת במקולין ואין כותבין כתובה לזכרים״. וזאת תחשב להם לצדקה לתהלה!? בעוד אשר במכ״ע הגדול להאנגלים „טהיימס"" כנסת ישראל מתבוססת בדמיה וגביית עדות בפומבי עושה הד״ר שיללער שינעססי הנ״ל עם כל חכמי הנוצרים באנגליא. הנה במכ״ע האנגלי לישראל Jew. Chr. הסופר מעיר פעטערסבורג מעולל עלילות דמים על נדיבי ישראל, ואלה דבריו: בכל בתי טיאטראות וקרסקסיאות. בכל מקומות משוש ותענוגים נראה עשירי ישראל לרוב, כנור ונבל תוף וחליל ויין משתיהם, וקול שועת אחיהם הנאנחים והנאנקים לא יפריע את עדן נפשם, נהרי דמעות אשר עלו על כל גדותיהם לא המסו את קרח לבותיהם, כי כל ישעם וחפצם להתערב ולהשתקע בתוך עם הארץ, ואף כי גם הם שנואים ונבזים בעיני העם, לא ישגיחו על זה, כי גם רגש הכבוד מלבם ואחת מלתם על לשונם אכול ושתו כי מחר נמות, הוי נדיבי בליעל מתי תשובו מדרכם הרעה ולא תמותו ולא תמיתו את בית ישראל. הבו משען כסף לאחיכם הנלכדים בהבלי עוני! עכ״ל הסופר הנ״ל. ומה דעתכם קוראים נכבדים על אדות עלילת דמים זאת? זבוב מות ראה הסופר בזכוכית מגדלת בגודל אריה, אך גם הזבוב דיו להבאיש שמן דוקה, ומי יתן והתעוררו אלופי יהודה לקצוף על הסופר הנ""ל להוכיח בעליל שכל דבריו שקר ואין בהם אפילו קורטוב של אמת. תעודות כאלה „במזומנים"" ובמעשים הנראים לעין יועילו לנו הרבה יותר מן תעודות חכמי אנגליא המעידים עלינו בהטהיימס שאין דתנו שואפת דם אדם. דם שפך בהפארלאמענט האשכנזי הנבחר אוהב ישראל ואוהב החפש הענעל. אל תחרדו קוראים נכבדים, הוא שפך דם שטעקקער, ר״ל הלבין את פניו ברבים בבהרת לבנה שלא תחזור לצבעה לעולם. שטעקקער הוא מהיר שפתים ומהיר חימה כנודע, ובישיבה של הפארלאמענט נפלו מפיו דברים רעים על החוקר הגדול Du Bois lceyinond כאשר כבר הודענו בהצפירה, ולא הרגיע את רוחו בכל זה וילאה את הנבחרים לשמוע עוד נאצות על החכם הנ״ל, גם תבע את שר ההשכלה לענוש את החוקר בעבור דרשה אחת שדרש לא לשיטת שטעקקער, בדבר הזה הפריז על המדה ר׳ שטעקקער, והענעל קרא לו בקול רם „מלשין!"" והקול הזה חרת אות קין על מצח שטעקקער, ואף כי נהפך אח״כ בלשונו והצטדק. אבל לא יכול לטהר את השרץ, וחטאת המלשינות כרוכה כנחש על עקבו ומלפפת והולכת לפניו בכל פנות שהוא פונה. קרבו הנה בני מרי ושמעו את אשר סופר בענין המלשינות מפי היהודי כרמיה, הסיפור הזה בא במכ״ע גאלאס לפני פטירתו וראוי לשים לב אליו. איש יהודי בפאריז נכשל והלשין על גבירה נוצרית, ויעל קצף העם עליו בכל מכה״ע, ויפן האיש אל כרמיה, ויבקשהו לצאת בשער בת רבים במכ״ע לדונו לכף זכות, וכרמיה השיב לו את התשובה הזאת: אילו בשערי המשפט ישבת על ספסל הנאשמים והמשרה נתנה על שכמי להמליץ פעדך אזי בל״ס עשיתי זאת, אבל לא השופטים רק דעת הקהל נצבה כצד נגדך, הדעה הכללית הזאת קדושה היא גם לי ובל אצא נגדה, ואם תאמר איש בריתך אני שנינו אנשים אחים בדת לכן חוסה עלי דע לך כי מאז עשית זאת אין חלק לך בישראל וכמו זר תחשב לי. „גש הלאה!"" את קול הקריאה הזאת יקרא בצדק „העברי הרוססי"" No 7 אל איש אחד מישראל אשר לחרפתנו יקרא עליו שם רב בקהלה בעיר ההרס באלטא, דבר השטנה הזכרגו בהצפירה בגליון 6! הוי שועלים בחרבות, הנכם מתנגחים ומתחבטים על טרפכם ואחד מכם בא בברית עם אחד משונאינו ויחד כתבתם שטנה על ישראל, והנה כל השטנה הזאת יצאה מאפילה לאורה, והיא נדפסה שחור על גבי לבן במכ״ע וואסחאד לעג ושחוק מעוררת השטנה הבזויה, אבל מרוב שחוק דמעות מתגלגלות מעינינו על שבר ישראל, על שאור שבעיסה המעכב, חז״ל אמרו: הפה שאמר גוי קדוש הוא הפה שאמר גוי חוטא, ומה קשה הוא להגיד את הבבא האחרונה בעת שהשטן מקטרג. אולם לא עת לחשות היא, ידעו מהרסינו פנימה כי יש עין רואה ואוזן שומעת וכל מעשיהם בגלוי נכתבים, את המשא הזה אנחנו נושאים גם .Jew. Messeng על פליטי אחינו המתגוררים באמעריקא. מכ״ע  מנויארק הביא לנו את השמועה ע״ד פרעות ושערוריות חדשות ידים באמעריקא בוויינלאנד ובעסטעווילד, כאשר באו  במחנה הג שני פקידי החברה למשען האומללים והלכו לעשות מלאכתם להכין להם צידה ולחלק נדבות, התגודדו סביבם בני האספסוף בשאון נורא ויחפצו להמיתם, ועוד מעט מזעיר נפלו שדוד, אך בתחבולות ובשוחד עלה בידם להמלט, כל מחנה הנודדים כסיר נפוח, רעש ומבוכה, קצף ושאון, חמס ופרעות, ולא היתה להפקידים דרך אחרת רק להקיף על המחנה באנשי צבא ויתפש מתוכם ראשי בריוני וישימום במאסר, אך המבוכות עוד לא קטנות נחשב הדבר כמעשה ילדות, וכמו שהילד הקטן היושב בחיק אביו ופושט ידיו לאחוז בזקנו ותולש שערו ואביו מתענג על הדבר וחושב זאת לחכמה גדולה לפי ערכו, אבל עתה התחלחלו ראשי החברה מאד, ויבחילו את השוטרים ומקללים אותם ואותנו מאה קללות בכל יום על אשר הטלנו עליהם משא נורא וכבד כזה — ואנחנו מה? בלב נפעם ונרעש הננו שואלים: האלה המה אחינו העשוקים והאומללים? האלה הם היהודים חלושי המזג מוגי לב ורכים כקנה אשר הסופר באגראוו „בהעברי הרוסי״ יועץ לדאוג קודם כל בעד חיזוק גופם וחילוץ עצמותיהם? יכולים אנחנו לצייר בנפשנו את המצב האיום שבו נמצאים האומללים ההם, ושהוא מכריח אותם ומחזק את גופם לשערוריות כאלה, כמו שהחולה במחלת הקדחת מתחזק לפעמים בכח שלא היה לו כמוהו גם בימי בריאותו, בין הספורים מן טביעת האניה „צימבריא"" נמצא ספור אחד, איך בנטות האניה על צדה ובהתנגש האומללים בלחץ ודחק נורא אל תוך אניות קטנות החזיקו כמה וכמה מהם בקרדומות ונופפו אותם מסביב לימין ולשמאל לפנות להם דרך בתוך העומדים צפופים. בסיפור הזה נראה מלחמת החיים כבמחזה, אין כאן לא דין ולא חשבון, לא משפט ולא יושר, אך קול הרגש הטבעי הקורא בכח כמשל הצרפתים (ינצל כל איש אשר יוכל) וכמאמר שיללער , בהשודדים: שוויממע ווער שוויממען קאנן, אונד וועד פלומפ איסט, געהע אונטער! כן נצייר לנו גם את מלחמת הקיום במחנה הגודדים באמעריקא, ובזה נמצא צד מה לתרץ תמיחתנו, אבל עדיין אין כאן זכות לבעלי הפרעות, והשאלה לא זזה ממקומה, מדוע לא נשמע שהאשכנזים או האירלאנדים או בני שאר העמים הבאים לאמעריקא, שהם יתנפלו על פקידי חברות גמילות חסדים ויפרעו פרעות כאלה לחלל שם עמם ומולדתם? נודע מאז שעניי ישראל אינם מבקשים נדבה רק תובעים אותה והם פוסקים כמאן דאמר יותר ממה שבעה״ב עושה עם העני העני עושה עם בעה״ב, אבל תביעה כזאת ע״י פרעות ושערוריות מי שמע כזאת מי ראה כאלה? הנה הד״ר הילדעסהיימער מודיע במכ״ע יודישע פרעססע, ששלח ס״ת להקולוניא של היהודים בקוטופאקסי באמעריקא, אפריון נמטיה להרב הברליני, ומי יתן ושלחו הנדיבים ספרי תורות גם לוויינטאנד ולעסטעלווילד ההמון שנשתחרר בפעם אחת מעול תורה ומצות דרכו לשוב אל המצב הפראי, ונחוץ הדבר להספיק להם קמח ותורה, כי פרוע ההמון, ומצבו שם מזכיר לנו את מצב העם במדבר בזמן עשיית העגל. אל נא ישתדלו אחב״י האמערקאניים לתת להם דת מתוקנה ומגוהצה, כי לא תצלח, ישקדו נא על תקנתם בדת אבותיהם, כי רק הדת היא שמירה מפני אנארכיה וניהיליזמוס החוקר בחקירתו והחכם בחכמתו יפלסו דרכם ולא יחטאו, אבל ההמון לא כן, ואם אתם שוללים ממנו את הדת הרי הוא חוזר לתהו, פרידריך הגדול קרא אל שריו את קול הקריאה: „שאפפט מיר דיא רעליגיאן ווידער אינ""ס לאנד, אדער שעערט אייך צום טייפעלן״. זכרו זאת משכילי אמעריקא, ואם תחוסו עוד על האומללים ותשגיחו עליהם, השגיחו נא גם על סדרי הדת לבל יהיו לשממה ביניהם, כי עי״ז תגדלו חלילה כלב רע בתוך ביתכם על כל זאת תודה לנו גם העלמה הסופרת עממא לאצארום, הקוראים יתפלאו ויקשו לשאול „וכי דרכו של בועז לשאול בנשים?״, אבל ידעו נא קוראי הצפירה כי אשת לפידות זאת כגבר גבורתה ועל דגל בעלי ישוב ארץ ישראל תחשב. אילו ידעה העלמה הזאת מדה וקצב, אילו נזהרה ללכת בשביל הזה באמצע מבלי להתרחק אל הקצוות, כי עתה גמרנו עליה את ההלל הגדול כי עתה שמחנו שמחה שלמה על החזון היקר, כי עלמה עברית משכלת מושכת בשבט סופרים באנגלית צחה, ומחממת רשפי אהבה ואחוה לאומית בתוך לבבות אחינו אשר קפאו מקור וקרח אולם ערבה שמחתנו בראותנו כי גם הסופרת ההיא הפריזה על חמדה, ונאחזה בסבך השיטה הזרה הלאומית אשר אביה אמורי אמה חתית, מולדת חוץ היא ואין חלק לה בישראל, ובלכתה אחרי השיטה הזאת נתפתתה הנערה לאמר במאמרה האחרון, הלאום הוא עיקר והדת לא כלום, נשים דעתם קלות, אבל אתם הגברים עד מתי תעצמו עיניכם מראות נכוחות? עד מתי לא תדעו חק וגבול ותדחקו את הקץ! האם אתם מוסרים לעצמכם דין וחשבון ממעשיכם? הנכם מבעירים אש אשר לא תמצאו אחרי כן כח לכבותה. הנכם משננים לבני הנעורים: „אבדה נוחלה תקותנו אם לא נוכל לתקוע לנו יתד בקרב הימים בארץ כנען"". ומה יעשו הבנים שלא יחטאו, אם חלילה לא יקום דברכם ותקותכם לפי שעה ריקם תשוב? איך אתם מניחים על קרן הצבי את כל היהדות, וגם את התקוה הלאומית אשר בשמה תדגולו! זכר נא עמי מה היה בשנת ת״ר, כאשר רבים מבעלי הדמיון בושו ממבטם ויהפכו עורף לישראל, הלא הם נודעים בשם „ת״ר ניקעס״! חכמים הזהרו בדבריכם, סופרים לאט לכם! נדיבי קיוב רוצים להסיר את לב העם מאחרי הלוקסוס, ויקוו להשבית עי״ז את השנאה. נניח, שלא תשבות השנאה עי״ז אבל עכ״פ טובת הכלל דורשת את מיעוט הלוקסוס, והנה על הצעה טובה כזאת אתם משיבים תהא מונחת עד שיבוא אליהו בהנגיד האכזרי אשר בבוא אליו עני לבקש פת לחם צוהו לחכות עד סעודת לויתן! האם אין זה „טענו בחטים והודו לו בשעורים״? רעיון ישוב א""י הוא רעיון יקר ונכבד, אבל לא תפטרו בו את כל צרכי ישראל המרובים. זאת לא יבקשו גם הקולוניסטים מסאמארין בא״י, ראו כמה יגיעות יגעו מאתים איש טרם עלתה בידם לבוא אל הקולוגיא ההיא, זכרו כי לא אלמן התוגר מן הבאשיבוזוקים, מפקידים עלוקות. מפחות- אכזרים, ומה תצעקו מה תדברו אל בני ישראל ויסעו כולם בלי איחור?! זרו הלאה את הפתגמים הנפוחים האלה, אך עוררו את העם לאסוף נדבות בעד הקולוניסטים האומללים בסאמארין, ויצו ה׳ לכם את הברכה! קוראים נכבדים, החזיקו בימין אחב״י הקולוניסטים בסאמארין, הנה באה מהם קינה ותחנה אל הר״ר סאלווענדי, בת קול מנהמת כיונה הקול קול יעקב מרעיד בתקפו מיתרי לב כל איש ישר, אל נא תחכו עד אשר יחמלו עליהם הנוצרים חובבי אדם. הלא תדעו כי האהבה הזאת היא תלויה בדבר, שעפטסבורי ואנשי חברתו בלאנדאן שלחו עוד הפעם שמונים איש מלאנדאן לא""י. הם עברו דרך ברלין ועל אודותם יאמר מכ״ע יוד׳ פרעססע כי לבו נוקפו פן יש כאן דברים בגו. הנה הנוצרים אורבים אל אחינו לתפשם בשעת קלקלתם, אך לא כן המושלמנים בני אברהם והגד. הם מרגילים אותנו לתרומות ומעשרות ובכורים ולקט שכחה ופאה וכל שאר מתנות כהונה ומתנות עניים. וסבירא להו כהרמב״ם שאין יחוס כהונה בזה״ז, ולכן הם באים „במקום כהן"" לגבות את כל המתנות הנ״ל בעין יפה וטורפים מן הלקוחות כל מה שלבם חפץ (ראה הצפירה גליון הקודם). מי יודע אולי הם עושים במצות ראש כהני הדת המושלמנית השייך אל-איזלאם? הנה לדברי מכ״ע הערבי „הכיכת אל תרדשיך״ (נעתק במכ״ע עכא האשכנזי) נודע בעת להכהן הנ״ל כי קמה כת חדשה בין היהודים ברוסיא המאמינה בתקות הגאולה בדרך הטבע, והוא גלה את הדבר אל הממשלה, ומה היה עונה הכהן הנ״ל אילו ידע כי התקוה הזאת לא חדשה היא, וכל האנשים אשר יתפארו כעת בכבוד ממציאים ומחדשים הם מתקשטים בנוצות עתיקים, בנוצות שלומי אמוני ישראל וחכמי דור ודור (ירושלמי פ״ק דברכות דף ג׳. מד״ר שה״ש, מדרש תנחומא פ׳ דברים א׳, ס׳ הזוהר פ׳ וישלח, רמב""ן שה״ש על פ׳ האלף לך שלמה, הרד״ק בתהלים במזמור הללי נפשי, אברבנאל בספרו משמיע ישועה כ""ה. תוי״ט פ״ה דמע""ש), אבל כל הגדולים הנ״ל לא דחקו את הקץ ביד חזקה בדמיון נלהב, תמוה הדבר, אשר לא גלה כל זאת הצורר ראהלינג בספרו, אילו גלה זאת ראהלינג וספרו בא אל ממשלת תוגרמא, כי עתה בל״ס נאסרו כל הספרים הנ״ל מבוא בגבול תוגרמא, ואחב״י הוכרחו להלקות בחסר ויתיר את כל המקומות אשר בהם סכנה נשקפת לממלכת תוגרמא, ולהגיהם בדרך ההגהה של הד״ר גרעטץ שהגיה זה מקרוב בהעתקתו את ס׳ התהלים וכתב במקום נשקו בר — החזיקו במוסר, נקל לקלקל ולהגיה, אבל הכתובים לא יזוזו ממקומם ואותיות חדשות פורחות באויר של עולם הדמיון, ואם ישאל איש את הד״ר גרעטץ בעצמו איה מקום הפסוק, החזיקו במוסר, בטוחים אנו כי „לפום רהיטיה״ לא ימצא מענה על זה — כאשר לא תמצאו מענה, אתם קוראים נכבדים, אם נשאל מי היה משה ברוך אויערבאך? הבה נפתור לכם גם את החידה הזאת. בימים האלה הוצבה מצבה בבית מועד לכל חי לעדת ישראל בנארדשטעטטען, על קבר איש התהלה גאון מליצי אשכנז בערטהאלד אויערבאך, ובן אחיו ש״ץ ומ״ץ ושו״ב בעיר קטנה ההיא דבר על קברו, דברים אשר מצאו חן בעינינו יותר מכל הדרשות וההספדים שהספידוהו גדולי גואמי נאום באשכנז, חותם דבריו היה: בערטהאלד אויערבאך יצא. בבחרותו מעיר מולדתו לצקת מים על יד רבי גבריאל אדלער אב״ד במיהרינגען, ולמד תורה עד אשר נתעלה למעלת הבר, ומורהו קראהו רבי משה ברוך גם אחר אשר הוא שנה את שמו לבערטהאלד, הנה כן ינוח בשלום על משכבו רבי משה ברוך! האנטיסעמיטיזמוס דכאנבהלל את רוח בערטהאלד אבל לב העברי משה ברוך לא חדל מדפוק בקרבו עד נשימתו האחרונה״. אנחנו חפצנו לשאול את השאלה, „הנה בערטהאלד אויערבאך פעל גדולות ונצורות בגודל חכמתו למען אשכנז ולמען כל עולם ההשכלה, ומה עשה ר׳ משה ברוך?״ — אך משום יקרא דשכבי, אל נא נגביה למעלה ואל נעמיק שאלה, נאמר נא להספדן הנ״ל יישר כחך שגלית לנו את שם בערטהאלד אויערבאך, לקיים מה שנאמר: קראו בשמותם עלי אדמות (תהלים מ״ט י״ב). הוראדנא. בעיר הקטנה דאמבראווע נפתח זה שנים בית ספר לנערי בני ישראל ע״י החכם הנכבד ה׳ מרדכי יצחק קורליאנדסקי, וכבר בתקופת שתי שנים הראשונות היה הבית הזה לקרן בן שמן אשר פריו נתן בעתו. החברה מפיצי ההשכלה בפעטערבורג שלחה עזרתה בישע ימינה, ובמכה״ע פעט׳ וויעדאמאסטי (No 57 1879) פזרו תודה ותהלה להחכם הנ״ל. כן חלק לו כבוד הדירעקטאר שעל בתי הספר בפלך הוראדנא, וכבר הופיעה פעולתו של החכם הנ״ל על הערים הסמיכות יאנאווע, אמרור, וסוחוואליע, אשר התחרו ג״כ ליסד בית הספר כזה, ומקבלים שכר מהחברה מפיצי ההשכלה . החכם הנ״ל נתכבד זה מקרוב באות זכרון „מעדאליע"" של זהב על פתיל תכלת, בעבור חריצותו ועמלו לטובת ההשכלה חנם אין כסף. ועתה גמר בדעתו לספח אל הבית הזה מחלקה אחת ללמד מלאכה לנערים כנוצרים כישראלים. שר הפלך דבר טוב עליו אל חברת „תומכים לעובדי ובעלי מלאכה בפעטערבורג״, ונקוה כי החברה הנכבדה הנ״ל תקום על נדיבות לסעדו ולתמכו בזה והיו שוקדי בית הספר הזה לברכה בקרב עמם שמעון קאבאצניק ניעשוויען (פלך מינסק) 8 פעווראל. לקול שועת הקאלאניסטים בארץ הקדושה. המבקשים עזרה מכל תפוצות ישראל. התעוררו ראשי עדתנו, לקבו יסף כסף על יד מדי שבוע בשבוע מכל איש כפי ערכו; והכ הנקבץ יובא ליד הרב הגאון מו״ה יהושע ראבינאוויץ אב״ד דעירנו וישלח אל הועד של הקאלאניסטים, מי יתן וממנה יראו וכן יעשו גם בכל עיר ועיר, ואז יעבדו עבודת הקודש ברוב שמחה ויקצרו ברנה אלומותיהם דוב זאב פראסקאווסקי. פאניעוועז, מקרב לבי ולב בני עדתי הנני נותן תודה וברכה לאחינו אנשי חסד עיר מאסקווא וזאגער ואיקסט וקיפישאק בשנה העברה, אשר לא עמדו מנגד אידנו ושלחו לנו עזר בצר. בעת אשר מטה ידינו ותש כחנו, כי זה פעם שלישי אשר שפך ה׳ חמתו באש עברתו על עירנו העלובה — ישוב לרחמנו ולא נוסיף לדאבה עוד — והכותב אשר מהר אז להודיע מאסוננו בשערי הצפירה, גם החצי לא הגיד, כי כחמשים בתים וחמשים חנויות ויותר ממאה משפחות גרים אשר דרו שם נשאר באין תומך, ומה דאב לבנו בראותנו בית מקדש מעט, אשר היה למשיב נפש איש ישראל, נהפך למשואות, וחיל אין להקימו! ועתה עתה! ת״ל בעזרת אנשי החסד קרבנו אל המלאכה, וכעני נעשיר, כרפה כחזק, איש את רעהו יעזור ותקוה נעימה תציץ לנו, כי תחזור העטרה ליושנה, ולרוכב ערבות נשא את לבבנו, כי יכונן מעשי ידינו, וברכה ישיב לאנשי חסדנו, כי לא זרעתם על צורי חלמיש, כי גם בני עירנו יודעים רחם, ועל כל צרה שלא תבא לא עמדנו מנגד, ולא קפצנו ידינו מכל צר ומצוק כאשר עתה יביטו עלינו בלב קר, ושמות המתנדבים יעמדו לברכה בשערי הצפירה, (לא מצאנו מקום לפרש שמות כל המתנדבים נדבתם, ויהי כבודם ברוך. המו״ל), יהיה זכרם לטוב ויזכו לראות בנחמת ישראל. כעתירת החותם, ידידו מוקירו כערכו אלי׳ דוד ראבינאוויץ תאומים החופ״ק הנ״ל חרם."
021-HZF-1883-03-06-001-10057_toc_7,תעודת הכשר על קמח של פסח," תעודת הכשר על קמח של פסח הנטחן בעיר ראדזין, המשומר בשמירה מעולה משעת טחינה. כאשר נודע ענין הטחינה בקמה של פסח שנצרך שמירה בדקדוק עצום, שרק בהשגחה גדולה ומיתון רב, יוכל הקמה להשמר שלא יתחמם בעת הטחינה, כי על ידי החימום יעלה זיעה ויתדבק הקמח לחתיכות בצק בדופני האיצטרובל שסביב האבנים ומהם יפלו לתוך הקמה, כן כאשר נתחדשו הכלי נפה וכברה הסובבים בעגולה (צילינדער), ועל פי רוב נקל להם לעשות סילונות השאיבה להעלות הקמח למעלה על ידי סילונות חשאיבה (עלוואטארין) ולא רק ברחיים של קיטור יעשו עלוואטארין, אף ברחיים של מים ושל רוח. והיתרות (בענדער שכלי השאיבה תלוים בהם הם מעשה אורג וחורי, ובהעלות קמח רק דרך הסילונות א״א שלא יזיע, ותמיד נעשה התיכות בצק ונדבק בדופני הסילונות ועל היתרות וכלי השאיבה ונופל לתוך הקמח ויז בזה חשש כשיגיע ללישה יתערב הזיעה שהוא מי פירות ומי הלישה ותערובות מי פירות ומים ממהרים להחמיץ, וכדאיתא באו״ח (סי' תס״ב ס״ב) שאין ללוש בהם לכתחלה, ולכן הנני מעיד על הקמח הזה שהחטים נבדקו בדיקה גמורה ומעולה ויפה, שהם כשרים ונטחנו בשמירה עצומה, ומעת שנעשה קמה לא עבר דרך הסילונות, וכלי הנפה וכברה שברחיים הם מיוחדים וחדשים לחג הפסח (כי הרבה מקילין בזה באמרם שניקור הרחיים לא נזכר בש״ע רק למנהג ולא לדין, ובאמת בעת שנתחבר הש״ע עוד לא היה ערוכים כלי נפה ברוב רחיים, וכל אחד היה כובר ומגפה בביתו לנקות הסובין, ובאמת בלי נפה וכברה אינו מועיל בהם ניקור כמבואר בש״ע או״ח (סי׳ תנ״א ס״יח) שבכים של רחיים אינו מועיל ניקור), ולכן כל הקונה מקמח הזה יהיה נכון לבו בטוח שאוכל מצה שמורה משעת טחינה. באתי על החתום יום ה׳ טו״ב שבט תרמ״ג לפ״ק, ראדזין. גרשון חנוך העניך בהרב הגאון הקדוש מאיזבצא זללה״ה הקמח הזה נמצא למכור בעיר ראדזין, ובווארשא ברחוב גרזיבאווסקי No 22 אצל ה׳ ווייסבלאטט, תחת השגחת הנאמן ר׳ משה אהרן דעגענשיין"
021-HZF-1883-03-06-001-10057_toc_8,," ספר המלים. קונקורדאנציא החדש (בתבנית אקטאף יפה ומהודר מאד) האוצר כל המלים הבאים בספרי קדש בשמות ופעלים גם מלות בכל נטיותיהם למיניהם איש איש על דגלו ושרשו. ומראה כל מקומות המצאם בתנ״ך. עם פתרון הוראותיהם בכלל ובפרט. — מחירו „על נייר מובחר"" עם פארטא 2 רו״כ. החפץ בו יפנה אל: . Гельблъ, Варшава. Мурановская № 23."
021-HZF-1883-03-06-001-10057_toc_9,," אתכבדה להודיע בזה, כי גם בשנה זו החילותי לטחון קמח על פסח ברחיים הקיטורי אשר לי בפה אשר הוכשרה עצהיו״ט, ויטחן בהשגחה נא הובינת נעלה מחטי חורף ולא הלכו על פני המים, וכל החפץ יוכל לפנות אלי עפ״י האדו הרשומה מטה, וישיג קמח טוב ויפה ובמקח השוה עם הכשר מהגאב״ד דפה, וגם אשלח בחינות ממיני הקמח שיהיו למכירה לכל דורש אהרן היילפערין ממעזריטש .Aрову Галерну Мендзиренъ Слекоя губ אדרעססע"
021-HZF-1883-03-06-001-10057_toc_10,," הקמח לפסח מן הרחיים אשר בזעגרזשע הנודע מאז ליפה ומשובח במינו ומחיר מועט לפי הערך, ונעשה בכשרות גמורה בהשגחה ושמירה מעולה עצהי״ט, ועתה נתוסף תיקון חדש הנקרא (האך דרוק אספיראציאן פיר מיהלגאנגע). המוציא כל החמימות מהקמח ביציאתו מתחת האבנים בלי להשאיר שום לחלוחית אל העלעוואטארען, וכמו שיעידו עליו הרבנים בתעודותיהם,  הסוחרים הקונים החפצים לבוא בברית זו״מ, יפנו בטובם אל הקאנטאר של הרחיים מן זעגרזשי סטאניסלאוו קראפיווניצקי בווארשא רחוב לעשנא 40a , או אל הסוחר של מיני קמה. No 3 ב׳ קראטקע, ווארשא רחוב נאוויווינארסקי . St. Kropiwnicki, Warszawa Leszno No 40a. B. Kratka Nowowiniarski No. 3."
021-HZF-1883-03-06-001-10057_toc_11,," השתיה כדת! שפירט וליקער של פסח להתודע ולהגלות לכל סוחרי י""ש בארצנו ובארצות אחרות, כי להנחיל אוהבי ""ש לי שפירטוס של פסח, מבחר וטוב, מן פאטיקא של צוקר הכשר לפסח דעסטיללירט גם על .90 גראד, זך ונקי ומצוין בריחו הטוב. גם כל מיני ליקער פורסם כבר תוצאות בתי חרושת היו״ש של פסח, טוב, ערב ומועיל כפי שנודע שלי לשם ולתהלה בכל הארץ, וכל זה בכל מיני הכשר, כראוי ונכון לחג הפסח כפי הוראת והוראת רבני המו״צ רפ״ה, אשר עדותם נאמנה מאוד, כי הכל נעש משמרת למשמרת ע״פ שימת עינם ובדיקתם ובקרתם המובהקה, כמעט מדי יום שמרתו יעמוד במקום המעשה, החוקר ביומו. גם משגיח נכבד מיוחד מצירם על מ שרים ודש, וכי עושי המלאכה אנשים כל בודק בשבע עינים ליתרון הכשר על טהרת המה, יראים וחרדים, זהירים וזריזים בכל חוקי הפסח, פרטיהם ודקדוקיהם כד״ת גם י""ש לי רב משנים הקודמות. וכל איש טוב ומתוקן ישהרונני בפאדוואל שלי בחצרי דור משה ליפסקי ברחוב ווילנער פה ווילנא שנת תרמ״ג."
021-HZF-1883-03-06-001-10057_toc_12,," צור בעאכטונג פיר קאלאניאל אונד צוקקערבעקער  וויד בעקאממען פאן דען הויפט קוועללען בעזפעסקעס ראזינען, זיסע אונד ביטערע מאנדלען, שאפטאלע, עטצ׳ פרייזע מעססיג, צו בעציהען זאוואהל אנגרא פארטיען אלס איינצעלנע זאקע. אין טראנספארט קאנטאר דער געברידער טיטונאוו עט קאמפ׳ נאלעווקי הויז מאחאטקין נומר 9 Въ Гранснортной Конторъ Вр. Л. В. Гутуповихъ и Кони Варшава, Паломъ Махоткина № 9."
021-HZF-1883-03-06-001-10057_toc_13,," בקשת אשה עגונה טשעכנאווצע זה כשש שנים עזבני בעלי עם שלשת ילדי. בראשונה קבלתי ממנו כתב מעיר „קישינוב״, שהוא נוסע לקאמעניץ פאדאלסק אח״כ שמעתי שנסע לעיר בוקארעסט״, ובאחרונה ראוהו בעיר מעוריטש אשר בפולין. ואלה סימניו: שמו מאטיל ב״ד שלום רויזין יליד אסטראווע בפולין, שנותיו כעשרים ושמונה, קומתו ממוצעת, פניו ארובות, שערותיו צהובות (בלאנד), עיניו אמוצות (גרויע), זקנו קטן ועל לחיו האחת יש לו צרבת (בראדאווקע). כל היודע שמץ מנהו נא להודיעני, ע״ש אבי או ע""ש הרב בפה, ומלבד שכרו מאת בעל הגמולות, יקבל האיש המודיע ממני עכנאווצי פלך הוראדנא. פרס 25 רו״כ. נענטשע בת ר׳ איטשע קאפלאן בעיר ט כנים דברי האשה, הק' יעקב יהודא העליר תופ""ק הנ""ל"
021-HZF-1883-03-06-001-10057_toc_14,," זה כחמשה שבועות נסע בעלי מפה לטיראספאל לנסוע משם לאדעסס ובדרך נסיעתו לקח עמו מאחדים מיושבי עירנו מיהודים ומנוצרים פתקאות ושטרות לגבות עבורם מעות בטוראספאל לערך שמונה מאות רו״כ, מני אז ולא נודע שום דבר אודותיו, וזה שבועיים השגתי מכתב ממנו מהאמבורג שהוא יוצא לארץ החדשה, אבל נודע לי כי נשא אשה באור בריסק ליט׳ ונסע עמה לביאליסטאק, ואנכי נשארתי עם ששת ילדיו בחוסר כל. בפאספורט יהושע בן חיים שלמה וואלערשטיין, שנותיו לערך י״ב, קומתו ממוצעת, שערות ראשו וזקנו הקטנה שחורות, תואר פניו אדום אופל (טינ ויט) עם גמות (גארבען) אחדות, עיניו בהות, ולפעמים גם כלי מחזה ילבוש עליז  האינ מלאכתו כותב בקשות לשופטי השלום, מלבושיו כפי רוח הזמן, כל היודע ממנו דברי האשה העזובה באסי וואלערשטיין לי ע״פ האדרעססע שלמטה. .Въ г. Цубоосары ерс. губ אדרעססע"
021-HZF-1883-03-06-001-10057_toc_15,," קמה פסח ומכשרה גם לאוכלי ישן 4 זארטין מובחרים. ית הכשרות בהכשר הרב הגאון בפינסק יעמידו מהרחיים של האחים לוריא מפינסק ע״י מסלת הברזל, בוואגאן מכוסה בכל עת ולכל מקום שידרוש הקונה זים ולים מאד. Вратва Лурве, Пинскъ האדרעססע"
021-HZF-1883-03-06-001-10057_toc_16,, איש עסטרייך היודע הטיב עברית- אשכנזית וחלק גדול מחכמת השיעור מבקש תלמידים. האדרעססע אצל המו״ס א' צוקקערמאן
021-HZF-1883-03-06-001-10057_toc_17,," עכטע זיידענע שוויצער מיללער נאזע. פיר מיללער, עמפפעהלט A. S. Wachholder Warshau Nalewki 3"
021-HZF-1883-03-06-001-10057_toc_18,," משתקע אני בפאריז והנני מקבל עלי ול בקט מכל קצוי ארץ קאמיסיות שונות כ להוציא או להביא סחורות ע״י בתי מסחר כנהוג, ואדרש לכל שואלי במכתב חפשי ובצירוף 3 רו״כ. ראה הצפירה (44) Abram Constantinowski, Paris. г de Seine 63."
021-HZF-1883-03-06-001-10057_toc_19,," מחיר הספר „אוצר מכתבים וספורים"" עם המשלוח 50 קאפ׳. וכל המוסיף וכו כי מחירו קדש להפאנד שנתיסד ע״י השר ש. פאליאקאו אדרעססע של המחבר о. В. Pозенбергъ. Саловая ул. л. No. 42, въ С.-Петербургъ."
021-HZF-1883-03-06-001-10057_toc_20,," גלוי לכל. יש תחת ידי סקלאד (עססיג עססענץ) מן 80 עד 100 גראד, ויכולים לעשות מן א׳ קווארט 40 קווארט חומץ טוב בטעם וריח, גם יש לי עססיג עססענץ של פסח בהכשר רבנים המקח בעד כל פוגט 42 ק׳, והרוצה  ע ישלח א׳ רו״כ על אדרעס שלי ג פרו С. З. Кучинскiя. въ Влоцлавскъ Варшавск. губ."
021-HZF-1883-03-06-001-10057_toc_21,,"  תחבולה לעשות חיל יש לנו למכור תמצית חומץ 80%, (עססיג נץ) אשר מוכשר לה ת חומץ טו אשר יערב עם 35 חלקים מים. נגד שלו של 70 קאפעיקעס (בפאסט מארקין) ישיג כל מבקש פראבע Люблинеръ и Конъ Влоцлавекъ, Варш. губ. .  הרביעי פראנקפורטער עססיג-עסענץ אין הארט אונד אין פלאשען, צו בעקאמטע בייא מ׳ וויסקאטש, ווארשא פראנצישקאנער 10 № , אים הויזע קאפטאלס"
021-HZF-1883-03-06-001-10057_toc_22,," שאלות ותשובות בנומר 6 במכתב מעיר מישיניץ נפל טעות וצ""ל וכן „אינם"" בני ברית, לה׳ מ״מ יעיין בשו״ס גליון להסופר מקאוונא בנומר הבא. לה׳ סארנ' תשלומי המודעות ידוע, והקודם קודם"
021-HZF-1883-03-06-001-10057_toc_23,, אדרעססא שלנו Редактору газ. ГАцьопрA З. Слонинскому Варшава S. Sionimski WWarszawie. Dzika No 254.
