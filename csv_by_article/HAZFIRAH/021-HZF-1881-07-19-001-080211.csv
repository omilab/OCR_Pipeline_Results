article_id,headline,text
021-HZF-1881-07-19-001-080211_toc_1,, CK ברוסיא ופולין.  השולח במוקדם לשנה 5 רו״כ.  אל לחצי שנה 2.75 רו״  לרבע שנה 1.50 רו״ל. 8 רב ביתר הארצות 20 פראנק. באמעריקא 5 דאללאר.  C
021-HZF-1881-07-19-001-080211_toc_2,, K מחירו באשכנז: 14 רייכם מארק לשנה. בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. K
021-HZF-1881-07-19-001-080211_toc_3,"מכתב עתי משמיע חדשות בקרב עם י שרו ן , מ...","    מכתב עתי משבוע חדשות ררה הממלמרר בקרב עם ישרון, מכל הדברים העם בעלגי המדינות, לי דברי חכמה ומדע, ידיעות הע והטבע יוצא לאור אחת בשבוע, מאת חיים זעליג סלאנימסקי."
021-HZF-1881-07-19-001-080211_toc_4,תוכן הענינים," תוכן הענינים דברי הימים. הצופה לבית ישראל דורש לציון מאת שפ״ר בעלץ. וואדיטארקיליע. נויארק.. ידיעות העולם והטבע. רועי רוח מאת ה׳ פערלא, ידיעות אחרונות. הודעות. שאלות ותשובות."
021-HZF-1881-07-19-001-080211_toc_5,דברי הימים," דברי הימים שלשה המה הענינים הממלאים את חללו של עולם המדיני בימים האלה: אחרית דברי הסכסוכים אשר פרצו בין נסיך בולגאריא ורבים מקרואי העם נוצרי תורת המדינה, מרידת אלגיר והתקוממות שבטי הערביאים באפריקא הצפונית על הצרפתים אשר פרצו בעקבות מסע טונים, ותנועת הבחירות הממשמשות ובאות בשתי הממלכות האדירות היושבות בלב אייראפא, אשכנז וצרפת.  קוראינו יודעים את המחשבה אשר עלתה על לב הנסיך אלכסנדר מושל בולגאריא זה ימים וחדשים, להחליף ולהמיד את תורת המדינה, לחזק את ממשלתו ולהקטין איפת זכותי העם חירותו. באופן אשר שבע שנים יהיה הוא המושל לבדו בממשלה בלי מצרים, ואחרי כן ישים תורת המדינה לפני הבולגארים, כאשר ימצא הוא—הנסיך—נכון לפניו. הסכסוכים הלכו הלוך ורב והמהומה בארץ כמעט הגיעה למרום קצה עד יום ד׳ העבר (13) 1 יולי, שבו בא הקץ אל כל הטענות המענות, ועצת הנסיך קמה להיות הוא השליט לבדו על העם אשר הרכיבו אותו אלוף לראשם. אחרי אשר הרבו הנסיך וגבר עמיתו הגענער עהרענראטה להכריע את הבולגארים לחפצו, באמצעים גלוים ונסתרים, ואחרי תתו פקודתו לפקידי הצבא הרבים אשר באו מחו״ל, להטיל אימה יתירה על בני העם, להכביד אכפם עליהם ולרדות בם בעת הבחירות ברצועה ומקל, לאמר להם: כזה ראו ובחרו עלתה בידו להוציא לפעלה בחירת רוב הנבחרים המסכימים לעצתו בדבר שנוי תורת המדינה. הן אמנם על פי חוק ולא יעבור בחוקי הארץ אין ביד הנסיך לעשות שנוי עיקרי בתורת המדינה בלי הסכמת שני שלישי קרואי העם בהאספה הגדולה, ותשעה גלילות בחרו במספר מהליבעראלים מתנגדי הנסיך, אך בדבר פיו נתבטלו הבחירות האלה, ויד שרי ופקידי הצבא היתה בעם להבינם דעת, כי יבחרו באנשים המרוצים להממשלה. ביום ג׳ העבר נקבצו באו יותר משלש מאות איש קרואי העם הבולגארי אל העיר סיסטאווא היושבת על נהר דאגויא. ביום הזה תקעו אהליהם מסביב לעיר, והאניות העומדות על הנהר הנזכר, גדודי צבא רוכבים ורגלי עם כלי מפץ לרוב, וחבל הטע״ג היה מתוח מבית האספה אל מקום תחנות אנה״ח ומשכן שר המלוכה עהרענראטה, להיות עתידים לתת מורך בלב הנאספים אם יזידו ללכת בקרי עם הממשלה. בכל העת הזאת אוה הנסיך למושב לו את העיר ווארנא על הים השחור, ומשם שלח פקודתו אל כל קצות ארצו, ביום ד׳ העבר בבקר הופיע הנסיך אל סיסטאווא על פתיחת ונעילת שער בית אספת העם ביום אחד, כי מראש היתה מנווה וגמורה בסודו, לשום לפני הנבחרים את תנאיו, אשר על פיהם יאות להשתמש בשרביט ממשלת הארץ, בשאלה אחת: הן או לאו, ואם אך ירכינו באי כח העם בראשם, ויאמרו: הן, יתיר אגודתם לעצור לבדו בעם במשך שבעת השנים הבאות. ראו זאת הליבעראלים ויבינו כי לשוא כל עמלם ולריק ייגעו להפר עצתו, ויצאו ביום הזה מן הארץ, ולפני צאתם הודיעו גלוי לכל בני העם הבולגארי, כי אספה כזאת איננה נחשבת בעיניהם כבאה בכח העם ודוברת בשמו. בבוא הנסיך אל סיסטאווא, קבל פני הכהן הראשי להאמונה הפראוואסלאווית בבולגאריא עם צירי הממשלות האדירות, וירבה להבטיח, כי במעשהו זה לא היתה כוונתו. בשביל פניה עצמית והרדיפה אחרי כבוד מושלים בלי מצרים, אך טוב העם היה תמיד לנגד עיניו, ורק למענו יעשה מעשהו גם היום. הדבר בא לפני האספה הגדולה, וברגעים אחדים נודע מוצא דבר בלי כל וויכוחים עם טענות ומענות. כמעט כל קרואי העם נתנו תוקף לחפץ הנסיך, ועצתו קמה, חיש מהר ננעלו שערי האספה הותרה אגודתה. בו ביום הוציא הנסיך אלכסנדר מכתב גלוי להודות לקרואי העם, על שומם מבטחם בו. בהספר הזה יתאמץ מושל הממלכה הצעירה הזאת, להמתיק בפי בני עמו את הפלפלא חריפתא הזאת, בשנוי תורת המדינה והגבלת חוג זכותי העם, יבקש את מתנגדיו להשליך את כל הנעשה בים הנשיה, יבטיח כי מעתה ישוב לשוש עליהם לטובה והכח והתעצומה אשר נתנו לו היום, לא יתהפכו בידו לרועץ לחירות העם וזכותו, וינחמם, כי גם עתה בהיותו המושל לבדו בארץ לא יעשה דבר בלתי אם שאל את פי נבחרי העם, כהנה וכהנה יוסיף הנסיך להבטיח את הבולגארים בדברים טובים ונחומים. והנה אף אם קם ונהיה חפצו היום, הנה עוד רבים מטילים ספק, אם תהיה יד לפעולתו, ואם תכון בידו ממשלתו החדשה לאורך ימים, כי רבו מאד הנרגנים בסתרי אחליהם על מעשה הנסיך, ותלונת טובי העם רבה עליו. בכלל נראו בעליל כי לא מדעת עצמו עשה הנסיך מעשהו וכי ידע כי יש לו על מי להשען, ולא לבד ממלכות אייראפא היו למשען לו, כי אם גם תוגרמא החזיקה על ידו, ויהי לאות כי אסרה על הבולגארים ברומעליא המזרחית להתאסף לאסיפות בהמון רבה ולדרוש בגנות הנסיך, ובאמת אך טוב לתוגרמא ממעשי הנסיך אלכסנדר, כי מעתה תהיה לה מנוחה מהבולגארים היושבים בארץ ממשלתה רומעליא המזרחית, החיים על פי תורת מדינה מיוחדת (אויטאנאמיע) וחוקי חירות, אשר לא יוסיפו לנסות דבר אליה, לפרוק עול מלכותה מעל צואריהם למען התאחד את אחיהם יושבי הנסיכות. בדבר מסירת מחוזות הגבול מתוגרמא ליון וקץ הסכסוכים בבולגאריא, תחדל השאלה המזרחית לעלות על שפת לשון יודעי העתים ותנום שנתה ירחי מספר, עד אשר יבוא יומה ותתעורר שנית ברוב כח להחריד שנית את עמי וממלכות אייראפא ודברי הצרפתים באפריקא הצפונית יגעים מאד. ועוד יעברו עדן ועדנים טרם ימישו את צוארם מן הרעה אשר הביאו עליהם במסעם לטונים, כל שבטי הערביאים שוכני ארצות החוף הדרומי אשר להים התיכון, מטונים עד קרן צפונית מערבית מאראקא ועד נאות מדבר סאהארא נעורו היום ברוח קנאה הדת אשר מסך עליהם נביאם וגבורם בן עמימא, להתקומם ברוב אונים נגד הצרפתים הבאים בגבולם. כפי אשר הודענו בשבוע העבר יצאו מצרפת אניות מלחמה נושאות חיל וצבא רב עם כלי מפץ הרבה מאד, לגשת אל חופי טונים גאבעס וספאקס וללכדם, ולהבקיע משם אל העיר פיני מצודת משגבו של גבור הערביאים בן עמימא. זה עשרה ימים אשר הצרפתים נגשו אל העיר ספאקס להרעים עליה מכלי המפץ, וכבר נתצו את כל חומות העיר ההיא ומגדליה ועוד לא מצאה ידם לעלות אל היבשה, כי הערביאים התבצרו ברוח גבורה יתירה וכדורי הצרפתים אליהם לא יגיעו, העיר ספאקס היא אחת ערי המסחר היותר נכבדות באפריקא, ורבים מבני אייראפא מתלוננים על הצרפתים אשר החריבו את עיר רוכלת עמים זאת בימים אחדים לפני הרעם יצאו מן העיר כל בני אייראפא היושבים עמהם גם שמנה מאות משפחות מאחב״י, אשר חשו מפלט למו בבירת הארץ טונים מכה״ע La France מודיע, כי נמצאו בספאקס בריטאנים ואיטאליאנים מחכמי תכסיסי מלחמה המנהלים את הערביאים בעצתם ללמד ידיהם לקרב ולחזקם, כי יעמדו בקשרי המלחמה נגד צרפת, כי רבה מאד קנאת הבריטאנים והאיטלקים על הצרפתים העושים חיל באפריקא בין כה וכה ובן-עמימא יצא מאת מצודתו פיני, ובראש גדודיו שוט בארץ לארכה ולרחבה וירגיז את צבאות צרפת, גם ישלח ודו בבזה לבוז ולשלול את מושבות הספרדים והצרפתים והמהומה הולכת וגדלה; וגם בצבאות טונים אשר גלוו אל הצרפתים בתור בני ברית נמצא קשר, וכאשר החלו הערביאים מספאקס לירות על הצרפתים וימיתו אחדים מהמה, הרעו הטו- ניסים בתרועת שמחה ויקראו הידד, אמנם המוגע היותר גדול אשר לא יתן להצרפתים לעשות שפטים באנשי חרמם, הוא החום הלוהט בערבות אפריקא אשר ישים מחנק לאף האיירא פאים הבאים שם, ולכן אזלת ידם לעמוד במערכה, ורק בקרוב ימי הבציר יחלו להגיח אל פנים הארץ, עד כה וכה וההכנות הולכות ורבות, נציב הארץ אלבערט גרעווי אחי הנשיא כבר הניח פקודתו ובמקומו בא שר הצבא סאססייער, איש אשר רוח כביר בקרבו, לעשות נקמות בהמורדים הפראים, וראשית מעשהו היתה להביא עוד עשרים אלף איש חדשים ארצה אלגיר, ויגמור אומר לבצור רוח המתקוממים ולשדד רבצם. אך תוגרמא עודנה עומדת במרדה וכאז כן עתה תוסיף לחמוס מזמות במדינת טריפאליס לפלס משם חמס ידה לחזק את בן- עמימא והעם אשר ברגלו, לקראת המלחמה את צרפת, וכהניה עושי דבריה תשלח בכל הארץ לעורר קנאת הדת ולהעביר שמועות שקר כי נגפו הצרפתים וינוסו משדה המערכה. סוף דבר מהמעשה הזה נראה, כי ידי נסיך הברזל היו באמצע, להסית את תוגרמא בצרפת ולהטרידה בטרדות מלחמה את הפראים, למען תסיח את דעתה ממחשבות נקם ושלם להאשכנזים משאת נפש הצרפתים ושיחם והגיונם כל היום. ביום ה׳ 14 יולי העבר חגגו חג רעש מצודת הבאסטיללע ברוב פאר והדרת עם, החג הזה הוקבע עתה לחוג אותו בצרפת מימים ימימה, וזה שלש שנים, מיום אשר התחזקה הרפובליק בארץ קיימו וקבלו עליהם הצרפתים לעשות יום 4 יולי ליום שמחה ויום טוב בכל שנה ושנה לזכר היום אשר בו נגדעו בריחי ברזל, וממשלת זדון ועריצים כלתה מן מארץ ביום הזה לפני תשעים שנה. לפי הידיעות האחרונות. הניח שר הגדוד הצרפתי ברו- נעטיער מהעיר ענביידי לעומת קרן מזרחית צפונית אלגיר, ויתנפל על מהנה בן עמימא ויפל ממנו רב, וכל הערביאי העומדים תחת פקודתו נסו מנוסת חרב והצרפתים רודפים אותם על הדרך העולה אל העיר מעדריססא בנגב הארץ. אניות נחושה אשר לצרפת נגשו אל העיר הבצורה ספאקס. הסולטאן נענה לבקשת הדיפלאמאטיא האייראפאית ויקל עונש הפחות והסגנים הנדונים, ממיתה לעבודת פרך כל ימי חייהם, ביניהם נמצא גם החכם המדיני מיטהאד פחה. הנדונים האומללים לא יכירו טובה למצוקי אייראפא בגלל החסד הזה, כי נודע הדבר אשר עבודת פרך בתוגרמא היא רק מיתה מארכת ע״י יסורים קשים, ויותר נוח היה להם לו נגזרו כרגע מארץ החיים. נשיא הרפובליק בארצות הברית אשר באמעריקא הצפונית הגענעראל גארפיעלד ישוב לאיתנו ויש תקוה כי בימי מספר יתרפא מהמכות אשר הוכה בידי הרוצח גיטא לשמחת כל ישרי לב בשני חלקי התבל, אשר מרה נפשם על רציחה איומה כזאת והתנקשות בנפש ראש האזרחים בארץ הדרור והחופש. ריב לאומים אשר פרץ באוסטריא לפני שבועות אחדים הולך וחזק. האשכנזים והסלאווים מתמרמרים עתה איש אל אחיו בחמה שפוכה ושנאה נצחת, מלחמת אגרופים אשר פרצה בין הטשעכים והאשכנזים בפראג בירת באהמען חדלה היום, אך מלחמת העט והלשון בבתי מדרש החכמה ובבתי ועד העם תלך הלוך וגדל. בכל עיר ועיר יתגודדו שני העמים לאגודות אגודות, להתיעץ איך לצרור איש את אחיו. כעת נשמע כי הפולאנים בגאליציא נתנו ידם אל הטשעכים, ואליהם גלוו גם האשכנזים מבעלי הימין הקטולים האדוקים, וחפץ כולם לשום קץ לממשלת האשכנזים באוסטריא. נציב מדינת באהמען הוסר מפקודתו ותחתיו נשלח שר הצבא הגענ׳ קראוים (מזרע היהודים) שאינו בן שני העמים, ואיננו נוטה ביותר לאחד מן הצדדים למען תמצא ידו להשביה שאון לאומים ולהסיר מעל אויסטריא סכנת מלחמת האזרחים, לאסון הממלכה כולה. יום הבחירות החדשות באשכנז, עוד ירחק חוק. עד היום לא הודיעה הממשלה כלל למתי תקבע את הבחירות החדשות, ועתה נודע הדבר כי הזמן האחרון הוא ראש חודש אקטאבער, אולם מלחמת הבחירה כבר נפוצה בכל הארץ. הדבר היותר מפליא בהבחירות הנכחיות הוא, כי אחב״י עלו על שפת לשון אוהב ואויב. הנסיך ביסמארק הסיר את המסוה מעל פניו ויקרא אל כל בעלי הכתות השונות מן האוחזים בנושנות, להרחיק מקרבם כל שנאה ותחרות ולהתאחד תחת דגלו, ואת הנטיסעמי- טיזמות או שנאת היהודים ישימו על נם, השנאה לעם ישראל היתה לחבל המקשר את כל מורדי האור ושונאי החירות לאגודד אחת. ביום ד׳ העבר דרש ברבים אחד מראשי הכת הקאנסער- וואטיווים החפשים הבאראן זיידליץ, דרשות של דופי נגד היהודים מלחמת הבחירה נראתה ביתר שאת בברלין בין הקאנסערוואטיווים עם האנטיסעמיטים הנלוים אליהם וההולכים קדימה עם כל טובי העם אשר לבם טוב אל היהודים, ביותר כבדה יד ביסמארק על הסאציאל דעמאקראטים. וגם העיר לייפציג ואיזה גלילות אחרים בזאכסען באו במצב המצור ונשלחו משם הסאציאל-דע- מאקראטים, אך בכל זאת בהגיע תור הבחירות אל בית הנבחרים בזאכסען בשבוע העבר נבחרו מקרבם שני אנשים, דבר היהודים היה גם לסלע המחלוקת בין הקאטולים, מקצתם נוטים בדעתם אל האנטיסעמיטים, אך רובם עם אלוף הכת ווינדהארסט בראשם והפולאנים מהרוכסות פאזען, לא יאבו לשית ידם עם שונאי ישראל. מזה נראה עד היכן הדברים מגיעים, וכל איש המתבונן למפעלות העת האחרונה באשכנז ויתר ארצות, יכיר יודע כי ממוצא דבר הבחירות באשכנז יצא משפט בית ישראל באייראפא התיכונה והמזרחית, לשבט או לחסד ימי השבוע העבר לא הביאו לנו כל חדש בעקרי שאלת היהודים העומדת על הפרק בארצנו עתידות בני עמנו ומצבם במדינה עודם חבושים בטמון ומעולפות בצעיף הסוד וההסתר וממקום גבוה עוד לא נראה אף רמיזה קלה הנכונה להפיץ אור חדש על אחרית וסוף השאלה הזאת, מלבד להג השאננים במכ״ע ושאונם הרב, אשר כבר נוכחנו לדעת, כי המה דברי חדודים הנאמרים משפה ולחוץ, ואינם שוים להלאות בם נפש הקוראים ולהכאיב לבותם. לעומת זה רבו המעשים המפיצים אור על פני ההווה והעבר החדש עמנו, ואותם נעביר לפני קוראינו אחד לאחד למצוא חשבון ודעת דברי ימי שני חדשים האחרונים: מכ״ע קוריער ווארש׳ (No. 148) מודיע כי דבר יצא מאת שלטון המקום בקיוב אל פקידי בתי נתיבות ותחנות מסלות הברזל, להודיע „בדיוק"" מספר היהודים העוסקים במו״מ ע״י תחנות המסלות, ולבאר את תכונת עסקיהם ומעבדיהם, ולהרחיק משם את כל אלה שאינם בני המקום וילידי העדה אשר בה תמצא תחנות מסלת הברזל. והפקודה חזקה על פקידי הפאליציא בקיעוו, כי ירחיקו מן העיר את כל היהודים שאין להם זכות לגור שמה. גם סוחרי גילדע שניה או בעלי מלאכות אשר מלאכתם אינן בכלל האומנות האמתיות, וכל יהודי אשר ישאר בעיר או יחזור לבוא שנית אחרי צאתו משם ענוש יענש לשבת במאסר משך ג׳ חדשים, או ישלם קנס כסף 300 רו""כ. ע״פ הידיעה הבאה בהקוריער ווארש׳ מיום (14) 2 יולי נתנה ארוכה אל היהודים יושבי העיר נאוואטשערקאסק במחוז הקאזאקים דאן, לשבת שם עד יום 1 אויגוסט, וביום הזה עליהם לעזוב את העיר בלא שום דיחוי ואיחור כלל וכלל מכ״ע „ראזסוויעט"" (N. 26) מודיע, כי גם במאסקווא נבחר ועד מאת יועצי חברות בעלי המלאכה לברר את משפט הישיבה אשר להיהודים, ואלה שאינם עוסקים במלאכתם בתמידות ישולחו מאת פני העיר ביחד עם אלה שאין להם הזכות לשבת במחוזות רוססיא הפנימית. במכה״ע הזה מביא בשם הקוריער ווארש׳, כי הפקודה הזאת תתפשט גם על יתר הערים הגדולות ברוססיא. מכ״ע נאלאס מודיע מיום השבת העבר, כי שופטי הצבא בעתותי הקרב ( .Вoen. пoл) באו ליעליסאוועטגראד לשפוט את האכר סמיעלניאק מגליל יעליסאוועטגראד, אשר רצח נפש אשה עבריה הרה ושני בניה לבוז ולשלול את רכושה, ונתפש בהעיר הנזכרת ביום 16 מאי עם הכסף והבגדים. שופטי משפט הקרב הצדיקו את הנדון, כי לא מצאו את הראיות למספיקות ומוכיחות את אשמת הרוצח. בימי השבוע העבר מצא מקום המשפט גם על שבעה עשר איש מהכפר באבינא, אשר היו במהרסי בתי היהודים בעיר ראמני, סבת המהומה לא נתבררה ע״י המשפט, ארבעה נדונים נענשו להאסר במשך ארבע שנים, חמשה להיות במשמר שלשה שבועות, והנותרים יצאו צדיקים בהשפטם. מכ״ע „רוססקיא וויעדאמאסטי"" מודיע כי הגענעראל-גו- בערנאטאר מאדעססא צוה להציע לפניו, כל ההשתדלות והוויכוחים, הבקשות והשאלות אשר באו בימים האחרונים מאת המפלגות השונות בעם אשר יש להם שייכות ונגיעה אל שאלת היהודים ומצבם בכלכלת המדינה והנהגת העדה בערים ובכפרים הגראף קוטאיאיססאוו הנשלח בפקודת הוד הקיסר לבקר את הערים ומקומות הרעש והרעם נגד היהודים, עובר עתה דרך הגלילות: מאריופאל. מעליטאפאל ואלכסנדראווסק, לשום עין על מצב מושבות (קאלאניות) היהודים אשר נהרס בימי הפרעות. בימי השבוע העבר בא הקץ אל משפטי בית דין הקרב על השודדים בצהרים בקיוב. מכ״ע גאלאס מביא חשבון מעשה המשפטים האלה, כל המשפטים הם עשרה במספר, שתי מפלגות האחרונות נדונו בימי 23, 26 יוני (למספר הרוססים) במפלגה התשיעית נמצאו שמנה נדונים. על אחד מהם לא חפץ הפראקוראר להאשימו, ראש הנאשמים הוא הנשפט גרע- בענקאוו, שהיה במהרסי בית היהודי פרענקעל ועוד בתים רבים על הפרוור „פריאדרקא״, נענש לשבת שני חדשים במשמר, ושלשה ממרעיו להאסר שלשה שבועות. כל יתר הנדונים נפטרו, מוצא דבר המשפט מיום 26 יוני עוד לא נודע לנו לדברת הנאלאס, נשפטו עד היום 123 נאשמים, מהם 49 אברים, 44 עירונים, 13 אנ״ח שכלו להם שנות העבודה, שני בני כהנים, משורר בית התפלה, שר עשרות (אונטעראפיציער), האלה נמצאו גם אנשים עשירים בעלי בתי חומה ונחלת ש ונכסים. מן המספר הנזכר הרשיעו השופטים 89 איש ושלשים וארבעה הצדיקו. 39 איש נענשו לשבת במאסר מן שנים שמנה חדשים, 15 להיות במשמר משמנה ימים עד שני ורחים. 15 איש לעבור עבודה בגדוד בני ענושים משנה עד ארבע שנים. 11 איש נענשו קשה לעבוד עבודת פרך במבצרים או במכרה מתכיות מן אחת עשרה עד עשרים שנה. על כל הנדונים ממחלקה האחרונה השתדלו השופטים אצל הגענעראל גובערנאטאר להקל ענשם, ולהמירם בעונשים קלים, והוא נאות לבקשתם. בין הנשפטים העתידים להיות נחתכים ע״פ שופטי השלום נמצאים הרבה, אשר מעולם לא היה להם כל שיח ושיג עם יהודים ביניהם גם נשים וצעירים לימים, אשר היו במפקדי להקות השודדים ויתנדבו להיות מראשי הגבורים לצוד ציד היהודים. שתי הידיעות החדשות הבאות אלינו היום מראות לדעת כי לא הסיחה הממשלה את דעתה משאלת היהודים, וכי לא ישתקע הדבר, כאשר נראה עד היום מדי עלתה השאלה הזאת ותתצב על סדר היום. ע״פ הדברים הנאמרים בהצפירה גליון локладъ( 21 כבר ידעו קוראינו את תוכן ספר ההחלטה אשר העריכה אספת יועצי הגליל ביעליסאוועטגראד, ספר תוכו רצוף דברי שטנה המביע חפץ יועצי המחוזות לשום עוד יותר מועקה במתני היהודים, להגביל חוג פעולתם ולחדש עליהם גזירות קשות, כנודע לא בא הספר הזה לידי קריאה ע״פ מחאת ראש האצילים ה׳ דע-קארריער, עתה יודיעו מכ״ע גאלאס ופאריאדאק (N. 179), כי הספר הזה בא לידי ראש הפלך מהערסאן, וע״פ חפץ שר הפנים נשלח לעה״מ אל המי- ניסטעריום שעל עניני פנים הממלכה, להביאו שם במשפט הבקורת. הידיעה השניה הם הדברים הנאמרים במ״ע „נאוואסטי״, כי היהודים אשר נשאו וסבלו מאת הפרעות האחרונות במחוזות הנגב התעוררו מעצמם לחוש עתידות למו, איך לצאת למרחב מן מחוזות הנגב, אשר לא ישאו אותם לשבת יחד במספר רב יתר מדאי עם בני עם הארץ. בדבר הזה דעת אוהבי ואויבי היהודים שוה, כי אחב״י יושבי הפלכים האחדים אשר הותר להם לשבת ולהשתקע שם, דוחקים איש את רגלי רעהו והירידה לאומנות חברו עם הסגת גבול החיים פרצו שם באופן נורא, כי רב שם מספר האנשים המבקשים עניני מסחר, יתר רב על המדה הדרושה להעם היושב במחוזות הנגב. ולכן אין תקוה לשנות לטוב את מצב היהודים המרודים ולהרימם משפל מצבם החומרי והרוחני, כי אם ע""י שינוי מקום. אך לא להעלותם מן הארץ כחפץ סובארין ופיכנא עם יתר צוררי יהודה בנכליהם, אך להפיצם ברוססיא ולחלקם בכל ערי הממלכה, מקום חפץ אל כל עבודה ויגיע כפים. ובכן נכון היום לצאת לפעולת ידים רעיון יסוד קופה וקרן קיימת לתמוך את ידי היהודים מרוססיא הדרומית, אשר יעתיקו מושבם אל מחוזות רוססיא הפנימית, ובדעת מעוררי הענין הזה להשתדל אצל הממשלה, כי תואיל לתת רשיונה אל היהודים להתישב בערי רוססיא בקבוצים קטנים, כעשר משפחות לכל עיר, וכי תרשה להשתמש אל החפץ הזה גם בתבואת הסך הנאסף ע""י השר ש. פאליאקאוו לקרן קימת להפצת עבודת האדמה ומלאכת יד בין העברים ברוססיא, אל ההצעה החדשה הזאת, אשר נכבדות מדובר בה לעתידות אחינו בממלכתנו נקוה עוד לשוב בגליון הבא, כאשר יתבררו ויתלבנו הדברים לדעת על מה אדניה הטבעו עם חפצה ותכונתה בפרטות. מכ״ע .Arch. Israel מודיע, כי בישיבת ועד חברת „כל ישראל חברים"" נמנו וגמרו לשלוח מקרבם שני חברים לארץ רוססיא, לשום עין על מצב אחב״י ומעמדם כעת אחרי תלאותיהם ומצוקותיהם הרבות."
021-HZF-1881-07-19-001-080211_toc_6,הצופה לבית ישראל," הצופה לבית ישראל בדור שפל כזה שנתדלדל ישראל ולבו עליו ידאב על כבודו שמתהלל ומתפגל בידי כל פחות שבפחותים, על גופו המסור בידי בעלי האגרוף ועל ממונו ההולך לאיבוד. בראותו שנתעוותו הדינים ונתקלקלו המעשים ואין נוח בעולם עבורו והוא צועק ואינו נענה, קובל על שודדי נחלתו ואין אומר השב, אז כל צפצוף קל של ישועה ונחמה נדמה לו כקול מבשר, ואין צריך לומר שהצלה פורתא נחשבת בעיניו כגאולה וקיבוץ גליות, דברים שאילו היה שומע אותם בימי שלומו נחשבו בעיניו כדברי חלומות שלא מעלין ולא מורידין, עתה בזמן שהשלום נסתלק הימנו הוא מתרפק ומתעדן עליהם, כי נגוע הוא במחלה ומפני רפיונו אינו יכול לכבוש את יצרו כל אדם שבריאותו מתמוטטת ותשש כחו כלום הוא יכול למשול ברוחו, וכל זמן שאינו חוזר לבריאותו הוא מסור ברשות לבו. וכעין שהוא באדם יחידי כך הוא באומה שלימה, כמה לא חלי ולא מרגיש העם אשר השעה משחקת לו, אבל נמוכי רוח בעלי רגש המה, הנה הצרות האחרונות הזמינו לנו מקרה להסתכל באמיתת הדבר הזה. לפני כן היה רגש הלאומי הישראלי רפה מעט, כיון שנלקו אחינו בדרומה של רוססיא הקיצו הנרדמים, אבל בטרם עוד הוגלד פי המכה, בקש הצבור להתנמנם, כי קצה נפשו מפני גבוב דברים של קינה ואבל, אבל הזמן מכה להם באצבע צרידה, והתחיל למשול להם משלים על דבר ישוב ארץ ישראל, על דבר שיבת היהודים לספרד, ויתעורר עוד הפעם להקשיב קשב. עתה שמעו נא אחינו כמעט כל סופרי מכתבי העתים ללשונותם לגויהם פה אחד הגידו לאמר: זה היום מתחיל מחזור חדש בדברי ימי ישראל, כי היה את לבב מלך ספרד לפתוח את שערי ארצו לגולי פאראל ולעשוקי בעסאראביע, יען זכר לבני ישראל את חסד נעוריהם, את גאונם והדרם בממלכת קשטיליה, ואת חטאת אבותיו הוא מזכיר היום, אשר הגלו עם חרוץ ורב תבונות כזה מן הארץ, ומאת בני ישראל יבקש לבל יזכרו לו עונות ראשונים, ושיקבלו באהבה את החוט של חסד שהוא מושך עליהם. הנה כה נאום הצד האחד, וסופרי מכ״ע יוסיפו נופך משלהם ויאמרו, כי גם הצד השני בל״ס יאמר לדבק טוב, והנפשות לפורחות אלה המדולדלים מנכסיהם ומארצם בטח יעופו על כנפי נשרים לארץ ברכה, וירצו להוליך פרקמטיא ממקום שהיא מצויה במדה נפרזה למקום שצריכין לה, ולבוא לארץ אשר על כל צעד נמצא בה אבני זכרון לבני ישראל, ומה שיש לבעל דין לחלוק ולאמר, כי שומר נפשו ירחק מן הארץ הזאת אשר נהפכה כמהפכת סדום לבני ישראל. היום כיון שנכוינו ברותחין לא נרצה עתה לטבול ידינו בפושרין. אין לך דבר שאין לו שעה, אז בימי הגירוש לא ספרד לבדה כי גם בולא עלמא אימסר בידא דטפשאי לא כן עכשיו שכבר ראה עם הספרדים שנפרעין מהם בגלוי בעבור עונם, ועוד, גדולה תשובה שמקרבת את הגאולה, הנה הם באים להטהר למה לא נסייע אותם. מי ומי ההולכים לספרד? ולמי מן הפליטים כוון מלך ספרד בדבריו, הלא בלעדי הגולים והמוכים שאנו נאנחים עליהם עתה, יש ויש נרדפים במאראקקא ורצוצים בהממלכה אשר זה מקרוב באה, ברומעניען? על השאלה הזאת נתחבטו כל המפרשים, לפי הדעפעשע ממאדריד זכינו אנחנו לעלות בהרהורין של המלך אלפונסו, ולפי זה מגלגלין עלינו את כל הטוב והחסד אשר הואיל מלך ספרד להעלות על שפתיו, וכל סופרי מכ״ע לישראל בחו״ל מרקדים במחול ויוצאים מקושטי ומבוסמים לשמועה הטובה הזאת, עד שגם גדול המטיפים יעללינעק המתיק והטעים לנו את הדבר בדרשה נעימה, אך הארי שבחבורה, מו״ל מ״ע Jew. Chron. היו״ל בלאנדאן חולק עליהם ואומר, כי הבת קול מספרד מנהמת רק על הבנים שגלו מארצם, על היהודים הספרדים היושבים ברומעניען ובמא- ראקקא, בגזע ישישים זה חפץ אלפונסו לטעת אותו בארצו ולא ביהודי רוססיא שלא היו מעולם בספרד ולא ידעו את עמה ואת לשונה ולא הורגלו לאוירה ולמנהגיה. היהודים הספרדים אע״פ שנזקקים הם לארצות שהם יושבים בהן עתה, עוד יש להם גענועים להארץ אשר בה ינוחו עצמות אבותיהם זוכרים המה כי לא היו ימים טובים לישראל כהימים אשר ישב בשלום בספרד, ולולא ההוללות והסכלות אשר פרצו שם, כי אז לא עזבוה לעולם, ועוד הם מדברים איש אל רעהו ספרדית ואוחזים מעשי אבותיהם בידיהם, היהודים האלה ישובו לספרד ברנה ושמחת עולם על ראשם, אך למה נהיה כלועגים לרש לאמר ליהודי יעליסאוועטגראד וקיעוו, ללכת לארץ אשר לא ידעו את טבעה ומזגה כלל הנה זה הוא חלוק הדעות בין הסופרים על אדות השאלה מי ומי ההולכים, מר אמר חדא ומר אמר חדא ולא פליגי, כי דבר גדול הביא לנו הזמן, דבר גדול, אבל לא חדש הוא בדברי ימי ישראל. גם בארץ אנגליא ישבו היהודים מלפנים ויהי שם אך טוב לישראל שלום ואין פחד, פתאום קמה סערה גדולה ותעקור את האילן ששרשיו מרובין, כי גורשו בני ישראל מן הארץ הזאת ולא נשאר אף אחד כארבע מאות שנה היו שערי הארץ סגורות ומסוגרות לפניהם, וירא עם אנגליא כי הסכיל עשות, ויקרא ליהודים לבוא לארצו, ובני ישראל בעלי שכחה המה, מצות „זכור את אשר עשה לך"" איננה קבועה בלבם ואינם נוקמים ונוטרים. בעת פתיחת שער מהרו באו לאנגליא ועד היום הזה אינם מתחרטים על אשר שבו שמה, וגם עם אנגליא שמח הוא כי עלתה בידו למחוק את הפנם אשר פגם בדבר גירוש היהודים, ולא רק בדבר זה, אך בכל דברי ימי היהודים יש לנו בנין אב, כי עד שלא ישקיע הקב״ה את שמשם במקום זה הוא מזריח שמשם במקום אחר, ובטרם הם נובלים בארץ זו הם מבצבצים ויוצאים בארץ אחרת. בזמן שגלו בני ישראל מצרפת, היו אנגליא וספרד מקבלות את הגולים ברצון, היו גולים מאנגליא שוב באה צרפת ותכניס אותם. בכל דור ודור קדמה הרפואה להמכה, והישועה באה בהיסה הדעת. אמת הוא כי העת תקשה בלדתה, כמה תחיל כמה תשביר כמה חבלים יבואו לה, אבל מסבבת היא בכל פעם ישועה, בזמן שהאינקוויזיציע קמה בספרד לבלע את היהודים, מיד מצאו להם מנוס בהולאנד ובתוגרמא, ועתה שפתי פער- דינאנד ואיזאבעללא דובבות בקבר, כי הרגיזם המלך אלפונסו ממנוחתם ויאבה לתקן את המעוות אשר נעשה על ידם, מיום אשר גלו המוירים והיהודים שקעה שמשה של ספרד, והיום רוצים הם לנקות את ידיהם המלוכלכות עוד בדם וגזל מעת מלך היה בספרד ושמו אלפהאנס ויהי המלך ההוא חכם נערץ ומעוז לכל שוחרי תושיה, עד כי קראו לו אלפהאנס הגדול. בימיו ותחת השגחתו נעשו ונסדרו לוחות התכונה הנודעים עד היום הזה בשם לוחות אלפונס, ובראש החכמים אשר אזנו וחקרו את הלוחות האלה עמד החכם רבי יצחק אב סיד, המלך אלפונסו היה דורש טוב לישראל כל כך, עד כי הלשינו עליו לפני האפיפיור מרומא, כי פעם אחת חדל מערוך צבאותיו לקרב ביום השבת לבל יחללוהו מתי מעט מבני ישראל שעבדו בצבא. למלך אלפונסו המולך היום נראה דמות דיוקנו ושל המלך הצדיק ההוא, ובצדקתו השמיע קול מושל ברמה להוציא משפט ישראל לאור, מי יגלה עפר מעיניכם. כהני האינקוויזיציא, אשר עליכם יתאוננו אבותינו בספריהם, לאמר: היו נותנים כדוריות של אש תחת בית שיחנו וקרומיות של קנה תחת צפרנינו״. לראות כי יקום מלך בספרד אשר יתן גודל ויקר לעם הנדכא. (המשך יבוא)"
021-HZF-1881-07-19-001-080211_toc_7,דורש לציון," דורש לציון אמר ר' אלעזר אין ישראל נגאלין אלא מתוך צרה, מתוך תשובה, מתוך רחמים מתזך זכות אבות ומתוך הקץ (מדרש רבה ואתחנן). אין ישראל נגאלין עד שיהיו כולן לאגודה אחת... (מדרש תנחומא נצבים). „אתא בוקר וגם לילה"", קול הדברים האלה עם אנחה שוברת מתנים, בוקע ועולה היום מעומק הלב של איש ישראל, הצופה ומביט על כל המעשים הנעשים מראשית ימי התקופה האחרונה. בכל פנות שאנחנו פונים אל כל עם וממלכה אשר נשא את עיניהם אליהם, הננו רואים את תנועת האנושית כולה לאחור ולא לפנים. „אתא בוקר וגם לילה"" יקראו עמנו כל חוזי הימים ויודעי בינה לעתים, בראותם, כי שנאת הדת ומלחמות האמונה, חותם תבנית ימות הבינים, פשטו צורתן היום וילבשו תמונה חדשה, תמונת קנאת עם וריב לאומים, ואין ביניהם כי אם שינוי השם בלבד, כל דברי ימי החשך, כל צלמי בלהות וילדי התפתח, אשר לפני מאה שנה דמינו כי אבד עליהם כלח ויאבדו מתוך קהל החיים, בעת אשר מצרפת נשמע קול מבשר טוב משמיע משפט האדם ותורת חיים להאנושית כולה, כל אלה הגיחו היום מבטן הנשיה ויעמדו לפנינו בקומתם וצביונם וכמו חי כמו חרון יתעוררו להשמיד ברוח אפם, כל טוב החברה היומית ונועם המדות המתוקנות, לב כל חובבי אדם יכאב ונפשם עליהם תאבל למראה חלול השמות הקדושים: אהבת אדם תורת חיים, טובת החברה הכללית, אושר העמים, היוצאים היום מפורש מפי כל הומסי מזמות, רוקמי תחבולות בסתר מן השחורים כעורב כהנים קנאים וסופרים מהבילים מורדי אור ואוהבי החושך עד האדומים כדם, משדדי המערכות, עוקרים כל נטוע ומהפכים קערת החברה כולה על פיה, וגם לרבות הסופרים העמלים אך לפיהם, אשר אחרי בצעם לבם הול חנפי עם ומחליקי לשון המתלבשים במדת הרחמים והחנינה ובזעם לשונם יציתו אש קנאות בין עם לעם שבט ומשפחה. כל בעלי המפלגות האלה הרחוקים זה מזה בתכלית הריחוק, שמו את העם על נסם, בו ידגולו ובשמו יתהללו לדבר דבר והוא לא צוה, מאשכנז נפתחה הרעה על כל ארצות אייראפא התיכונה והמזרחית, מאת הנסיך ביסמארק המאחד שבטי גרמניא בברזל ואש היתה זאת, לתת אות אל משרתיו שומעי בקול דברו, שטעקקער מאדר והענריצי עם יתר בני בלי שם, להניף את העמים בנפת שוא למסוך עליהם רוח עועים, ולהצית בקרבם מוקדי אש קנאות ואש זרח, וישראל היה השה לעולה. מאת הארץ אשר בה ראו אור עולם אבות החכמה והמדעים יצא רוח בעד מלא חמת נקם וילך מגוי אל גוי וממלכה לממלכ ולעת ערב המאה הזאת היה חושך. „אתא בוקר וגם לילה״ יוסיפו לקרוא כל בני עמנו הקוראים מעל ספרי „שארית ישראל״ ושבט יהודה"" דברי הצרות והחורבנות, עלילות ברשע והגזירות, שוט לשון ומשלחת מלאכי זעם והמונים משחיתים, אשר נתקיימו בנו היום, סוף דבר הננו רואים, כי שנה הרוח את דרכו וכי קרבה העת, אשר ישלוט האדם באדם לרע לו, ושנות ימי הבינים ממהרות לרוץ ארחם ושבות אלינו. לעת כזאת, אשר העתיד מעולף בצעיף אופל ועלטה וההוה חשך משחור תארו. חוק שם הטבע על גוי ואדם יחד, להעלות על לבם זכר העבר המאושר, ליהנות מקרני אור השמש הבאה וזכרונות ימים עברו יהיו לנו למעון ישועות לשאוב ממנו תקוה אל ימים טובים מאלה, ובכן זכרו גם בני עמנו בימי ענים ומרודיהם ינתה, את כל מחמדיהם מימי קדם, ובראותם כי תקותם להרגיע בגוים היתה להם למפח נפש התעורר בקרב רבים החפץ לשוב למקומם הראשון, לחונן עפרות ארץ אבותם, וממקום שבאו שם הם שואפים ללכת, ובכן נשמע קול הקריאה מעבירים במחנה העברים, לאמר: „קומו ונעלה ציון״. הדבר הזה, אף כי עד היום אין לו כל יסוד בעולם המעשה, ועוד לא יצא מכלל חזיון והגיון לב בעלי דמיון נשגב, הוא בפני עצמו מחזה החיים הדורש בקורת צרופה וחקירה עצומה לראות ולהודע, אם אך רעיון רוח הוא, או אם באמת יש בו שמץ דבר וקורטוב של אמת הנכון להיות לפנה וליחד, לתלות עליו תקות ותעודת ישראל לעתיד לבוא הדבר היותר מפליא, כי הקריאה לשוב לעלות לציון, לא יצאה הפעם מאת שומרי ציון הנאמנים, אלה היושבים לפני ה׳ תמיד ואין להם בעולמם אלא ד׳ אמות של הלכה, אך הרעיון הזה עלה כיונק מארץ ציה, ונשמע לראשונה מפי האחד המיוחד שבצוררי יהודה האונגארי איסטאצצי, ואחרי כן דבר שלח ביעקב אחד מחסידי אומות העולם הבריטאני לארענץ אליפהאנט, ונפל בלב אחרים מהנאורים בעמנו, ובהעת האחרונה על פי תגבורת הצרות והדינים המתוחים, גם על עמודי מכ״ע העברים, הנודעים עד היום לדוברי דבר ההולכים לרוח היום, ומשם מצא לו הרעיון הזה מהלכים גם בין חניכי הדור ההולך צעירי ישראל חובשי בתי מדרש המדעים שכבר טעמו טעם ההשכלה האיי- ראפאית. סבת הדבר לדעתנו היא, כי אחינו הקרובים אל עולם המעשה, אחינו אשר ע״פ מעבדיהם ומעשיהם יש להם שיח ושיג עם בני עם הארץ אשר בקרבם הם יושבים, אלה מאחינו אשר תאות החיים להתענג על מנעמי התבל עוד לא הביאה בקרבם את מדת העבדות הגרועה, לבטל ישותם ולהכחיד עצמם, אחינו אלה, אשר הרגש הלאומי עוד תפעמם, ולב ישראל דופק בקרבם נוכחו עתה לדעת ממעשים בכל יום ובכל שעה כי המטרה אשר אליה נשאנו את נפשנו במאה שנה האחרונות היא ממנו והלאה, כי לשוא נטיב דרכנו לבקש אהבה ולעגוב על עמי הארצות, ילדי זרים אנחנו עוונינו בנו, כי בני שם אנחנו, חטאותינו עלינו ובם אנחנו נמקים. אחינו אלה נוכחו לדעת כי עוד יעברו עדן ועדנים טרם יגיע תור הזהב ואהבה האנושית תשפוך את רוחה על כל בני האדם על האדמה, ועד העת הזאת אשר תרחק חוק, כצנינים הננו בעיני עמים רבים הקרובים אלינו, וגם עמי המערב המראים לנו פנים שוחקות, משתתפים בצערנו ונחלים על שבר בית יעקב, הוא רק מפני שרחוקים הם מאתנו ועיניהם לא ראו אותנו. הדברים האלה ועוד סבות מסבות שונות שאין פה המקום לפרטן, הבינו דעת גם את רבים מבני הדור ההולך את גודל הנחיצות לקנות לנו שביתה אשר תהיה למקום מקלט ומנוס לאלפי ישראל אם חלילה תרגז עליהם ארץ מושבם לרגלי הצרות המתרגשות ובאות, לתור לנו מקום מנוחה ברחבי התבל, אשר בו תהיה תקומה לנדחי ישראל לשבת בטח ושאנן ולהשיב את לבם לעבודת האדמה, אשר היתה לנו למקור חיים בימות עולם ושנים קדמוניות. בדבר הזה אין רצוננו לאמר, כי נסק עבודת האדמה הוא תנאי קודם למעשה גאולת ישראל בעמים והשתוותו אל חוקי אזרח ומדינה בארץ מכורתו, לא, כולנו יודעים, כי עבודת האדמה היתה עמנו ושלחנוה לא מחפץ לבנו, רק באשמת רודפינו מימי הבינים, והמונעים אשר באו לנו מן החוץ בהעת החדשה, יודעים הננו, כי גם בהיות ישראל כולו עוסק במסחר הקטן והגדול, הוא ראוי לברכת חוקי חיים במדינה ובעדה ככל יתר אזרחי הארץ, ואין אדם אדון לחברו, לאמר לו: כזה ראה ועסוק. וכאדם פרטי כן גם אומה שלמה איננה לומדת כי אם ממקום שלבה חפץ. אבל לתועלתנו העצמית, עלינו להתקין עצמנו, להיות אנשים בעלי ישוב וחברה, להקים מקרבנו אנשים מועילים בכל ענפי העבודה ומקצועותיה, ומדו נראה את בני ישראל משכילים בכל מלאכת מחשבת ותבונות כפים, עוסקים בכל ענפי המדעים וחרושת המעשה ורק עבודת האדמה כמו זר נחשבה להם, אשר הוא גזע עץ החיים ואבי כל מלאכה ועבודה בתבל ארצה. הנה כי כן התפתח הרעיון לברוא מקום מקלט לאלה — אחינו אובדי דרכי החיים. ללמד ידיהם לעבודה, וממנו יצאה גם המחשבה לטעת את בני יהודה על אדמתם. להושיבם בהארץ אשר כאבן חן היא עד היום אל כל עדת ישראל למשוך אליה בעבותות אהבה, לפתח ולשדד את אדמת הקודש, לקומם חרבותיה ולרפא הריסותיה. הרעיון הזה בעצמו המתפשט היום גם בלבות בני ציון היודעים כל טוב חיי הזמן, הוא המדבר בשפה ברורה, כי צרות התקופה האחרונה היו לחבל אהבה ואחוה לקרב לבם של ישראל זה אל זה, והוא בעצמו „אתחלתא דגאולה״. גאולת הנפש והדעת את עצמו, אשר נולדה על ברכי הרדיפות האחרונות לקיים דברי חכמים שאמרו „אין ישראל שפ״ר נגאלין אלא מתוך צרה״ בעלץ, (פלך בעססאראביא) 4 תמוז, מקיוב, כפי המסופר בכתבי העתים, כבר החלו לגרש ביד חזקה את כל היהודים אשר און למו הזכות לגור בהעיר הזאת, ומעין זה יעשו עתה גם בסביבותנו. כנודע, יש חוק ישן האוסר ליהודים, אשר אינם ילידי המקום לשבת בתוך החמשים ווערסט סמוך להגבול. החוק הקשה הזה נולד בימי ממשלת הקיסר ניקאלאי, אך בשבת אלכסנדר השני על כסאו ורוח חדש נשב בארצנו, חדלו הפקידים מעט מעט להתבונן על החוק הזה, ומאות משפחות מאחינו היו במנוחה בערים ובכפרים סמוך להגבול, אם כי עצם דבר החוק לא אבד עוד את כחו בספר משפטי המדינה, כאשר ספחו לרוססיא את נוף בעססאראביא החדשה אחרי מלחמת 1877/8 הסב אז רעש גדול דבר החוק הזה בנוגע ליהודי הגוף החדש, אשר גם הוא הנהו בתוך החמשים ווערסט סמוך להגבול; כנודע פנו אז היהודים משם בבקשתם לסגן הענינים הפנימים שעבר, הגראף לאריס מעליקאוו, לבל ימתח עליהם את עול החוק הקשה ולבלתי יגרשם ממושבותיהם. דבר המיניסטער היה אז בצירקוליאר לשר הפלך להשאיר את היהודים על מקומותיהם, הדברים האלה נקרו ויאתיו בהגוף אשר חובר מחדש, אולם בסביבותינו אנחנו, גליל בעלץ, אשר גם הן בתוככי הגבול, לא ידענו דבר רע ואחינו ישבו שקטים ושלוים כמלפנים, אך זה מקרוב החלו פתאום פקידי המקום לדרוש מיהודי הערים הקטנות והכפרים מגלילנו, אשר אין למו הזכות לגור בתוך החמשים ווערסט, כי יעזבו את מושבותיהם וילכו לתור למו מנוחה אשר ייטב להם, באלה המקומות, אשר יש להיהודים הרשיום לגור במו, ובאיזה אופן היא דרישת הפקידים, האדון הפריסטאוו או האוריאדניק, אשר בחבלו ימצאו הזדים מפירי חוק המלכות, יקחם וישלחם רגלי בלוית אנשי חיל מזוינים להאיספראווניק דעירנו, ומפה ישלחום הלאה מחוץ לעיר מעבר לגשר אשר שמה יכלו החמשים ווערסט. יום יום יביאו אלינו אנשים כאלה לעשיריות מהערים והכפרים הסמוכים, ויצוו אותם לצאת מן העיר, ולהתישב במקומות המותרות לגור בהן. לפלא הוא, כי רק מהערים הקטנות ובהכפרים יגרשו את היהודים, אך בבעלץ, אשר גם היא בתוך החמשים ווערסט, ומספר היהודים מערים אחרות רב מאד, לא יגעו עוד בשום איש לרעה, למותר הוא לתאר להקורא את מצב האנשים המוכרחים לעזוב את בתיהם, את מקורי מחיתם, ללכת לנוע בארץ. היום שלחו הרבה מהם שתי תלגרמות, אחת להמיניסטר גראף איגנאטיעוו, ואחת להגענעראל גובערנא- טאר באדעססא, לבקש על נפשם לבלתי יעשו בהם כלה ולא לגרשם ממושבותיהם; והם מחכים בכליון עינים על תשובותיהם של המיניסטער והג׳ גובערנאטאר, איך יצא משפטם אם לשבט זלמן עפשטיין אם לחסד. כפר וואדיטארקיליע הסמוך לעיר ראשקוב 25 יוני, ברוך ה׳ אשר לא יעזוב חסדו ואמתו מאתנו, ויתננו לחן ולחסד בעיני מלכנו ושרינו, אף לעתות בצרה כאלה אשר יעקב נתן למשסה וישראל לבוזזים, ועל טוב יזכר שם האדון (מיראוואי פאסרעדניק) Boльковъ מחלק שני בגליל אהליפאליע, כי זה שלשה ימים כאשר נאספו כל האכרים שוכני מחננו לבית ועד שלהם, לפתוח בר ולשבר שבר מתבואת אוצר המלך Казений Хлбл магазенъ, וגם האדון הזה נקרא ויבוא ליום הכסה לבית הועד. ואחר מכירת התבואה הנאצרת באוצר כל השנה, לשלשה סוחרי יהודים, במקח השוה, שם האדון מדברותיו בתהלוכות המדינה לרוח הזמן הזה, וישא משלו ויאמר להאכרים אחי! עבדי נאמנים לנוצר משיחנו ולמלכנו גואלנו. השמעו אזניכם אף שמץ מני השמה והשערוריה, השוד והשבר הנעשה בערי יעליסאוועטגראד קיעב, סמיעלא בידי המורדי אור פראי אדם חשוכי עם להיהודים האומללים על לא עול בידיהם והמס בימיניהם, מטעם המלך אדוננו החסיד והישר בעיני אלהים ואדם הקיסר אלעקסאנדר השלישי יר״ה, לגלות אזניכם כי אצלו אין הבדל גבוד בין גוי ואדם יחד, הסרים למשמעתו לשמור פקודתו ול עבודתו בכל לבבם ובכל נפשם, כנוצרי, כיהודי כמשלמוני אחד לו הן לחסד והן לשבט! אי לזאת אצוה לכם בשם הממשלה, השמרו בנפשכם, לבל יאונה בגבולכם כל רע להיהודים דורשי שלומכם, ואם תאבו ושמעתם תתברכו מהשוכן בשמים ממעל, בכל טוב הארץ מתחת הגפן ית פריו והארץ יבולה ותראו חבל בנעימים. ואם תמאנו ומריתם פי ה׳ ודבר המלך תשיב גמולכם בראשכם, ועל קדקרכם תרד המסכם, ותשפטו במשפט אנשי הצבא הבורחים מקרב ומלחמה, ואלה הדברים שנה ושלש האדון הזה בטוב טעם ודעת, ועוד דברי מישרים הנאמרים בצדק ואמת מקרב ולב האדון הישר וואהליקאוו הקשיבו האכרים באוזן קשבת, ודבריו עשו רושם גדול סביבותינו בעירים ובכפרים כי כל האכרים באו על החתום לקיים דבר מלך ושלטון באמת ובלבב שלם ומן הוא והלאה נעשה לנו מעט רוח והצלה הכותב בשמחת לבב עקיבא שריקינבארג נויארק. שועת אחינו בני ישראל העשוקים והשדודים ברוסיא עולה באזנינו ממרחקים. ותחת אשר מאשכנז שמענו רק קול דברים של האנטיסעמיטען המחרפים ומגדפים את מערכות ישראל, אף כי גם הם לא החשו ויענו את מחרפיהם דבר, ות״ל כי כבר נשתקעה שנאתם במשאון, תחת אלה נראה עתה ברוססיא ידי אנשים רעים השואפים לדמי היהודים (דמים תרתי משמע) יבוזו את כספם ישרפו בתיהם באש וירצחום נפש, והאומללים ההם לא יוכלו גם לעמוד על נפשם... ומי אשם בדבר? זה אומר בכה וזה בכה, ומה יעשו יהודי רוססיא ברעתם? רבים הם היועצים דברים הרבה, אך טובה מהם עצת מכ״ע „גאווי וורעמיא״, והיא, לעזוב את ארץ רוססיא וללכת לארצות אמעריקא, הארץ הנאורה והחפשית הזאת פתוחה היא לכל הבאים בה באין הבדל דת, ויש בה מקום רחבת ידים לכל היהודים הנמצאים בכל ארץ רוססיא, לע״ע יקבצו נדבות בעבורם באייראפא, גם בארצנו יאספו כסף בעדם אשר ישלחו לחברת כל ישראל חברים בפאריז, ה׳ ייטיב מצבם. חברת „שוחרי שפת עבר"" בעירנו כלתה שנתה הראשונה בחדש ניסן העבר, מספר החברים עולה עתה 148. בבית המקרא נמצאים 23 מכ״ע שונים המדברים בעניני היהודים והיהדות, בשנה העברה נשאו מדברותיהם בבית הועד 16 אנשים נכבדים וידרשו אדות ספרות העברית ועניני חכמה ומדע, בלשונות עברית אנגלית ואשכנזית החברים התנדבו 427 ספרים, ומתנות כסף 97 דאללאר בס״ה היתה ההכנסה 520.75 דאללאר וההוצאה 516.20 דאללאר. למנהלי החברה לשנה השניה נבחרו ברוב דעות ה׳ משה אהרן שרייבער ה׳ שבתי ניקעלסבערג, ה׳ כ״ץ שרהזאהן, ה׳ ישראל קאפלאן, וי״ד אייזענשטיין נבחר למנהל וגזבר, וה׳ מ׳ יהלמשטיין לסוכן הספרים וסופר החברה. החברה תוציא לאור חוברת פעם אחת בכל תקופת השנה בשם „המאסף בארץ החדשה"" ויאסוף בקרבו פעולות החברה ומאמרים הנוגעים לספרות העברית. החוברת הראשונה כבר הופיעה לאור בתקופת ניסן, ההכנסה מהחוברות הנמכרות יובא לאוצר החברה. הסענאטאר יעקב זעעבאכער (יהודי) הציע לפני המחוקקים לעגיסלאטאר) באלבאני בירת מחוז נויארק, לעשות לחוק למחות בידי בעלי בתי מלון לאורחים המונעים ליהודים להתאכסן שם מפאת אמונתם, כאשר הסכינו לעשות ה׳ הילטאן וקארבין בשנים שעברו (כאשר כבר הודעתי בהצפירה), והעובר על הדת הזאת יענש בעשרים וחמש דאללאר בכל פעם ופעם הצעתו זאת נתקבלה ביום 26 מאי כמעט פה אחד. ה' זימאן וואלף בוואשינגטאן חבר לחברת „התאחדות קהלות ישראל באמעריקא"" נבחר ע״י הפרעזידענט גארפיעלד להיות ציר אמעריקאני בארץ מצרים באחד הבמות ישחקו בעירנו את השחוק הספורי יקאמעריע-דראמא) בארבעה מחזות הנקרא „הרוכל שמואל Sainl of Posen The Commercial Drummer מפוזנא״ אשר חבר ה׳ געארגע ה׳ יעססאפ, המשחק ב׳ מ׳ קורטיס התחפש בדמות שמואל פלאסטריק, והעלמה גערטי גראנסוויללע בדמות רבקה דרייפוס. החזיון הזה יתאר לפנינו את תכונות היהודי, לא כאשר חזה לנו המשורר שעקספיר בספורו „הסוחר מוויניציאה"", אשר בו ישים את היהודי לאכזרי ובעל נקמות, המתנגדים לטבעו הספור הנוכחי יצייר לנו חיי היהודי הרוכל שמואל פלאסטריק אשר בא מפוזנא להתגורר בארץ הזאת תחלת מעשהו היא לרכול בדברים קלי ערך, ולאט לאט בדרכו הישרה ובאמונת יעלה מעלה מעלה, עד אשר תמצא לאל ידו להיות בעל בית מסחר גדול באבנים טובות בעיר מילוואקעע. במשחק הזה נחשפו כל דרכי היהודי אשר נחשבו בעיני רבים ללא צדק, ומתוך גנותם בא לידי שבחם, לא נעלמו ממנו כי טבע היהודי נוטה להמסחר, אך יורנו כי נושא ונותן הוא באמונה. הוא יקבל על יד הכסף אשר ירויח, אך לא יאבה להתעשר בכסף זולתו, וכאשר ימצא אבדה ארבע מאות דאללאר ימהר להשיבם לבעליהם; עם גבר יחרד ועם עקש יתפתל. וירמה את הרוצים לדמות אותו; לא ישתה לשכרה ויסתפק במועט אך איננו כלי. במחזה השלישי נחזה את שמואל מפוזנא בבית הלואה על משכונות, שם יבוא איש שכור אשר מלפנים היה גבור מלחמה, את כליו השוים הרבה ויבקש ללוות עשרה דאללאר, ושמואל יתן לו רק 80 צענט׳ בעבורם. אולם כאשר תבוא אשה אלמנה בעלת חמשה ילדים, ותבקש ללוות רבע דאללאר במשכון מלבוש המלא קרעים, ישיב לה את העבוט ומכספו ינדב לה דאללאר ועוד העניק יעניק לה במיני מאכל וצרכי בית, ומזה נשפוט על מדת החמלה והחנינה הנטועה בלבות היהודים רחמנים בני רחמנים. גם העלמה רבקה המיועדת לו לאשה, גם בה נתבונן סגולות בנות ישראל, החמלה והצדקה והחפץ לעזור לאישה מפרי כפיה, אף כי הוא לא יבקש עזרתה. החזיון היקר והנעלה הזה יתן כבוד ותהלה לבני ישראל  יהודה דוד אייזענשטיין"
021-HZF-1881-07-19-001-080211_toc_8,"י
רייכי-
ת העם „טבע."," רעותה מן הקצה אל הקצה. האדמה היא אם כל חי, היא הנותנת חיים לכל חי היושב עליה, היא חלה גם ילדה את רבבות בניה, אשר תשאם ותסבלם בוזיקה, וכאם רחמניה תשעשעם על ברכיה, אף תכין לכלם מזון ומחיה. מעדנים וכל תענוגות בשרים, מאכל ומשקה מתוקים לחיך וערבים לנפש, והאדמה הזאת בראה גם משחית לחבל את כל צאצאיה, חבל נמרץ! מבטן מי יצאו החיות הטורפות אדם ובהמה רבה? מי יוציא שרש פורה רוש ולענה אשר מות בו ומשכלת לרבבות ברואי חלד? מי נותן חנית וחצים חרבות ורמחים וכל כלי משחית ביד כל רוצח ומכה נפש. מי פלג לממלכות הארץ מכרי אבק השרפה והדינאמיט, המשחיתים היותר נוראים על פני האדמה, ואשר באמצעותם יכחידו שנה שנה אנשים לאלפים ולרבבות מאויביהם מארץ החיים; הלא מיד האם הרחמניה ההיא — מאדמת ארצנו כל אלה לנו, וכמה מיצוריה תוציא היא בעצמה אל הורג, עת תרגז תחתיה, עת נוע תנוע כשכור ותתנודד כמלונה, הן אז תקדיש ליום הרגה את מבחר בניה לאין ספורות, כצדיק כרשע יספו אז בלי משפט במראה התהפוכות האלה נראה גם ברוח האדם נטיותיו שונות הן מאד, ולפעמים גם מתנגדות ורחוקות אלה מאלה כרחוק קדים מים. בעת אשר נראהו מתפרץ ומבעט בבית חמרו לעלות מעלה מעלה, עד כי נדמהו לבני אלים רם ונשא וגבוה מאד. בעצם העת ההיא נמצאהו גם משפיל לרדת מטה מטה נמשל כבהמות נדמה, וכחרם את חרסי האדמה מי ממשכילי דורנו לא ישמח ולא יתפאר, כי בהמאה הזאת אשר אנחנו חיים בה הגביה עוף בן רשף זה— הרוח— גבהי שמים, הרבה יותר מאשר בכל ששת אלפי שנה אשר הנהו אסור בבית חמרו פה עלי אדמות, וכי רכש הרוחני הזה גבר חיל, לרומם אתו אל על גם את המרכבה הכבדה, גיו האדם האסורה אליו. אמנם באמת רבות ראינו בימינו אלה כי גיו החמרי אשר בעפר יסודו, ימשוך אליו את הרוח הרבה יותר מאשר ימשוך הרוח את הגיו. מי מחכמי הדור החדש לא יתגאה כי בדור אחרון זה הרבה רוח האדם להתקרב, רק אל אור החכמה וההשכלה, וכי עוד מעט ויבערו הבלי השוא מעל פני האדמה כאשר יבער הגלל, וצל האולת כלה גרש יגרש מן הארץ. כן תתפאר ההשכלה בגאוה וגודל לבב, אך לא כן בדיה, אך את ידו האחת ישלח איש הרוח לפתוח לו שערי אורה, אמנם בידו השניה יאהב עוד למשש חשך, ובעינים פקוחות יתענג לגשש באפלה, כאין עינים ובעור מלידה ומבטן. החפץ יוכל למצוא עדים רבים נאמנים בכל אשר יפנה, כ משפטנו זה הוא אמת וצדק, אמנם אנחנו לא לכתוב ספר שלם מגמתנו, ולכן נטבול רק את קצה עטנו בענין הזה. (המשך יבוא) י רייכי- ת העם „טבע. רועירוה הן לא כדרכי התורה דרכי החכמה, בעניני תורה תאמין אע״פ שלא ראית, ובעניני חכמה לא תאמין אע״פ שראית (חז״ס בהצפירה) נפלאה נפש האדם בתכונותיה השונות ונטיותיה המתנגדות אשה לרעותה! וכאשר נפלאת היא בעינינו לראות יום יום בטבע הגשמים, תכונות המתנגדות זו לזו—כמראה הנפלא הזה נראה גם בנטיות רוח ונפש הבלתי מתאימות אשה את אחותה מבטן אדמה אחת תוציא לנו השושנה הכלילת העינים, את אודם מראיה כאודם עפעפי שחר — בעת אשר תוציא ממנה החבצלת (ליליע) את לובן פניה כמעשה לבנת הספיר, והדודאים בגד כליל תכלת כעצם השמים לטוהר אמנם התכונה הנפלאה הזאת, עם היות תוצאותיה שונות, אך לא נוכל עוד לכנס מתנגדות זו לזו, כי מראות הפרחים לא יצררו איש את אחיו. אבל נשוב לראות תכונות יותר נפלאות, עצורות בבטן האדמה, המתנגדות באמת אשה אל"
021-HZF-1881-07-19-001-080211_toc_9, ידיעות אחרונות,"  ידיעות אחרונות הגאלאס מיום השבת העבר מודיע, כי נקראו אל הגראף קוטטאיסאוו קרואי עדת אדעססא ורב העדה וידרוש מהם לבאר לסבת הפרעות, ושתי שעות נדברו את הגראף ויבארו לו, כי הדרך האחד להתיר שאלת היהודים הוא לפתוח להם שערי רוססיא הפנימית. כדברים האלה דבר עם הגראף גם הרב מהערסאן פיעסקער, ובכלל יקבל הגראף את היהודים בסבר פנים יפות וירגיע את רוחם. מכ״ע הנזכר מודיע ע״י טעלעגראף בשם הקיובליאנין, כי בשבוע העבר היו פרעות נגד היהודים בהעיר פערעיאסלאוו (פלך פאלטאווא), לרגלי הדבר אשר תושבי העיר הנוצרים העריכו בקשה לגרש מקרבם את היהודים הבאים מליטא לגור שם היהודים כתבו מחאה נגד החפץ הזה, והגו- בערנער עמד לימינם, הדבר הזה העלה עוד יותר חמת התושבים, וביום ג׳ העבר, כאשר עברו בסך ובהמון חוגג (פראצעססיאן) התנפלו על היהודים בהכאות וקול המולה. בתים אחדים נהרסו, ארבעים איש הושמו במאסר והמהומה שככה רק כבוא הפאל- קאווניק „קאראבאטשעוו"" עם גדוד החיל אשר לו. ביום ה׳ העבר בא הגובערנאטאר מפאלטאווא אל העיר להרגיע רוח התושבים, וברגע הזה שבה המנוחה אל תלה. מכ״ע .Köln. Ztg מודיע ממאסקווא „מדי יום יום ירב מספר היהודים היוצאים מרוססיא להשתקע באמעריקא, כל מרכבות הקיטור על המסלה העולה אל הגבול מלאות יהודים היוצאים למשפחותיהם לתור להם מנוחה בארץ החדשה, כפי הנשמע כבר קרבו אל המלאכה לכונן מושבות ליהודים במדינות המערב לארצות הברית. הגביר הנודע הבאראן הירש מפאריז הודיע חפצו להתנדב מאה אלף פֿראנק אל החפץ הזה, לדברת מכ״ע הנזכר לא תמנע הממשלה את היוצאים מחפצם, אל האיזראעליט׳ וואבענשריפט מודיעים מאיידקוהנען, כי מאה משפחות מאחב״י עברו את הגבול בשבוע העבר ויודיעו, כי רבים מהם נוסעים אחריהם. מגמת פני כל הנוסעים אמעריקא הצפונית, הגבירים אלופי עדת ישראל בפ״ב הבאראן גינצבורג ויועץ המסחר א. זאק, שלחו עשרת אלפים רו״כ למשען הנשרפים ממינסק, הבאראן גינצבורג הוסיף לשלוח גם 3000 רו״כ למשען השדודים בהעיר אריעכאוו, לפני עשרה ימים מצאה מקום בברלין מנגינה (קאנצערט) וחזיון מגדולי חכמי הזמרה והחזיון, להקדיש כסף הפדיון למשען השדודים בנגב רוססיא. בהבארזע נתאסף בערך 34,000 מארק, כסך הזה נתאסף ג״כ בלייפציג ובריססעל, רוב העומדים בראשי הועדים לאסוף נדבות המה טובי הנוצרים ומהם גם כהני הדת."
021-HZF-1881-07-19-001-080211_toc_10,," אל סוחרי אתרוגים עת כנום הקאמיסיות למסחר אתרונים הגיע, לזאת אקרא לקרוב ולרחוק לסוחרים חדשים גם ישנים שכבר נסו מסחרם אתי בשנים העברו, כי יואילו למלאות ידי לקנות בעדם בטריעסט כל מיני אתרוגים לולבים והדסים הדרושים לחפצם, וב״ה כי נודע מסחר הקאמיסי׳ שלי בכל קצוי ארצנו באמונתו ויושר תהלוכתו, הן בעצם האתרונים והן במקחם כפי שהוא בטריעסט, רק בהוספת ההוצאות להעמידם ליד איש ואיש, ושכר הקאמיסי׳ שלי דבר קצוב על כל אתרוג ולולב, וכן בזריזות השלוחים ובכל סעיפי המסחר הזה, וכל החפץ במסחרי ישלח לי רשימתו גם ערובתו לפי מכסת מקנתו על אדרעס שלי המבואר מטה, ולבבו יהי סמוך ובטוח כי יהיה שבע רצון. נפתלי משכילאיתן Паттолю Маскиленсоцу въ губ. г. Минскъ"
021-HZF-1881-07-19-001-080211_toc_11,," נכונים אנחנו לקבל קאמיסיאן מכל החפץ להשיג ע״י אתרונים מכל הסארטין וגם לולבים והדסים ירוקים כפי מחירם בטרייעסט ובתוספת קאמיסיאן 121 קאפ׳ מכל אתרוג. 10 מכל לולב 50 מכל פעקיל הדסים, והננו נכונים לשלוח סחורה טובה לכל דורש גם ע״י נאכנאהמע בשלחו אויפנאבע 50 קאפ׳ לכל אתרוג. 25 לכל לולב 1 רו״כ לכל פעקיל הדסים, ונקוה להפיק רצון מכל הדורשים לעשות מסחר עמנו, האחים אהרן ואברהם בירגער במינסק. אדרעססע Арону Виргеру въ г. г. Минскъ. ר"
021-HZF-1881-07-19-001-080211_toc_12,," הודעה, גם בשנה הזאת אעשה מסחרי בטריעסט ואקבל בקאמיסיאן לקנות שם אתרונים לולבין והדסים, ומכל המינים האלה ישיגו אצלי גם בביתי בעיר לאדז, החפץ לבוא עמי בברית המסחר, הנה עד ר״ח אלול הבע״ל אהיה בלאדז ומאז והלאה בטריעסט האדרעססע אלי בלאדז הוא כשמי הח״מ, ובטריעסט יוסיפו לכתוב מקום מגורתי „אין אלטער בערזע"" וגם מן לאדז יגיעו המכתבים אלי לטריעסט. משה פערילמוטטער, לאדז"
021-HZF-1881-07-19-001-080211_toc_13,," הסופר הנכבד ה׳ חירש פערלא מורה בעיר טשענסטבויא (על יד מסלת הברזל מווארשא לוויען) נכון לאסוף תלמידים לבית ספרו ולהשלים מחסורם, במקח השוה, על אמונת רוחו והיותו מומחה באומנתו יש בידו תעודות מרבנים ודאקטארים וכל משכילי העיר."
021-HZF-1881-07-19-001-080211_toc_14,," ענערס האטעל אין בערלין מיין אין דער אלעקסאנדער שטראססע 51 אם אלעקסאנדערפלאטץ בעלעגע- נעס האטעל, פערזעהען מיט אללען בעקוועמליכקייטען דער נייאצייט, עמפפֿעהלע איך דען געעהרטען קויפלייטען אונד, באדערייזענדען צור געפאלליגען בענוטצונג. ביטטע אויף מיינע אדרעססע נענויא צו אכטען אהנע זיך בייא אנקונפט אן דער באהן היער פאן אירגענד יעמאנדעס אנדערס בעשטיממען צו לאססען."
021-HZF-1881-07-19-001-080211_toc_15,," הודעה דאקטאר ה. גאלדמאן אסיסטענט - ארצט אים יודישען שפיטאל ניממט אויף פאן 81 ביז 1012 פאר מיטטאג אונד פאן 4 ביז 6 נאכמיטטאג, ארמע אימזאנסט. וואהנט אויף דער מוראנאווסקי שטראססע 24 № אין דער לינקע אפפיצינע אויף דעם ערשטען שטאק."
021-HZF-1881-07-19-001-080211_toc_16,," להדורשים לשכני הנני מודיע, כי העתקתי משכני לרחוב שמאלע מילא N.17 בית ה׳ לאטהע, שם נמצא אצלי להשכיר דירה נאה חדר מיוחד רחב ידים עם מבוא בפני עצמו. ש. פ. ראבינאוויץ (שפ״ר)"
021-HZF-1881-07-19-001-080211_toc_17,," דאקטאר סלאנימסקי וואהנט אין לאדז. אויף פיעטרקאווער שטראססע, אים הויזע ה׳ „שיקקער״."
021-HZF-1881-07-19-001-080211_toc_18,," כל איש אשר דבר לו אלי יפנה במכתבו על פי האדרעססע החדשה הזאת. N. Sokolow, Warschau, Dzika N. 25a."
021-HZF-1881-07-19-001-080211_toc_19,," שאלות ותשובות אל „הלעג השאננים״ על העבר כבר נואשנו ונדאג על ההוה והעתיד, אל שמ""ל ציט׳ לא נוכל לפרסם דבר מסופק כזה, אל מצ""א גם אנחנו לא ידענו מאין באה השמועה הזאת שאין לה שום מקור, להחותמים בשיראדז ובעיר לאסק, השאלה הידועה במקומה עומדת, ונקוה לשמוע בקרוב פשר דבר לה׳ לאקס כבר צוחו ככרוכיא במכ״ע שונים ללא יועיל, לה׳ י""פ אין אשה מתה אלא לבעלה."
021-HZF-1881-07-19-001-080211_toc_20,, הדורשים באדרעססא שלנו יכתבו כזה. Редактору газ. ГАльФирA З. Слонинскому Варшава. 1 S. Sionimski in Warschan Dzika No 25a.
