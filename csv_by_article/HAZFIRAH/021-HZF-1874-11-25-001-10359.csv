article_id,headline,text
021-HZF-1874-11-25-001-10359_toc_1,, פי מינים פ  מחירו באשכנז:  4 ר״ט 20 ז״ג לשנה. ק  בעסטרייך 8 פל׳ לשנה.  וכן לרבע שנה.  שכר מודעות:  מכל שורה 2 ז״ג. 9
021-HZF-1874-11-25-001-10359_toc_2,," פים עם מס ברוסיא ופולין. לשנה 6 רו״כ. ים לרבע שנה 1.50 רו״כ. ביתר הארצות 20 פראנק.  לרבע שנה, 5 פראנק. E"
021-HZF-1874-11-25-001-10359_toc_3,מכתב עתי משמיע חדשות בקרב עם ישרוץ מכל ה...," מכתב עתי משמיע חדשות בקרב עם ישרון מכל הדברים הנוגעים בעניני המדינות, ר ו הר דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-11-25-001-10359_toc_4,תוכן הענינים.," תוכן הענינים. דברי הימים. אשכנז: בערלין. עלזאס. רוסלאנד: אדעססא מאת איש נעמי. בריסק דליטא מאת יב״ן. ידיעות העולם והטבע, הברזל בהשכלת בני האדם: מאת המו״ל. פעולות העלעקטריות ומשפטיהן: מאת יוסף ליב זאסניץ. נסיעה באיי הים הגדול: מאת משה יחזקאל גוטפארב. חדשות שונות. הודעות:"
021-HZF-1874-11-25-001-10359_toc_5,דברי הימים," דברי הימים (אשכנז.) על השנות מאסר הגראף ארנים פעמים דורשים מ״הע תלי תלים של הלכות; הרוב אומרים, כי נתפס הגראף שנית ע״ד אשר הראה איזה מן התעודות הנמצאות בידו לאנשים זרים; אפס מי יודע אם נמצא גם בדברים האלה שרש דבר אמת? אולם אם אמת בפי האומרים, כי ביום התשיעי לחדש דעצעמבר הבא יהי דינו של ארנים נחתך ע״פ השופטים, אז לא יארכו הימים ונדע פתרון כל החידות וכל סתום יגלה. (פראנקרייך.) התנועה הרבה אשר נראתה כעת בין כל בני הכתות השונות בצרפת תתן אותותה, כי בקרב הימים יתאספו הנבחרים לשבת באספה הלאומית ויחדשו מעשיהם. כבר מלתנו אמורה, כי כעת יעמדו אך הבנפרטיסטים לבד בראש הלוחמים מול הרפובליקנים, ובני יתר הכתות יעמדו מרחוק, בראותם כי תוחלתם נכזבה לשים עטרת צרפת בראש הגראף שאמבאר או אחד מבני הארלעאניסטים. אמנם גם במחנה הבנפרטיסטים בעצמם נראו פרעות ומחלקת. ה׳ רוער אשר היה מלפנים מיניסטער בצרפת, או יותר טוב, מושל בארץ בשם נאפאלעאן השלישי איננו חפץ לחכות אף רגע ועיניו כלו מיחל מתי תבא השעה אשר יוכל לראות את בן אדוניו יושב על כסא צרפת; אולם קאסאניאק וכל הנלוים אליו בערמה עושים את מעשיהם ומתחפשים לאוהבי המרשל מאקמאהאן וממשלתו, למען תהי להם הממשלה הזאת כלי למעשיהם לכונן דרך ולישר מסלה לממשלת הקיסר, בראותם כי השעה משחקת להם. עתה נראה עם מי ימשוך המרשל מאקמאהאן ידו; את הבנפרטיסטים החפצים למסור את צרפת עוד הפעם ביד אלמנת גבור סעדאן ובנה יחידה או את טהיער ודיופאר העמלים בכל עז לתת להממשלה השלטת כעת בצרפת שם רפובליק. (שפאניען.) בעוד אשר כל אוהבי אדם שמחו לקראר הבשורה, כי יד חיל הממשלה רוממה ושרי הצבא מצאו או למו להכות את הקרליסטים אחור במקומות רבים, בעוד אשר רבים אמרו: בא הקץ לכל התהפוכות הנעשות בארץ ספרד ולכל באו לנו מעברים שונים, כי הממשלה בעצמה איננה חפצו במפלת הקרליסטים, או עכ״פ אינה רוצה למהר את דבר הכנעתם; גם מעשי הממשלה במדריד בימים האחרונים נותנים מקום לשמועות האלה. כן צותה על שרי הצבא הרודפים את הקרליסטים באף להשיב חרבם אל נדנה ולסגת אחור; עד כי מצאו הקרליסטים את ידיהם לשוב אל המבצר אירון ולצור עליו שנית, בעוד אשר לפני ימים אחדים כבר נואשו מן המבצר ההוא וישישו כי מצאו מפלט למו בנקרי הצורים אשר המה מתחבאים בם. מובן מאליו, כי הדבר הזה יסיר את לב העם מאחרי הממשלה, בראותם כי אין תוכה של ממשלת מדריד כברה, כי לא תחמול על מיטב העם ורכושו לתתם למשיסה ביר השודדים בשביל איזה פניה חצונית, וכי אין בין איזבל המגורשה וסערראנא שר צבאה ואיש סודה אלא עטרת מלכות בלבד. — (אמעריקא.) מן הבחירות החדשות אשר היו בימים האלה יצאו הרפובליקנים וידיהם על ראשם, כי הרבה העם לבחור דעמאקראטים לשבת בסוד הקאנגרעס, עד אשר כמעט בכל מקום אשר לפנים היו הרפובליקנים לרוב המה עתה מעוט גמור. רבים רואים בזה אות נאמן, כי פנו בני אמעריקא ערף לדעותיהם ומנהגיהם אשר על פיהם חיו עד עתה, כי נשכח זכר  אברהם לינקאלן מלב העם וגם המעשים הגדולים אשר עמד לינקאלן בראשם יהיו כלא היו; רבים ממתנגדי חפשת השחורים כבר החלו לנבאות להם עתידות טובות, כי בנפול גראנט וכת הרפובליקנים המחזיקים בו, יהי להם ידים לשוב אל הסדרים הראשונים ולהתעמד שנית בשחורים כבקנין כספם; אבל כל ההשערות והנבואות האלה יקח הבל ותהיינה לאבק פורח כגעת אליהם רוח שכל בריא. לא לנגד הרפובליק קם הגוי הגדול הזה, לא נגד חפשת העבדים וכל יתר הסדרים אשר הנחיל לו אברהם לינקאלן הישר באדם, כי אם נגד גראנט ושריו ובעלי פקודותיו, המקלקלים ארחות ישר, מטים דין ובכיסם איפה ואיפה בנוגע לכל ענפי השלטון והנהגת המדינה. השרים יקחו שוחד השופטים יעותו משפט והפריזעדענט עומד ומחריש, ולפי דברי רבים עוד נותן ידים לעושי עולה לעשות מעשיהם זר מעשיהם על כן חרה בו אף העם ויבחר את האנשים אשר אינם רצוים בעיניו, למען יהי לו הדבר כאזהרה, כי אין לב העם שלם עמדו. והיה האות, כי גם רבים מיושבי המחוזות הצפונים אשר בימי המלחמה עמדו בכל עז לימין לינקאלן, ויקריבו את נפשם, את בניהם ומאודם על מזבח חפשת העבדים, גם המה מאנו הפעם ברפובליקנים ויטו אחרי הדימוקרטים, למען הראות להממשלה, כי לא הפיקה את רצון העם. אולם אם ישים הגענעראל גראנט את לבו לאזהרה הגדולה הזאת, ובמשך שתי השנים אשר יאחוז עוד את רסן הממשלה בידו, ישוב ויתקן את אשר עות ישים מתג ורסן בפי בעלי פקודותיו הנוטים איש לבצעו מקצהו, להשקיט את רוח המתלוננים עליו, אז ישובו בני אמעריקא גם הם לאהבה את הרפובליקנים, ואולי גם לשים עטרת הנשיאות עוד הפעם על ראש גראנט."
021-HZF-1874-11-25-001-10359_toc_6,אשכנז," אשכנז ברלין. זה לא כביר הגיע לידנו קול קורא מאת החכמים המפוארים ד״ר א. טרייענפעלד בשטעטטין, ד״ר גידעמאן בוויען, וד״ר פערלס במינכען, אשר ברצונם ליסד חברה וזה שמה אשר יקראו לה „איזרעאליטישער ליטעראטור פעראיין"" תחת החברה ליטעראטור פעראיין״, אשר עמדה ת״י הד״ר פיליפזאהן ואשר זה כבר נתפרדה חבילתה, לדאבון לב כל דורשי השכלה ואוהב חכמת ישרון. יתן ד׳ וחפץ החכמים האלה בידם יצלח, והחברה תאריך ימים ותפיץ דעת הספרות העברית בארץ, לכבוד בני עמנו ותפארתם. הנשים העבריות בערטהא ופאני אפפענהיימער קנו בעיר לייפציג כשלשת אלפים ספרי חכמה ומדעים שונים, אשר הניח אחריו ברכה הפראפעססאר המנוח הרב ד״ר יוליוס פירשט נ״ע, ותתנה את הספרים ההם למנחה לבית המדרש לחכמת ישראל Hochschule ftir die Wissenschaft des Juden. בפה לזכר נשמת בנה של האחת ואישה של השנית, ה׳ העררמאנן אפפענהיימער, אשר שבק חיים לכל חי. יהי זכר הנשים העדינות האלה ברוך, כי העשירו את עקד הספרים לבית המדרש הנזכר עשר רב. עלזאס. בארץ הזאת, וביותר בעלזאס העליונה, נושאים ונותנים כעת בדבר התיסדות בית מדרש לרבנים, אשר חניכיו ישבו על מדין בערי עלזאס ולאטהרינגען, אחרי אשר כעת נתפרדה הבילתן עם בית המדרש לרבנים אשר בפאריז. לתכלית הזאת התאספו רבנים רבים בקאלמאר ביום 8 נאוועמבער, וביחד את פקיד הממשלה התיעצו על תנאי הענין לכל פרטיו."
021-HZF-1874-11-25-001-10359_toc_7, רוסלאנד,"  רוסלאנד אדעססא. זה כבר הודעתי כי ה׳ דאקטאר שוואבאכער רב עירנו החל להיות לפה ולמליץ בעד שפתנו העבריה, על כן נעים לנו להגיד בשער כי לא ירף ידו ממנה ובכל עת מצא יקרא בראש הומיות באזני עדתו כי יחובבו שפתם ולשונם. אקוה כי דבריו הרצוים באזני שומעיו מקרוב ינעמו גם לקוראיהם מרחוק ולכן נסיתי להלביש דבריו קדש. ואלה המה הדברים אשר דבר ביום השבת פ׳ חיי שרה נגד קהל ועדה בביה״כנ הגדול: זאת הפעם לא מקרא קדש יאיר פתח דברי כדרכי מאז, לא דבר ד׳ יהיה לי לאבן פנה אשר עליו אכונן אמרי אליכם. האמת אגיד ולא אכחד כי חפשתי חפש מחופש בספר תורתנו ולא מצאתי יתד במקום נאמן אשר אתלה עליו משא דברי אשר אדבר באזניכם היום. ידעתי כי נפלאת היא בעיניכם לשמוע זאת מפי הכי תורתנו אשר כמקור נאמן היא תמיד לנו וגם אותיותיה כאותות השמים לטהר יזהירו לנו אור שבעתים, ההיא לא תוסף עוד תת כחה לנו? זאת לא זאת, אך העון אשר אוכיחכם הפעם גדול מאוד, שערוריה נתעבה ונאלחה אשר לא כתובה בספר התורה, יען כי מחשבותיה רחקו מתועבה הזאת ולא עלתה על לבה כי נבלה כזאת תעשה בישראל, על כן פי המדבר אליכם באין אמר ודברים מכתבי קדש, אך מפתח שפת מישרים גם כי לא בהררי קדש יסודתם —. ראשית דברי אשאלה מכם שאלה: מה הוא השליש אשר המלך נשען על ידו? מן המשרתים את פני המלך הכי נכבד הוא, בין שר המשקים והאופים לא תחד כבודו, כי רם ונשא הוא עליהם, ואל השרים היושבים ראשונה במלכות לא יבא, כי המלך לא יבקש עצה מפיו ובסוד חכמיו לא תבא נפשו, ואם כן למה זה עשהו המלך לריק? הלא אך לשוא עטרהו כבוד והדר? אבל על דעתי זאת היא הנסבה אשר הולידה שלישים בחצרות מלכים ושרים, כי הנה המלכים יועידו יום הכסא כפעם בפעם אשר בו יבאו כל מבקשי פניו לראות בהיכלו; אלה יבאו לשמוע חכמתו כי רבה היא וימתיקו אתו יחדיו סוד על דבר חוק ומשפט, ואלה בשאלתם ובקשתם יתחננו מלפניו על חסדו ואמתו כי יאר פניו אליהם ויחנם; אך בתוך הבאים ימצאו גם אנשים בוערים בעם אשר דבר אין להם עם המלך, לבם טח גם מהשכיל כי טובם בידו ורק בחסדו ימצאו חיים וכבוד, המה ירמסו ארמון המלך אך למען יאמינו כל רואיהם כי גם המה בין רואי פניו יחשבו; אנשים כמוהם אך בפעם הראשונה גם בשנית אימתה ופחד תפל עליהם וישבו בדר וידמו, בעת אשר המלך ידבר עם אוהביו הקרובים אליו, לא כן כאשר הסכן הסכינו לבא בבית המלך, אז לא עוד חרדות ילבשו ולא יבשו עוד לדבר חד את אחד לעיני המלך והשרים, שחוק ימלאו פיהם ועצרת בוגדים יקראו להרבות להג עד כי בבית המשתה, או כבית הכנסת, היכל מלך למו, היטיב יחרה להמלך על הנבלה אשר תעשה בתוך ביתו לעיניו, אך חלילה לו למלא פניהם קלון או גרש יגרשם מעל פניו, יען נקלים המה בעיניו מהשמיעם גם גערתו, לזאת עשה לו המלך השליש ויאצל מהודו עליו שייראו מלפניו, כי הוא יתעבר ריב מלכו, הוא ידבר עם הרקים משפטים, ופעם יראם גם את ידו החזקה למען לא יזידון עוד לחלל כבוד בית מלך פנימה ועתה אחי! ידעתי כי שלום יהיה גם לי גם לכם, אף אם לא ידעתם משרת השליש מה היא, אבל על שלישים אחרים אטיף מלתי, הם המה הגבאים אשר ישרתו בבית מלכנו בהיכל ד׳ כמוהם כאדיודאנטען בעיני, המה לא יגשו אל האלהים, גם כבוד גדול לא ינחלו בעמם, רק שומרי משמרת כבוד ד׳ המה בתוכנו. שומעי הנכבדים! היום בערב במוצש""ק עת האסף היא לכם לשים עליכם גבאים חדשים תחת הישנים אשר יראו למו מנוחה כי טוב, על כן ערכתי דברי לפניכם לדעת מה העבודה אשר עבודו הגבאים, ומה אנחנו שואלים מאתם; בחרו לכם אנשים וראי אלהים אשר יקר בעיניהם כבוד ד׳ ותורתו, אנשי חיל אשר לא יגורו מפני איש. לבי עלי דוי לשאת עליכם חרפה, אך עצור בל אוכל בראותי האי-כבוד השורר בבית קדשנו פנימה. ביום השבת ביום השבת כאשר נבואה שעריו ברוב עם לראות פני ד׳ השוכן בקרבו, לדאבון נפשנו לא כלם יבאו לצקת שיחם באזני יושב הכרובים; רבים מעם הארץ ידדו עד בית אלהים, רק למען הראות כי גם המה יבאו באנשים ומקומם יכירם גם בהיכל ד' בעת אשר יפתחו ספר התורה רבים יפנו לה ערף וינוסו החוצה למלאות דבר הכתוב „קומה ד׳ ויפוצו אויביך"", וגם אלה אשר ישארו על מקומם ישוחחו איש את רעהו על כל דבר או ענין אשר יעלה על לבם ויסירו אזנם משמוע תורה וגם תפלתם תועבה, כי גם מפניה לא יחשכו דברי ריק ותפל. יושב שמים ורגז עליהם כי ימצאו חפצם בבית אשר נקרא שמו עליו, אבל הכי הוא יעשה נפלאות להרעים בקולו על הפוחזים: — פוחזים אקראם בלי מגור ופחד, אם המה לא ידעו בשת ולא יתנו כבוד לאל הכבוד השוכן אתם, גם אותם מנע ד׳ מכבוד נבלים שמם כי נבלה יעשו בבית ד׳ המכשלה הזאת תחת ידי הגבאים המה יהיו אנשים אשר רוח אמיץ בלבבם ולא יהדרו גם פני בעל בעמיו כי הכבוד לאלהים הוא. הלא יבוש יעקב ופניו יחורו בבוא איש נכרי אשר לא מבני ישראל הוא ובאזניו ישמע את קול הקריאה אשר יקראו מעל הבמה בספר תורת ד׳ ואמר: מה העבודה הזאת לכם, ויגידו לו כי זאת היא התורה מורשת קהלת יעקב משנות קדם, או אז ילעג עלינו לאמר: מדוע זה שמה בזויות הבית ידברו, ישחקו, יצחקו? אבל אם יפלא בעינינו איך הורד לעפר כבוד תורתנו בעיני עמה, אנכי אנכי אגיד לכם פשר דבר! לא במרד ובמעל תסירו לבבכם משמוע דברי התורה, רק יען כי רבי דבריה כמו זר נחשבו לכם, זעיר שם זעיר שם נמצאו בתוככם אנשים אשר ידעו ספר ולשון עברית, דבר ד הוא לכם כספר החתום ואיך ינעמו באזניכם אמריה אמרי נועם? גם את לב בניכם בעודם באבם תסירו מאחרי שפתנו בטרם ידעו לקרוא כן ספר עברי, והיה כי יגדלו הנערים האלה באין תורה לא ידעו עוד גם את שמה וזכרה, חכמים אשר תורת ד׳ אתם תהיו אתם בעיניהם. לבשתנו ולחרפתנו נמצאו בנו צעירים אשר כאלם לא יפתחו פיהם בשערי מות על פני מתם, במות עליהם אביהם או אמם לא יקדישו את קדוש יעקב כי הדבר אין בהם לדבר כלשון עמם, אבותיהם הנחילו למו בית והון ולא זכרו אחריתם להנחילם גם מורשת קהלת יעקב. בילדי נכרים לבדם תשפיקו ותלמדו את בניכם לדבר בלשון עם ועם ושפתנו שפת עבר תמנעו מהם, שפת יתר היא לכם, אמנם כי גם בלעדה סחר עמים אליכם יבא, אבל יראת שדי אך בה תמצא. רבים אשר תעו מני ארחות ישר בארץ נכריה ועוד מעט ויבגדו בעמם באלהיהם, ולפתע פתאום נגול לפניו ספר עברי ולעיניו יראה הלקח הטוב אשר נתן לו אביו או התורה אשר הורוהו מוריו בטל ילדותו, קסם על הספר העברי הזה לברא להאיש לב טהור, ימי נעוריו הימים אשר היו טובים מאלה יעמדו לפניו כמו חי ובעבותות אהבה ימשכוהו לשוב אל אחות אבותיו כימי קדם. אל תחטאו בנפשות ילדיכם הנאהבים והנעימים לכם, לשוא תדאגו לאחריתם בלמדכם אותם לשונות רבות; נער הייתי גם זקנתי וראיתי כי לא תועילנה שפות ביום עברה, למדו את בניכם תורר ד׳, למען תהיה היא נחמתם גם בענים; כשתילי זית כן בני הנעורים: אם תטעו אותם נטעי נעמנים בגן ד׳ או גם כי יגדל יהיו נאמנים לעמם ודתם, כי לגוי אשר לא ישמע לשונה לשוא תטיף התורה אמריה הנעימים. הוא הדבר אשר דברתי מראש, כי על כן לא כתבה עונכם הזה זכרון בספרה. טוב יהיה לבניכם אחריכם כי תלמדום שפתנו בנעוריהם ואז גם עד זקנה ושיבה בל עזבוה, כי ידעו חין ערכה כי רב הוא, וגם בית אלהינו יהיה כלו אומר כבוד, באחת אדבר: רוחנו ונשמתנו צרורה בצרור החיים את שפתנו יחדיו ובשלומה גם לנו שלום. — הן אלה קצות דברי המטיף החוצבים להבות אש דת, לבי נכון בטוח כי הקוראים יאצלו ברכה גם לי המעתיק. איש נעמי. בריסק דליטא, בירה חשון תרל״ה. לכבוד הרב המו״ל שלום! לרגלי חוק החדש הכללי המחייב על צעירי הימים לעבוד בעבודת הצבא, פרצה מלחמה בשלום בין המשכילים ובין המהבילים. האחרונים המחזיקים בקרנות הדת למלאות אחרי כל דין וכל מנהג בכל פרטיהם ודקדוקיהם וכוונותיהם החליטו לדבר ברור ונכון, כי הרוח הזה אשר הוציאה העת מאוצרותיה תקלה הביא לעולם, רוח סער וסופה לשרש ולעקר נטעי האמונד מלבות בני דור החדש, ופעולת הסטרא אחרא היא, אשר התגברה ר״ל בימים האלה, ומטרתה לגרש המנהגים העתיקים אשר כל בית ישראל נשען עליהם, ובעיניהם החדות כבאספקלריא המאירה למרחוק יביטו, כי סוף הדבר קרוב לבוא: כי כמוץ יסוער מגרו כן יסוערו מצות רבות סיינים וגזירות ומה גם גזירה לגזירה, כולם יספו יתמו מן בלהות, והחסידות תבטל ותהוי כעפרא דארעא. לעומתם הראשונים ברוח מבינתם החופפת עליהם יאמתו בשום שכל, כי רוח צח הוא שיפוה היום ומן חדר ההשכלה תבוא סער לזרות ולהבר, ופעולת החכמה היא, אשר ידה משלה לה וזרועה סמכתה להראות נפלאות. עיניהם תחזינה מישרים כי ימים לא ימשכו וכל איש ילך לנוגה זרחה, וזה האות, כי הממשלה תחלק מנה אחת אפים כבוד לאלה אשר וכו למדרגת מלומדים ותקל מעליהם מספר שנות עבודתם בצבא, וכוונתה רצויה להרבות הולכי בתי הספר והגימאנאזיען להרחיב דעת ולהפיץ חכמה וטובים לה מעט שנות עבודת משכילים מאורך ימי עבודת חשוכים. דעת לנבון נקל כי החוק הזה הכרחי הוא, ומועיל מאד אשר על ידו ילמדו כל ילידי הארץ להיות אזרחים נאמנים באמץ רוחם בגבורות ישע ימינם, במושגיהם השנונים וברגשותיהם העדינות, וכה יתאחדו ולא יתפרדו לבבות נפרדים זה מזה והיהודי יוסיף אומץ ברבות ידיעותיו והשכלתו, בבואו בחברת יתר אזרחי הארץ. יהיה איך שיהיה, לא באתי לחוות דעת לפשר בין שתי המפלגות למי משתיהן הצדק? זאת אמנם נראה בעליל, כי בימים האלה יד המשכילים רוממה, ועדותם יתנו בתי הספר אשר לפנים סגרו על מסגר לפני בן ישראל מבית ומחוץ ועתה נפתחו לפניו, אין מכלים דבר, זה השער להגימאנאזיום נערים עברים יבואו בו, חוקי המלכות לא יעמדו לשטנה להם, וגם דעות קדומות אשר מצאו להן קן בעם לא יעצרום בלכתם לבקש השכלה ודעת. — בעיר מגורי בריסק, אחרי אשר ימים רבים לא נתן רשות מטעם הממשלה לזרע יעקב לבקר בה״ס הכוללים הנה גם כעת כאשר בטלה הגזירה הזאת, עוד נשאר בתקפו המורך אשר נשרש בלב ישראל לשלוח בניהם לבתי ספר האלה אשר סגרו שעריהם בעדם בשביל שהם יהודים מחזיקים באמונתם, ויתר לבם פן רשת מזורה לצעיריהם כעת בהפתחם לפניהם, למשכם אחרי חבריהם ולהעבירם על דתם, וע״כ לא נראו מבני מרום העדה וכל המתימרים בכבוד יחוסם, הוגי תורה, שומרי מצוה ואילי הכסף על מפתן בתי מדרש המדעים האלה. ואם אולי היו בהם יחידים אשר הבינו דבר לאשורו, לא הרהיבו בנפשם עוז למלאות אחרי מזמות לבבם למרות רוח דעת הקהל בעירם, ורק יוצאים מן הכלל, מדלת העם או מפורצי חוק בפומבי, או יתומים עזובים בקרו את הגימנאזיום, ומספרם מצער היה עד שנשכחו כמת מלב הכלל, ויהי׳ לשמצה בעיני ילדי דורם חובשי ביהמד״ר. לא כן בימינו אלה, רבים המה אבות יראים ושלמים, עשירים ומיוחסים, לומדים ומכובדים אשר יובילו ברצונם את בניהם לבתי הגימא- נאזיום לעשותם בני משכילים, וגם מאלה אשר זה לא כביר חרקו שן וישפכו חרון אפם על המתעים את בניהם (לדעתם אז) מדרך האמונה, יכירו כיום כי שגו ברואה ופקו פליליה, ויתקנו המעות בהקדישם בניהם ללמודי חול בפרוזדור של בתי ספר הנמוכים למען יהיו מוכשרים לבוא בטרקלין של בתי מדרש ואם יגיל כל מבין דבר לאשורו על הגאולה ועל התמורה בעדתנו, כי ילכו אחינו במסילה העולה להצלחתם המדינית ולהתחברותם עם יתר שכנינו בני אמונות שונות, הלא יותר ידאב לבו לראות, כי בהתרשלות האבות בחנוך האמונה והדעת וידיעת שפת עבר, נשמת היהדות, תאבד חלילה תורה מישראל. והוא דבר אשר ראוי, כי ישימו אל לב החכמים ונבוני דעת בקרבנו, ואשר מצד הממשלה אין שום מכשול ופוקה לעשות אותו על אופן היותר טוב, אחרי אשר למודי החכמה לא יצרו את למודי האמונה, ואושר המדינה תלוי בכשרון בניה, בחריצתם ובהתפתחותם, מבלי להביט אל האמונה אשר נשבעו לדגלה, בלבד שיכונו לבם לתועלת החברה. יב""ן."
021-HZF-1874-11-25-001-10359_toc_8,"-
רוי-
י-
י
עוו העולם והטבע."," - רוי-  י עוו העולם והטבע. הברזל בהשכלת בני האדם. הספן הגדול ורב החובל קריסטאף קאלומבוס כאשר גלה את ארץ אמעריקא בשנת 1492, וירד בראשונה הוא ואנשיו על האי Haiti אשר עפרות זהב לו, שלה אחת מאניותיו לשוב לארץ שפאניען לבשר את המלכה איזאבעלא, כי חפצו בידו הצליח לגלות עולם חדש! ובמכתבו האריך לספר מן תפארת הארץ החדשה צאצאיה וכל היקום אשר עליה, ועל כולם הרים מעלת הזהב, „היותר יקר בתבל, אמר קאלומבוס, הוא הזהב, כי הוא הנותן לאדם כל חפצי לבבו בעולם הזה, ופותח לפניו שערי גן העדן בעולם הבא״ — הדברים האלו אמר האדם הגדול הזה בימים ההם, אשר רוב העמים והלשונות חשבו אז כי הזהב הוא אשר המדינות והצלחת הממלכות, אבל לא כן הורה לנו הזמן בימים הבאים אחרי כן. שפעת הזהב אשר יצקה ארץ אמעריקא במדינת שפאניע משך איזו מאות שנים, לא הרימה קרן הצלחתה, ועם בני שפאניען אשר גדלו על ברכי הון ועושר לא היו המאושרים בארצות אירופא, כי מעט מעט ירדה ממלכת שפאניע מגאונה וגדולתה. עם הארץ אשר שמו זהב כסלם, רפו ידיהם מכל עבודה ומלאכה, והיו חובקי ידים בעצלתים עבודת האדמה והמסחר נתשה מעל אדמתם, וכה. ירדה פלאים מכל שאונה והמונה עד כי גם ארצות אחוזתה באמעריקא נתדלדלו ברוב הזמן, ואחריהן נשאו ראש ארצות הברית ותהיינה לממשלה מאושרה באמעריקא העומדת לנס עמים עד היום. היא לא מצאה אוצרות זהב וכסף בחיק אדמתה אבל מהרריה חצבה ברזל ואבני הפחם, והם הביאו לה אושר והצלחה קיימת אשר לא ימוטו לעד. וכזה אנו רואים גם היום בארץ ענגלאנד, עוד בשנת 1849 הוציאה ארץ ענגלאנד למדינות אחרות ברזל במחיר 82 מיליאן ר״ט, הרבה יותר מן מטמוני הזהב אשר חפרו להם אז בשאר הארצות. ומאז נתפשטה ונתרחבה מסילת הברזל בכל ארצות ארופיא במשך שלשים שנה האחרונות, רכשה לה ארץ ענגלאנד רכוש הון רב ע""י תוצאות הברזל, הרבה יותר מכפלי כפלים מן שלשת מכרי הזהב היותר גדולים בארץ, והם ממלכת רוסיא, קאליפארניען, ואוסטראליע.—  הן אמת הוא כי הזהב יקח האדם מידי הטבע בלי עמל ויגיעת כפים, גרעיני הזהב נמצאו בחול האדמה נכונים ומזוקקים באין צורך לתחבולות ומלאכות רבות. אבל להיות המתכות עצמו בטבעו רך בלתי קשה, לא יצלח לשום מלאכת מעשה זולתי לכלי תכשיטין לבד, כידוע. לא כן הוא הברזל, אין שום מלאכה בכל מעשה האדם ועלילותיו אשר יוכל לתקן צרכיו בלעדי כלי ברזל הנחוץ לו. והברזל עצמו לא ישיג רק אחרי רוב עמל ותלאה. יעמול לחפש אחריו במעמקי האדמה, יבנה בנינים מתחת לארץ ברוב עצה ותחבולה, ושם במקום אופל וצלמות יחתור בין שני סלעים וצורי חלמיש עד כי ימצא ידו להוציא החומר העפריי ההוא, ואחרי כן יביא אותו באש, ויזקקו בכור הברזל ע״י תחבולות שונות, אבל העבודה הרבה הזאת תביא לו שכר טוב בעמלו, הרבה יותר מאשר יראה פרי תבואה ע״י הזהב. הברו בעצמו אף כי מחירו מצער, אבל ע״י מלאכת יד יוכל האדם לעשותו יקר מאוד בערך חמרו, כי לפעמים כלי ברזל קטן בכמותו, אשר מחיר חמרו כמעט נחשב למאומה, ויוקרו הוא רב למאוד לא יסולא בפו, מן משקל אונצע אחת של ברזל מוצק יעשו ביום נוצות דקות למורי השעות הקטנים, אשר מדת אורכן יהיה עד כדי 9000 רגל! וכסף מחירם עולה לפ״ז עד כ״ב אלפים ר״ט, והוא עד 800 פעמים יותר מן משקל אונצע אחת של זהב אופיר! — מציאות הברזל בטבע העולם היה אבן פנה אשר ממנה יצאה ההשכלה לבני האדם על פני כל הארץ, ע״י הברזל הגיע האדם לשלימות כל המלאכות הרבות, והמצאות כלים ומכונות שונות המביאים תועליות אין מספר לכל מעשה האדם ותחבולותיו דרכי חיתו ועלילותיו. ובימנו היום אנו רואים כי ע״י מסילות הברזל ומכונות הקיטור, נתעוררה רוח ההשכלה בכל משפחות האדמה הנפוצות בארבע כנפות הארץ, וכל אומה ולשון העומדת במעלות ההשכלה יותר מזולתה, גם תוצאות הברזל אצלה גדול יותר, ולהיפך במדינה אשר מלאכת הברזל בקרבה הוא אך מעט, גם מצב ההשכלה בערכה מעט הוא. התושבים באיי הים הגדול במדינות הדרומים באמעריקא, בלתי יודעים מן מלאכת הברזל רק מאשר ישיגו לפעמים ע״י עוברי ימים, והם באמת נעדרי כל השכלה וחיים כפראים במדבר.   אצל העמים הקדמונים מאוד בקורות ימי האדם על הארץ, ידענו כי השתמשו בכל צרכיהם ע״פ רוב במתכות קשה המורכב מן נחושת ובדיל (בראנזע), יען בימיהם לא השכילו עדיין לצרף הברזל מן העפר החמרי והנחושת והבדיל נמצא במעבה האדמה כבד זקוק וצרוף, ע״כ למדו גם בנקל במשך הזמן להתיכם באש ע״י חומר העפרי, ולהרכיב תערובת קשה משניהם, ובו השתמשו לכל צרכי מלאכתם בבית ובשדה. אבל יתכן מאוד שבדורות הרבה אשר קדמו עוד לפניהם לא ידעו גם מן מתכות הבראנזע, ונוכל לצייר בנפשנו שפלות מצב מין אנושי כזה אשר לא ידע משום מתכות קשה לעשות בו מלאכה; כי באין מתכות לא היה להם כלי מחרישה לעבוד את האדמה כתקונה, ולהוציא ממנה פרי תבואה ככל הצריך להם, לא יכלו לבנות להם בתים לשבת באין קרדום לחתוך בו עצים; לא יכלו לכסות מערומיהם בבגדים, באין כלים לטות לארוג ולתפור, גם לא היה בידם כלי נשק להגן בעדם נגד חיות טורפות. אם בדורות עולמים שעברו מלפנינו בזמן לא ידענו, היה באמת מין האנושי במצב שפל כזה שאמרנו? הנה אל החקירה הזאת שמו מגמתם רבים מחוקרי הטבע בימינו היום, ומאז גדלה ונתרחבה ידיעת תולדות הארץ בזמננו זה, יגעו והשתדלו החוקרים בכל המדינות והארצות לחפור ולהוציא מבטן הארץ, כל אשר מצא בו אותות ורשימות נכרות מן שרידי העולם שעבר. וברוב עמל ויגיעה במקומות רבים מכדור הארץ, פתחו קברי עולם וגלו לעינינו עצמות מיני בעלי חיים משונים, צמחים ועצי השדה אשר אין על עפר משלם, ולא נמצא דוגמתם בעולם הזה שלפנינו, ועמהם מצאו גם על מין האנושי עדים אלמים המספרים לנו ברמיזות קצרות מן מעשה האדם ועלילותיו בימי קדם, בטרם זרחה עליו שמש ההשכלה; ועם כי עד היום לא עלתה בידם לדעת הזמן בשנות העולם אשר בו יצא האדם על פני הארץ, הנה עכ״פ הביאו לנו דברים חרותים וחתומים בהותם הטבע, אשר לא נוכל להכחישם בשום פנים, והם מעוררים בקרב כל איש ולב עמוק השערות מפליאות, עד כי אין אדם שליט ברוחו לכלוא בקרבו ענינים נשגבים כאלו מבלי לשים לב אליהם. —"
021-HZF-1874-11-25-001-10359_toc_9,פעולות העלעקטריות ומשפטיהן.," פעולות העלעקטריות ומשפטיהן. (המשך מגליון 19.) ג. אם נשפשף את האלמוג (בערנשטיין) *) בבגד צמר תולד בו הסגולה למשוך אליו גופים קלים. יותר מאלפים שנה לא עשתה הסגולה הזאת פרי עד שבשנת 1600 לסה״ג גלה החכם גילבערט מקאלכעשטער רופא המלכה עליזאבעטה, כי נמצאה סגולה זאת גם בחמרים אחרים, כמו אם ישופשף חמר-החתם וזיגעללאק) בבגד צמר גפן, והזכוכית ע״י משי, ימשכו ג״כ אליהם *) הוא נקרא בשם ""עלעקטראן"" בפי היונים, ועל כן יקרא אצלנו כח משיכה זו בשם „עלעקטריציטעט""; והוא נמצא לחוף איזה ימים, כמו אצל חוף הים הקדמוני בין דאנציג ומעמעל, והצירים הישנים ידעוהו במקום הזה. ואני תרגמתיהו „אלמוג"", כי אין נפשי אל המתרגמים אותו „קאראלען"" שהוא קליפות השרץ, הנמצאת במעבה האדמה ואיים רחוקים, ואין לו ענין לקראו בשם עצי אלמוגים; משא״כ העלעקטראן, אשר לפי חקירת גאפפערט, הוא שרף אלוני קדומים (פארוועלטליכע נאדעל האלץ פיכטען), ובהמצא שם באופיר העצים בעלי שרף זה, הביא מהם. והוא דומה הרבה להכפר (קאמפפער) והנטף, כי הוא דולק באש בריח בשמי, ומין הגרוע ממנו וקח למשחה בששר ולסמני הקטרת, ולהיותו כבר נודע בימי מר״עה, אפשר לומר כי הוא הוא הנטף עצמו, ובלי אשכנז יקרא בשם „בערנשטיין״ על שם בערו, בהפך אותיות ברענשטיין, (ושם „אלמוג"" ששרשו „מוג"" בהרחיק ממנו אל הערבי, הוא על שם כי יתמוגג במים האלמוג המזויף, והי׳ נקרא אלמוג להבדילו מן הנטף האמתי בנ""ל). גופים קלים, אז החל הכח הכללי הטבעי הזה להקרא בשם „עלעקטריציטעט"" כל גוף בהיותו עלעקטרי ימשך את זולתו וימשך ממנו, שני גופים שוים בחמרם, בהיותם עלעקטרים, כמו שני בדי זכוכית או של חמר-חתם, נהדפים ומ״ז, אולם החמרים השונים, כמו הזכוכית והחמר-חתם העלעקטרים מושכים וא״ז. ולכן נחלק כח העלעקטריציטעט לשני מינים לזכוכיתי ולנטפי (גלאו. אונד הארץ. עלעקטריציטעט). אפס השמות האלה אינם נאותים למהות עצם מיניהם; כי אם נשנה את החמר שבו נשפשף, נוכל לגלות עלעקטרא הזכוכיתי בחמר החתם ולהפך. לכן יסומן הבדל שני מיני הכח, להיותם מתנגדים ול״ז, האחד בשם „מחייב״ (יא) והשני בשם „משולל"" (ניין) או (פאזיטיפע אונד נעגאטיפע עלעקטריציטעט). והניחו לקרוא הכח הנגלה ע״י שפשוף חתיכת משי במוט זכוכית בשם „עלעק"" המחייב״, ושל שפשוף צמו גפן (פלאנעל) במוט חמר החתם בשם „עלעקטרא המשולל״. ויהיו לפ״ז הגופים בעלי עלעקטרי שוים מחייבים או משוללים נהדפים זמ״ז, והעמוסים בעלעקטרים מתנגדים מושכים וא״ז. והחק הזה הוא יסוד כל המחזות העלעקטריות הנגלות אלינ בפעולותיהן הנשגבות, כאשר יבאר לפנינו. הגוף המשפשף והנישוף נעמסים בעלעקטרים מתנגדים, ויגלה ע״י שביבי אש (עלעקטרישע פונקען). למען דעת באיזה מין עלעקטרא עמוס איזה גוף, צריך לבהון מאיזה מין הוא נהדף, אך הבחינה מאיזה מן הוא נמשך, תוכל להטעות את הבוחן, לפי שגם הגופים בלתי עלעקטרים נמשכים מגוף עלעקטרי. יש חמרים ידועים, אשר להם הסגולה ביתר-שאת לנהל הכח העלעקטרי ולהעבירו מגוף זה לזולתו, ויש להפך, אשר להם הסגולה לעצור ולכלוא את הכח הזה מעבור הלאה. הראשונים נקובים בשם „המנהלים״ (לייטער) והאחרונים — „מעצרים״. (איזאלאטארען, אבזאנדערער) או „בלתי מנהלים"" (ניכט לייטער). בראשונה קראו את בלתי המנהלים בשם „עלעקטרים״, יען כי הם נעשים עלעקטרים ע״י שפשוף בהיותם אחוזים ביד, ולמנהלים קראו בשם בלתי עלעקטרים, כי לא יעשו עלעקטרים על דרך זה, אולם לא בצדק קראום ככה, לפי שגם האחרונים יעשו עלעקטרים בנקל, רק אם יכרכו בגוף בלתי מנהל, אשר יפסיק בינם להארץ. אמנם מה הוא העלעקטריציטעט, ומדוע ידבק לגוף זה יותר מלזולתו, ולמה יעבור מהר ממנו דרך גוף אחר? רבות עמלו החוקרים לדעת מהותו, וטרם ידעו פשר דבר. בראשית האמינו כי המאגנעטיזמוס והעלעקטריציטעט הם כמו החום והאור הנחשבים לפעולות איזה חמר ספירי בלי כבד (אינפאנדעראבלע מאטעריע) האוחז גם בחמר הגשמי, אפס בענין החום והאור, כבר הכירו החכמים כי הם רק פעולות מלאכותיות, וסבתם היא התנועה לבד; אך בהעלעקטריציטעט לא הגיעו עוד החוקרים לידיעה ברורה כזאת, הגם כי יש יסודות נאמנים, שצריך לשנות ההנחה הראשונה אדות מהות הכח הזה. גלל זאת נספיק עצמנו כעת, לאחוז בשטת „הנוזל העלעקטרי׳ (עלעקטרישע פלואידא) האומרת, שנמצא איזה חמר נוזלי אוירי דק מאד הנושא את הכח הזה, ועל ידה נקל לנו לחלק את המחזות למפלגותיהם.                     (המשך יבא)."
021-HZF-1874-11-25-001-10359_toc_10,נסיעה באיי הים הגדול.," נסיעה באיי הים הגדול. (המשך מגליון 19.)  התמרים אינם יקרים בעיני המאלאים למען פירותיהם, אם למען היין אשר יעשו מהמה. וכה יתנהגו בעשייתו: את בסיס הפרחים (Bluthenschalt) יחתכו לרחבו, וישימו במקום החתך קנה מקני-הבאמבוס, ודרך בו יטוף העסים אל כלי העומד תחת העץ. מדת העסיס אשר יצא מהעץ בכל יום ויום יעלה לשש מדות (קווארט) ושני ירחים יתן העץ את שקויו מבל להזיק לו מאומה, כי בשנה השנית יעשה העץ פרי כבשנה העברה. אל תוך העסיס הזה יתנו קני צוקקער, ולפי ערכו יהיה חזוק היין, אם רב הוא, והיה גם היין חזק מאד, ואם מעט ימעט גם כה היין. אם לא יתנו לתוכו את הצוקקער יחמץ העסיס מהרה והיין לא יצלח עוד לשתיה. העץ הזה מכוסה הוא בשערות ארוכות מאוד ושחורות כשערי הסוס, והמאלאים יעשו מהנה עבותים, אשר לא לבד כי חוקים המה מאוד אבל גם לא ירקבו לעולם. — על האי הזה ראיתי גם הזאגא ומנהג עשייתו, וזה הוא: את העץ הזה אשר מדת גבהו תעלה לערך שתי רגל יחתכו סמוך לשרשו, יחצוהו לארכו ויקחו את מוחו (מארק) ממנו. את המוח הזה יעבירו בכברה להסיר ממנו השערות הדקות והרבות מאוד הנמצאות תוך העץ סביב מוחו. מובן הדבר כי לבד העמל הרב אשר יהיה למו להסיר השערות מהמוח, עוד הרבה מהמוח ילך לאבוד, ולזאת המציאו המאלאים דרך אחרת להסיר השערות מבלתי אשר יאבד המוח מאומה, והוא כדרך אשר יתנהגו בני אירופא בעשיית חלב חטים (שטערקע), וכה יעשו: יעבירו את המוח בכברה וידקוהו הדק היטב, אז יקחו מטפחות ארוכות ורחבות עשויות נקבים נקבים קטנים מאוד, ועל המטפחות האלו ישימו את המוח המודק, ועליו ישפכו מים הרבה, וישפשפו את המוח בידיהם בהיותו במים, עד כי ימס גם הוא והיה למים, ודרך הנקבים יעברו נטפי המים עם המוה אל כלי העומד מתחת והשערות תשארנה על המטפחת, מבלתי יכולת לבקוע דרך הנקבים הקטנים, ימים אחדים יעמדו המים עם המות, עד כי ישאר המוח בתחתית הכלי והמים יצופו עליו מלמעלה, אז ישפכו את המים והמוח ייבשו לפני השמש ויחתכוהו לנתחים, וכה ימכרו אותו. אין קצה להמון הפרחים והנטעים הנמצאים שמה. פה האדמה במעטה האגאווע- וויוויפארא התעטפה, ושמה יאריכו בדי העצים את צמרת ראשיהם המעוטרים בארכידעען לאלפים ולרבבות פה תשתרע העריטהרינא ברוב פרחיה האדומים כתולע, ושמה יתנו פרחי הפאנדאנוס את ריחם, והעובר עליהם יראה את יפי תפארתם — ויתפלא על הדר הטבע כולה; ישאף ריחם ויקרא: מה רמו ונפלאו דרכי הטבע! לבד נטעי הבשם אשר יגדלו על האי הזה לאלפים ולרבבות, ישנם עוד עצים וענפים רבים אשר פרחיהם, עליהם עם עציהם יביאו שמנים רבים מריחים מאוד. את העצים האלה יטענו על אניות רבות וישלחום על פני תבל כלה; וכה נתרחב המסחור בבשמים האלה, עד כי בלעדם לא יצלח לרוקחים להכין את שמניהם המריחים ותמרוקי הנשים. מדת עצי המושקאט היותר גדולים יעלה לערך עשרים רגל מראה עליהם כירקרק חרוץ ומכוסים בשעוה, ותחתיתם כמראה התכלת ומכסה שער למו. — העץ הדומה לעצי תפוחי-הזהב והלארבעער יתן את פריו בשנה העשירית לנטיעת  וישא פרי עד מאה שנים. העץ הנעלק יעלה במדת גבהו על עצי המושקאט, כי מדתו תעלה לפעמים עד ארבעים רגל. העץ הזה איננו יקר על דבר פריו כי אם לציצי פרחיו. לקיטת הפרחים האלו תמשך מן ירח נאוועמבער עד פעברואר, ובמשך העת הזאת ישימו עין על צמחיו לקטוף את ציציהם בטרם יתפתחו עליהם, ואם לא יקטופו את הפרחים האלה עד כי יתפתחו עליהם, אז יבלה לראשונה הכפתור העומד על הגביע (קעלך) בין ארבעה תנוחיו (לעפפכען), ביום שלאחריו יעבור ריח הגביע ממנו תוך עלי הפרחים ובימים אחדים יאבדו גם העלים את ריחם, וגם הפירות לא יצלחו עוד למאומה. (המשך יבא)."
021-HZF-1874-11-25-001-10359_toc_11,"חדיייי
ות שונות"," חדיייי ות שונות ביום ה׳ לחדש מרחשון היה יום הולדת השר הצדיק סיר משה מנטיפיורי, יום מלאת לו תשעים שנה, ד' יאריך ימיו ושנותיו. השר מאנטיפיארי חגג את היום ההוא בביתו בלי כל פאר והדר, אך רבים המה אשר שלחו לו מרחוק ומקרוב את ברכותיהם לכבוד היום. שטאקהאלם. ה׳ רעקטאר וואלענטין אשר עמד עד כה בראש מנהיגי הקהלה, נקרא מאת מלך שוועדען להיות מורה לשון האשכנזית לבנו יורש עצר; אף נשא המלך פניו בדבר התנאי אשר הציע לפניו, כי יהי חפשי בכל ימי השבת ללכת להתפלל בבית הכנסת. הד״ר שעה נפליים, אשר היה מורה לבית המלאכות בעלבערפעלד, נבחר להיות דירעקטאר לבית המלאכות הנוסד מחדש בעיר ליעבעק. בשנת 1815 גרשו היהודים מן העיו ליעבעק, בשנת 1848 נתן להם הרשיון לשוב לגור בה, ועתה זכה שם יהודי לכבוד כזה! א ביגדור חכם באשי בקונסטאנטינאפאל, אשר היה נכבד בעיני הסולטאן ונכתר באות הכבוד מעדוידושע ארדען ממדרגה ראשונה. עוד לפני עשר שנים התפטר הרב המנוח מכהונתו, ומשכרתו היתה נתונה לו מאת הסולטאן. ביום ב׳ דר״ה הובילוהו לבית מועד לכל חי; אף שלחה הממשלה אנשי חיל ללותו אחד הבאנקירים הגדולים בעיר ניצצא העברי אביגדור. אשר היה גענעראלקונסול של ממשלת עסטרייך בניצצא אבד עצמו לדעת ביום 4 לחדש הזה. הבאנקיר אביגדור היה איש נכבד ונשוא פנים גם עשיר גדול מאד; אך מימי המלחמה בין צרפת ואשכנז החל ככב הצלחתו לרדת אחורנית, ובימים האחרונים, בראותו כי אין מפלט לו ונכון הוא למועדי רגל, גמר אמר לשלוח יד בנפשו. כבוד גדול עשו לו במותו; כל יודעיו ומכיריו וכל שומעי שמעו הלכו ללותו לבית עולמו. ד׳ הטוב כפר בעדו. זה לא כביר נבנתה באנגליה אנית קטור אחת גדולה הנקובה בשם ""Osyth. ולפני ימים אחדים עזבה האניה את חוף פלימוט ללכת לארץ אויסטראליען. והיא אנית הקטור הראשונה ההולכת ישר מארץ אנגליה לאויסטראליען, כי עד הנה לא הלכו אניות הקטור בדרך הרחוקה הזאת, לאשר לא יכלו שאת את משא גחלי האבן הנחוצים לכל ימי המסע הזה. אולם האניה Osth, הבנויה לתכלית הזאת, תוכל להכין בקרבה משא עד שני אלפים טאנן לעשות את הדרך הרב ההוא במשך ארבעים חמשה יום, ולבא עד אויסטראליען מבלי לנוח על חוף אפריקא כאשר עשו עד כה. דראהביטש. זה ימים אחדים אחזה תבערה גדולה באוצרות המלח בשטעבניק אשר לא כבתה עוד, חמשת אוצרות מלח כבר היו לשרפה מאכלת אש. ההיזק עולה הוא כעת עד מאה אלפים זהובים. מלבד ההפסד הגדול של בטול מלאכה ועבודה באוצרות המלח. זה לא כביר נמצאה אצל אחד הסוחרים בבגדים וחפצים ושנים בפאריז טבעת זהב אחת, אשר נתן אותה וואשינגטאן למנחה להצרפתי לאפאיעט, לזכרון נצחון גדול, אשר נצחו אז האמעריקנים את האנגליים, כי בימים ההם פרקו בני צפון אמעריקא את על אנגליה מעל צוארם. בהיות לאפאיעט בפעם האחרונה באמעריקא בשנת 1825 גנבו ממנו את הטבעת ההיא בתוך יתר חפציו אשר הי׳ אתו, ומני אז התגלגלה הטבעת תחת שואה ולא נודעה לאיש. עתה, כאשר נמצאה הטבעת, שבו בני אמעריקא ויקנו אותה בכסף מלא, וציר אמעריקא היושב בצרפת מסר ליד יורשי לאפאיעט את המנחה, אשר נתן גואל אמעריקא ומושיעה לאביהם למזכרת אהבה. האורבים אל אניות הנוסעים לבלע ולהשחית, לשלל שלל ולבו בז; אף כבר פקחה ממשלת כינא את עיניה, להעניש קשה את החומסים האלה ולהכחיד זכרם מן הארץ. את כל השודדים הנופלים בידה תתלה על עץ או תכה בקנה הבמבוק על כפות רגליהם ביד נדיבה; אפס בכל אלה לא עלתה בידה לבער את הרע הזה מארצה, ועוד לא תוכל כל אניה קטנה לעבור על פני ים כינא בלי פחד השודדים לנגד עיניה. ביום 3 לחדש נאוועמבר יצאה מחוף קאנטאן אניה קטנה Spark עם מאה נוסעים, אשר ביניהם היה גם איראפי אחד ה׳ מאנדא. האניה אך העתיקה מן החוף פרסאות אחדות, וריב גדול פרץ בין עשרים נוסעים, ויקראו גם למהלומות, וקם שאון והמולה ביניהם. לקול השאון בא החדרה השליש אשר פקיד האניה נשען על ידו; אמנם לא חש האדון ההוא לקחת את קנה הרובה אתו; על כן המיתו אותו השודדים המריבים (אשר רק לפנים רבו איש את אחיו) על נקלה. ויהי כשמוע הקאפיטאן בראדי את קול הריב בידו וימהר אל המריבים; אולם גם הוא כרע נפל שדוד לפני בני עולה, גם חמשה מלחים אחרים אשר אמרו להגן בעד אדונם נפלו שדודים לרגליהם. האיראפי ה׳ מאנדא, אשר באו השודדים גם אל חדרו, עמד על נפשו באמץ לב וגבורה נמרצה; אך היוכל עד כי לא האמינו עוד בחייו ויעזבוהו. נקל להבין, כי הרדה נוראה ובלהות צלמות אחזו את כל יתר הנוסעים למראה עיניהם, ולא מצאו את ידיהם לעמוד על נפשם ועל הונם, וכל איש מסר בידיו את כל כספו ורכושו ביד השודדים למלט את נפשם משחיתותם. השודדים לקחו את כל אשר היה על האניה וירדו אל צנה אחת אשר כבר הכינו להם מאתמול וישובו אל חוף קאנטאן. להצלחת הנוסעים הנמונים מפחד נשארו בחיים האיש המוליך את האניה ומשרתו, והם הוליכו את האניה אל חוף מאקאא. רעדה אחזה את יושבי המקום לשמע דבר החמס הנורא הזה, והפאליצייא של חוף קאנטאן מהרה לחקור אחרי השודדים, וכבר עלתה בידה לתפוש את אחד מהם ולהביאו במאסר. המיניסטר היושב ראשונה בממלכת אנגליה הבטיח באחד ממכתביו לשלוח בקרב הימים ארחת נוסעים (עקספעדיציאן) אל ארצות הציר הצפוני, לכלות את אשר החלו נוסעי עסטרייך. מחזה נפלא יראו הרואים בווינטשענדאן בארצות הברית, והוא אי אחד מחזיק חמשה אקער צף על פני היאור מאנאמאנויק, אשר שטחו מחזיק 2500 אקער והולך עד מחוז נייא האמפשיער. מלפנים היה האי ההוא חלק מחוז ווינטשענדאן; אך בבקר אחר בסוף ירח מאי, ראו כי העתיק האי מקומו כמו שתי פרסאות למעלה על הנהר מחוץ לגבול המחוז, ומהרה שט למקומו הראשון. אך איזה ימים אחרי כן התחיל שנית לנסוע צפונה. אדמתו קשה וחזקה, ואנשים רבים קרבו אליו על ידי אניות והלכו עליו לארכו ולרחבו, והנה כלו מכוסה בצמחים ועשבים עליו גדלים כמו 400 אילנות, אשר קומתם מן 5 עד 25 רגל. הספקת מזון וצרכי מלחמה מארץ אנגליה להקרליסטים הוא רב מאד. ממקום אחד הרחוק כמו 100 פרסאות מבירמינגהאם נשלח להם בכל שבוע 70 טאנן תפוחי אדמה. מלבד ההודעות הרבות הנדפסות במ״ע, על חוצות ורחובות, במרכבות, על ספרים חדשים, מעבר השני של בילעטין, ומסילת הברזל, נראות כעת הודעות שונות גם על קליפת ביצים הנמכרים תוצאות הזהב בכל התבל כלה בשנת 1873 היה 44 מיליאן שטערל. בארצות הברית ימכר לשנה 250,000 ליטרות אפיום, השליש הולך לסמי רפואה והשאר להעלות עשן. בתי מעשה צמר גפן בכל התבל יוציאו לשנה 2,500,000,000 ליטראות. מהם גדלים בארצות הברית 1450 מילליאן, בהודו מזרחית 620 מילליאן, במצרים 210000, בארצות אחרות 70. מחוף בריטאני יוצאות בכל שנה 10 מילליאן תיבות סארדינים לכל ארצות תבל. מספר הסוסים אשר למרכבת הברזל בנויארק 11,086 הרצים 5 פרסה לשעה. עליהם נסעו בשנה העברה 192 מילליאן אנשים הוצאות כל פרסה של המסלה הזה עלו עד  מילליאן דאללאר. מסלת הברזל מטשיקאגא אל קלינטאן הולכת כעת במשך 153 מינוט מרחק 138 פרסאות, ובזה נכלל גם זמן המנוחה אצל התחנות (סטאטיאנען) אשר יעלה לחמשה עשר מינוט, ואם כן יגיע מינוט מסע לפרסא אחת! בתי ספר בארצות הברית הם 141,000, הכנסותיהם עולות עד 95 מילליאן דאללאר. מספר התלמידים הבאים ללמד שמה הוא 3,621,000 וכרים, 3,587,000 נקבות; מספר המורים 93,000. ערך מחיר כל מסילות הברזל אשר בארץ אנגליה הוא כמו אלף מילליאן שטערלינג. בבתי הדוהר אשר בארץ אנגליה נמצאים כעת בארץ 60,000 פאסט מארקען, אשר כלן נפלו מן המכתבים, אשר לא נדבקו עליהם היטב. מעיר נויארק יבא לבית הדוהר שמה בכל יום כמו 60 טאנן מכתבים וספרים ומכ״ע. מתבות הבי-דוהר אשר ברחוב נאססוי לבד יאספו קרוב 230,000 מכתבים אשר משקלם ערך 10,000 לטרות. יונה אחת נשאה דעפעשע מפאריז לעיר קענט באנגליה מקום מולדתה במשך שעה ורבע. נערה אחת בת 17 שנים בעיר לייטצעסטער לא לקחה אכל לפיה יותר משמנה עשר שבועות, ובבל זאת לא מתה, רק  מצב בריאותה נתקלקל. היכל הוואטיקאן אשר האפיפיור שבוי (?) בתוכו יכיל 20 אולמים גדולים לקבל את האורחים הבאים, 15 זאללאנען, 2 בתי תפלה, 8 בתי עליה גדולים, 228 קטנים, 218 פרוזדורים (קאררידארען) 11,500 חדרים אחרים, מלבד זה נמצא בו גן נאוה, בית עקד ספרים ומוזעאום, אשר אין ערוך לסגולותיו. שושנה."
021-HZF-1874-11-25-001-10359_toc_12,," לעליו. אלה המה שמות הסוכנים לעריהם במשבותם וכל החפץ בהצפירה יוכל להשיגה מידם. בווילנא הה׳ מ׳ פלונגיאן, בקאוונע ה׳ דוד ארינשטיין, בביאליסטאק ה׳ אליהו סלאנימסקי, באדעסא הח׳ מ׳ ליליענבלום, בקיעוו הח׳ י׳ לעווין (יה״לל), במינסק ה׳ ציפראוויץ, בבערדיטשוב ה׳ אלעזר היימאן, בפינסק הח׳ ראזענבערג, בקארץ ה׳ הערשנזאהן, בחארקאוו ה׳ סאלאמן עהרנבערג שע״מ ל״פ, בוויטעפסק ה׳ לעאן זאגארסקי שעמ״לפ, בקראקא ה׳ א׳ פויסט, בבוקארעסט ה׳ עקיבא חשמל, בפאלטישעני ה׳ מאיר יוסטר שעמל״פ."
021-HZF-1874-11-25-001-10359_toc_13,," פאבריק חדש מיי״ש של פסח הנעשה מפירות פה ווארשא הן זאת מודעת כי היי״ש של פסח הנעשה מסיראפ לא ינעם לחיך שותיו, כי מלבד הטעם הארסי אשר בו השורט שרטת בגרון ובחיך, יחזיק בתוכו גם ריח הפוזעל המגונה מאוד, אולם עד הנה לא הי׳ לאל ידם להכן יי""ש על אופן אחר ולתקן את המעות הזה. התעודדנו להכן יי""ש של פסח הנעשה מפירות שונים כמו תפוחים, אנסים, ענבים, שזופים (פפלוימען) וכדומה. וכפי אשר נתנו מראשית פעולתנו למבחן למביני הדבר לאשורו, כלמו העידו והגידו כי היי״ש הזה יוכל להתחרות עם מבחרי היי״ש תוצאות בתי המלאכה אשר בצרפת, כי מלבד הטעם הטוב והנעים שבו, יצא היי״ש מבית מלאכתינו צרוף ומזוקק בלי שום ריח פוזעל כלל וכלל, ולפי ערך טובו כנגד היי״ש הנעשה מסיראפ לא יעלה מחירו מעלה. מלבד זה הפקדנו למשגיח על בית מלאכתינו איש חסיד מופלג בתורה ויראה אשר גאוני וצדיקי סביבותינו כמו הרב מטשעכאנאוו, הרב מאמשצינאוו, הרב מגיד, ומביאלע ועוד ועוד, נתנו עדותם עליו בכתב כי ראוי הוא לפקודה כזאת, והוא ישגיח בשבע עינים למען יעשה כדת בלי שום תערובות חימוץ ח״ו. לזאת מודיעים אנחנו כי כל הרוצה לעשות אתנו מסחר בהיי״ש הזה יפנה אל ה׳ אקרענט ע״פ אדרעססא: Herrn Okrent in Warschau, Dzika-Str. 16. או אלי הח״מ וישיג מבוקשו עצהיו״ט וכל הקודם וכה במקחו. S. Apfelbaum in Warschau, Gensia 4."
021-HZF-1874-11-25-001-10359_toc_14,," כל החפץ להדפיס ספרים חדשים וגם ישנים יואל נא לפנות אל בית הדפוס של ה׳ א. אסטראווסקי מדפיס מ״ ע הצפירה וימלאו את מבוקשו על אופן היותר טוב. האדרעססא שלו היא. A. Ostrowski, BERLIN, Lietzmannsstr. 4."
021-HZF-1874-11-25-001-10359_toc_15,," הודעה יצא לאור ע״י חברת מק״נ: א'. פחד יצחק המשך מאות א׳ וחלק מאות בי״ת, אות ק׳ וחלק מאות ר׳. ב׳, ספר תגמולי הנפש להחכם ר׳ הלל מווירונא ז״ל. ג' פירוש על שיר השירים מר׳ משה אבן תבון. ד׳, ס׳ יחוסי תנאים ואמוראים. ה׳, ספר העבור להראב״ע."
021-HZF-1874-11-25-001-10359_toc_16,, מור אוהר מילים ותואר בידי משפת רוסיא לשפת יהודית אשכנזית שיצא
021-HZF-1874-11-25-001-10359_toc_17,," לאור בשנת 1860, נדפס שנית בדפוס משובח עם כמה הוספות חדשות ומועילות, אשר יפיקו רצון הקונים י׳ מ׳ ליפשיטץ מבערדיטשוב. אדרעססע: D. M. Lischitz in Berdiczew."
021-HZF-1874-11-25-001-10359_toc_18,," יצא לאור ספר תולדות חכמי ישראל חלק ג׳, מאת קלמן שולמאן, ובסופו הערות מאת ח״י גורלאנד, הס׳ הזה הוא נכבד בערכו, ושם הסופר המפואר כבר נודע לכל חובבי שפת עבר."
021-HZF-1874-11-25-001-10359_toc_19,," קאמיסיאן אין אללען ארטיקעלן אימ. פארט אונד עקספארט געשעפטע פיהרט אויס פראמפט אונד בילליג דאס קאמי- סיאנסהויז ש. מ. ליפשיץ. S. M. Lipschitz, Berlin Kloster-Str. 50/51."
021-HZF-1874-11-25-001-10359_toc_20,, הודעה. כל החפץ לכתוב ידו אל הצפירה או להיות סוכן בעירו יפנה במכתבו אל הסוכן הכללי בווארשא כפי האדרעססע Michel Slonimski in Warschau.
021-HZF-1874-11-25-001-10359_toc_21,, החפץ בהצפירה הרבע שנה הראשון מנומער 1 עד 13 יוכל להשיגה בהרעדאקציע על מקח הידוע.
021-HZF-1874-11-25-001-10359_toc_22,," תהלת „הנער הפולאני"" הלא שמעתם אם לא ידעתם, אף כי נכתב בלשון הבלול אשכנזית יהודית, כי תמונה נאמנה הנהו מחיי היהודים בפלגיה, והנה זה רב לקחתי עלי העבודה, להריק אותו בכלי לשוננו העבריה, וכן יד ד׳ צלחה עלי כי תרגמתיו עברית על טהרת לשון קדשנו, הגיעה עת המשבר, וכה אין ללדת, לכן אמרתי, אקרא נא למיודעי הקרובים והרחוקים, והמה יהיו נא לי לעזר, לשחוד בעדי במחירו המצער 1 פל׳. והיה לי למשען ולסעד במלאכת הקדש, ואתם אחי פנו נא אל אחיכם הקורא אליכם בשם שפה הקדושה, אברהם חיים קאטץ, סטאניסלאוו."
021-HZF-1874-11-25-001-10359_toc_23,," שאלות ותשובות. להרב מוהר״י ביש׳ בזאג׳ ח׳, על הענין הזה כבר השבנו בארוכה להגאב״ד דווילאזין זה שנים, ונדפס בהמגיד במאמר המכונה שעורא דרבנן יעויי״ש. להח׳ וו' מאנדילבוים ביערוס- לויא, השאלה ההנדסית מן נו׳ 9 בהכרח שתוציא משויה ממדרגה ד' לפי שיש לה ד' התרות שונות, אבל מבלי לבקש חשבונות רבים היה יכול למצוא בנקל כל ד' ההתרות כאחד אם הניח 173— ומדת הזויות , ואנחנו לא רצינו להאריך ולחוקק צורות חדשות. לה׳ ד׳ ביר׳ בק׳ לשירים אין מקום בהצפירה. לה׳ טאפ׳ בלייפ׳ ימתיך לנו במאמרו ונדפיסו. לה׳ יג״ג במעז"" אינו כדאי לפרסם. לה׳ שמ׳ י״ס אין בו חדשות. לה׳ מ' דאוו' בגאל׳ למה החריש עד כה? אין ספק כי נאבדו הנומערין אצלו ומידנו יבקש עוד לשלם פארטא גם בעד הנומערין וגם בעד מכתבו כפלים."
021-HZF-1874-11-25-001-10359_toc_24,," הרוצה לפנות אלי במכתבו יכתוב על האדרעסע: S. Slonimski, BERLIN, Lietzmannsstr. 14"
021-HZF-1874-11-25-001-10359_toc_25,," Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin. Debit fur den Buchhandel: Julius Benzian in Berlin. Dampf-Schnelpressendruck von A. Ostrowski in Berlin, Lietzmann-Str. 4."
