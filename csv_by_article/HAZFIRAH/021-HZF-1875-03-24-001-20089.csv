article_id,headline,text
021-HZF-1875-03-24-001-20089_toc_1,, e 85   מחירו באשכנז:  14 רייכס מארק לשנה. קן ם בעסטרייך 8 פלי לשנה. 5 וכן לרבע שנה. שכר מודעות: מכל שורה 20 פפ'. S
021-HZF-1875-03-24-001-20089_toc_2,, S  ברוסיא ופולין. לשנה 6 רו״כ.  לרבע שנה 1.50 רו״כ. ביתר הארצות 20 פראנק.  באמעריקא 5 דאללאר.  H
021-HZF-1875-03-24-001-20089_toc_3,מכ ע תב ת י מ ^ ן י ע ש הד ו ת | יי . ר ...," ל מכתב עתי משמיע חדשות ר ו בקרב עם ישרון מכל הרבו ים הנוגעים בעניני המדינות, אהר דברי חכמה ומדע, ידיעות והטבע.  לד יוצא לאור אחת בשרוע, מאת   היים זעליג סלאנימסקי.  מ. .  "
021-HZF-1875-03-24-001-20089_toc_4,,"  לשנה הנוכחית, וע״כ נבקש מאת כל אלה אשר לא שלמו אל הקוראים הנכבדים! הגליון הזה הוא האחרון לרבע הראשון עדיין בעד העבר לשלוח את המחיר המגיע מהם ליד מי שקבלו ממנו, אם אל הסוכן שבעירם, ואם אל הרעדאקציע, והחפצים לכתוב את ידם אל הצפירה ברבע הבא, יטיבו בחסדם להקדים דמי חתימתם עליה למען יגיעו העלים לידם על  הסדר בלי הפסק. א"
021-HZF-1875-03-24-001-20089_toc_5,"E
תוכן הענינים."," E תוכן הענינים. דברי הימים. ענגלאנד: לאנדאן, רוססלאנד: הוראדנא. ביא. ליסטאק. מאזיר. רומעניען: פאלטישען. ידיעות העולם והטבע: צי אדיר: מאת המו״ל. האויר והתחלואים: מאת יוסף ליב זאסניץ. נסיעה באיי הים הגדול: מאת משה יחזקאל גוטפארב. חדשות שונות. מכתב: מאת אברהם אליהו הרכבי. הודעות:"
021-HZF-1875-03-24-001-20089_toc_6,דברי הימים.," דברי הימים. (אשכנז.) בשבוע הזה נשאו ונתנו בבית מועד הנבחרים בדבר החקים החדשים אשר הממשלה אומרת לכונן ביחס אל הכהנים הקתולים. כמעט כל בני המפלגות השונות לקחו חלק בהמשא ומתן הזה. הליברלים, והם העומדים כעת לימין הממשלה ושלום להם עם הנסיך ביסמארק מתנגדם ואיש ריבם מלפנים, תמכו את חקי הממשלה בכל עז באמרם, כי כבר מלאה סאת המרי של הכהנים הקתולים וקשי ערפם, ועת להממשלה להשיב להם כגמולם. ההולכים לפנים (פארשריטספארטייא), מראש לא בסתר הגידו, כי אין דעתם נוחה ממעשי הממשלה בכלל, להתערב בעניני האמונה, ולעשות איזה אמונה שתהיה שלטת בארץ, כי אין להממשלה להיות אפטרופוס להעם בדברי אמונה ולשלם שכר לכהני הדתות, וגם הדת הפרוטיסטנטית בכלל, רק הקהלות בעצמן תתנה משכרת הכהנים, אם תרצינה; נקל הוא להבין כי בדבר החק החדש נתנו צדק לפעלי הממשלה ויחליטו, כי באמת ע   א  אין להממשלה לשלם כסף מאוצרה לאנשים אשר כל מגמתם להפוך סדרי המדינה, המקריבים את אושר ארצם על מזבח אהבת הכבוד והשררה הממלאה את כל חררי לבב פיוס התשיעי. אמנם מובן מאליו, כי יושבי המרכז, והם הקלריקלים, התנגדו אל החקים החדשים בכל לבם ובכל נפשם, ואחד מהם לא ידע בשת להחליט, כי נחוץ לקרא מעל הבמה באזני כל הנבחרים את מגלת פיוס התשיעי הידועה, אשר כמעט בשלה כל הרעש הזה, ואחרי אשר לפי חקי בית הנבחרים לא יכל היושב ראשונה להשיב פני בקשתו ריקם, על כן עלה האדון ההוא על הבמה ויחל לקרא מעל המגלה את החרם הגדול אשר הטיל האפיפיור על ממשלת אשכנז והכהנים השומעים בקולה. הדבר הזה העיר רעש גדול בבית הנבחרים, וכמעט כל הנבחרים החישו לעזוב את הבית, לבלתי שמוע באזניהם מוסר כלימתם מפי מנדיהם ואנשי ריבם. ראש יושבי המרכז ווינדהארסט, אשר כבר עשה לו שם בין המהפכים בזכות האפיפיור וקדושיו, עלה על הבמה וימטיר דברים קשים כגידים על ראש הממשלה, וביותר על ראש הנסיך ביסמארק אשר נתנהו לאויב האמונה ולצורר את הדת הנוצרית בכלל. אמנם ברגע ההוא הופיע הנסיך ביסמארק בעצמו בפתח הבית, והליברלים אשר כהתה עינם מכעס לראות את שם ביסמארק מנואץ בפי אחד הקלריקלים, מהרו לכפר פני הנסיד וידיעו תרועה גדולה לכבודו, והקלירקלים גם הם הריעו לעמתם, לבלבל את קול תרועת שמחתם, ויהי רעש וסאון בבית; והנסיך ביסמארק עלה גם הוא הבמתה ויען בדברים נמרצים, אם גם מהולים בשחוק והתולים, על דברי הנבחר ווינדהארסט, ובסוף דבריו אמר, כי תקותו חזקה, אשר במשך ימי המנוחה לסבת החגים תתישב דעת הנבחרים, כדי שיהיו אחרי זה, בשובם להתיעץ שנית בדבר החקים יותר צלולים בדעותיהם ויותר מתונים בדינם. אבל, אחרי כל טענותיהם של הקלריקלים והשתדלותם, הנה לבסוף נתקבלו החקים החדשים ברוב מנין.   זה לא כביר הודיעו מ״ע רבים באשכנז, כי שלחה הממשלה את דברה אל ממשלת אטליה ותדרוש מאתה לשים מתג ורסן בפי פיוס התשיעי, לבל יוסיף לסכסך את עם אשכנז איש ברעהו. ולהעיר את חמת הכהנים על הממשלה. והנה רבים אמרו, כי מתאנה ביסמארק לממשלת אטליה, בדרשו מאתה דבר לא תוכל עשוהו; אחרים הגידו דעתם, כי ידים נתן ביסמרק בזה לממשלת אטליה לכלות חמתה בהאפיפיור הנצב לשטן גם על דרכה; אבל יש אשר גם בזה לא נחה דעתם ויחליטו, כי שקר הדבר מתחלתו ועד סופו. המה״ע Post הודיע, כי יודע הוא על נכון, כי נאמנים דברי השמועה הזאת וביום ההוא בעצמו באה ידיעה ע״י התלגרף מעיר רומא, כי ציר ממשלת אשכנז באטליה הבטיח, כי לא ידע מזה מאומה. ועוד לא נודע עם מי הצדק. (עסטרייך.) לפי דברי מה״ע יסע קיסר עסטרייך בימים האלה לווענעדיג להתראות שם פנים את וויקטאר עמנואל מלך אטליה. גם על החדשה הזאת התנפלו שואפי חדשות ימצאו בה פנים לכאן ופנים לכאן. המה״ע הצרפתים העיונים את אשכנז אומרים, כי חפץ פראנץ-יוסף להזהיר ולהתרות את מלך אטליה לבל יבטח באהבת אשכנז, אשר היא איננה תלויה בדבר הקרילקלים מבטיחים, כי מאת החוזה הזה תצמח להם טובה גדולה אבל מי יודע אם בכלל יצרור החוזה הזה חדשות בכנפיו? ואם אמת גם בפי השמועה, כי אחרי זה יתאספו שלשת קיסרי איראפא להתראות פנים בקרלסבאד גם אז לא נדע, אם יביא הדבר הזה שנוי ותמורה במצב הענינים באיראפא (פראנקרייך.). בימים האלה הודיע ה׳ ביופעולפני נבחרי האספה הלאומית את המטרה אשר הציב לו המיניסטריום החדש אשר תחת פקודתו ואת הדרך אשר הוא אומר ללכת בו. לפי דברי ביופע, הנה עתיד המיניסטריום להחזיק בנושנות בכל עז; אף נכזבה תקות יושבי השמאל והארלעאניסטים, כי יצרור המיניסטריום החדש את הבנפרטיסטים וישים מעצור לרוח ערמתם ומומותיהם, כי בענין הזה לא דבר ביופע מאומה. יושבי השמאל, אם כי לא מצאו דברי ביופע חן בעיניהם ואין נפשם אל הדרך אשר סלל לו המיניסטריום, בכל זאת לא יחפצו לסכסך את הענינים כעת ומסתפקים המה עדנה בשם „רפובליק"" אשר ממשלת הארץ תשא אותו על דגלה. אבל אם יוכלו לשקוט במכונם גם בראותם עין בעין, כי תחת שם רפובליק עושה הממשלה מעשים המתנגדים לרוח הרפובליק מן הקצה אל הקצה, קשה להגיד מראש; גם אין הדעת נותנת, כי ישים המרשל מאקמאהאן מעצר לרוחו השואף לנושנות ויבטל מעט את רצונו מפני רצון רוב הנבחרים, כדי שיהי רוח ממשלתו מתאים עם השם: נשיא הרפובליק אשר הוא נושא. אי לזאת לא יוכלו כל האוהבים ארץ מולדתם בצרפת לעשות שקר בנפשם ולנבאות עתידות טובות להרפובליק. (שפאניען.) ודון אלפונסו יושב אל עקרבים בספרד תחת השושנים והפרחים אשר קוה לראות מפוזרים על דרכו. אותות האהבה והחבה היתרה אשר הראה להקלריקלים וכל מת סודם הרחיקו ממנו את כל אוהבי החרות וההולכים קדימה. ובראות הכהנים אשר היתה אהבתם אליו אהבה תלויה בדבר, כי סר לב הליברלים, אשר הם פנות העם ורביו, מאחרי המלך, ולרגלי הדבר הזה יהי המלך חסר כח ואין אונים, וישובו גם המה לנהות בסתר אחרי דון קרלוס; ובכן ילך דון קהלום הלך וחזק, ודו אלפונסו הולך ודל. ויהי כראות אם המלך כי רפו ידיו ותשלח לו את אחותו הבכירה להיות לו לעזר בעניני הממשלה. אמנם מד תושיעהו אחותו זאת אשר גם היא כרוכה אחרי הקלריקלים בכל לבה? בין כה וכה, הנה המצב הולך ומתבלבל ותלונת העם הולכת ורבה."
021-HZF-1875-03-24-001-20089_toc_7,ענגלאנד," ענגלאנד לאנדאן, אדר שני. אם אמנם ימצאו אנשים אשר לא ידעו ולא יבינו את תועלת ידיעת המספרים (סטאטיסטיק) בתהלוכות בני האדם, אבל מעטים המה לעומת האנשים ההם היודעים כי רק בידיעת המספרים נוכל לדעת מצב הצלחת הארץ ויושביה, אף גם המספר אשר הנני נותן היום לפני הקוראים יופיע אור על מצב אחב״י בלאנדאן בכלל, ועל אחיהם הרוסים והפולאנים בפרט. מספר הדרשות אשר דרש פה הרב המפורסם ה׳ דיינאוו מעת בואו הנה (בקץ ירח סיון העבר) עד כה, היה קרוב לתשעים, מספר הנאספים לשמוע אותו בכל פעם המה כאלף איש ויגיע לס״ה תשעים אלף! רוב הנאספים המה ילידי רוסיא ופולין, בתוכם גם אחינו הבריטאנים וילידי אשכנז. טרם בא הרב לפה הי׳ דרך אחינו הרוסים והפולאנים אשר רובם המה מכת הישנים וארטהודוקסים), להתאסף בכל יום שבת ברחוב ווייטשעפעל מהם גם לבושים בבגדים ארוכים כמנהג בני ארצם, לבלות את היום כדבור, שחוק, וקלות ראש, שמה האומנים תופרי בגדים באו למצוא פועלים לעבודתם, גם נערות מוכחלות ומקושטות באו שמה לבקש ולמצוא רעיהן, תחת אשר אחרים כיהודים כנוצרים באו לבקש את המקום לראות המחזה המוזר ההוא, כן גם סופרי מכ״ע באו שמה למען הודיע אח״כ במכ״ע את אשר בעיניהם ראו ובאזניהם שמעו, ומלבד חילול שבת החמור גדול היה מאוד חילול השם לפני הנוצרים אשר שמעו כי אנשים האלה יהודים המה אשר באו הנה מארץ פולין ורוסיא, וזה דרכם מדי שבת בשבתו להתאסף פה ברחוב לבלות העת, לגמור עסקים, וכדומה. שוטרי העיר (פאליצייא) העומדים שמה על משמרתם נהר גרונם מלקרוא אליהם פעם בפעם: גשו הלאה! לא תסגירו נתיב הרבים! כי לא יכלו לעמוד נגד המחנה הגדולה ההיא, ובזה יתאר נא הקורא מעצמו את גודל החרפה והבזיון אשר האנשים האלה הביאו עלינו בכלל ועל אחיהם הפולאנים בפרט. רבות נסו אחב״י הנכבדים פה לעצור בעד הרעה ההיא ולא הצליחו, עד אשר זרח השמש ויבא מרוסיא הרב ה׳ דיינאוו, ומיד כאשר התחיל לדרוש בבהכ״נ ראשונה, אנשים למאות ולאלפים רצו לשמוע את דבריו הנעימים, כקטן כגדול, כעשיר כדל כולם התענגו בנופת צוף דרשותיו המתוקות, ובפה מלא קראו אחריו לאמר זה ינחמנו, אין פרץ ואין צוחה עוד ברחוב ווייטשעפעל, ותחת להתאסף ברחוב ילכו לבהכ״נ, תחת לשמוע שיחות בטלות ישמעו דברי תורה, חכמה, מוסר וד״א. דבר גדול עשה לנו הרב בזה, וכל אדם אשר כבוד עם ישראל יקר בעיניו עליו לקום ולהודות את הרב מקרב לב על טובו ופעלו אשר יעשה את אחיו. גם כעת אשר היום הולך וגדול דורש הרב שתי פעמים ביום השבת, ובזה טרודים המה אחב״י הפולאנים כל יום השבת רק בתפלה ובדרשות הרב תקותנו עוד תאמצנו כי ישתלם הרב גם בשפת הארץ ואז גם אחינו הבריטאנים יתענגו בנועם דבריו, וטוב הרב יגיע גם לנו. במכ״ע „הטעליגראף״ נמצא מאמר אחד אשר בו יעורר המו״ל את אזרחי בריטאניא להתנדב גם המה למזכרת השר מאנטיפיארע באה״ק, ויאמר: כי לא לבד עם אחיו כי גם אתנו הנוצרים עשה השר רב טוב, ושמו נודע באה״ק אצל התוגרמים, ארמינים, ויונים, כולם יריבו איש את רעהו, אך יתאחדו ביחד לכבד את שם השר על טוב חסדו אשר עשה גם עמהם. שושנה."
021-HZF-1875-03-24-001-20089_toc_8, רוסלאנד,"  רוסלאנד הוראדנא, כ״ז אדר א׳. בין כל בתי ספר העשוים לרוח העת החיה הזאת, והעתידים להיות עוד לפי החקים החדשים ע״ד בתי הספר לעם, תוכל להמנות הת״ת דפה, המתנהגת ע״י הרב הגביר ר׳ אהרן מרגלין נ״י, והשני הרב הגביר ר׳ משה ברודא ו""י, הם ינהלו את הת״ת בצדק ובמישור, בהשכל ודעת, באין מחסור דבר; ישגיחו בעינים פקחות על בני העניים הנאספים פה כשלש מאות ילדים, מדלות העיר והערים הקטנות אשר סביב לה ויאספוס אל בית נהדר בעליות מרוחים ונקיים; ילבישום, ינעילום, ואכילום להם, וילמדו אותם בסדרים ישרים מאוד; את הילדים הקטנים (בני שש ושבע) ילמדו בהמחלקה הראשונה קרא עברית על סדר היותר נכון; בהמחלקה השניה ילמדום סדר תפלה עם תרגומו, וספר בראשית, וירגילום לדעת פעלי לשון עבר, והתחלת לשון רוסיא וחשבון, ומשם יעלום מחלקה מעל מחלקה (עד המחלקה השמינית) להורותם שמה כל ספרי התורה, ונביאים, ודקדוק לשון עבר, ונפ״ת כמחלקתם, ומורים נאמנים ילמדום שפת רוסיא עם דקדוקה וחכמת החשבון. סוף דבר בזאת יוכל הנער לצאת מהת״ת דפה (בהיותו כבן שלש עשרה שנה) בידיעתו כל התורה ונביאים, ורבי כללי דקדוק לשון עבר, ויד לו בגפ״ת, ויקרא ויכתוב כתב רוסיא בדקדוק.. ומלבד הלמודים האלה ישגיחו מאוד על תהלוכות הילדים והתנהגותם, בבוקר בבוקר יאספו כלם לבית אחד גדול, ואחד ממורי שפת עבר יתרגם למו כשעה אחת סדר התפילה, ויטיף על לבותם מוסר השכל, לשתל במו יראת אלהים, ואחרי כן יתפללו שמה את תפלתם; איש יומו יעבור מהם להתפלל לפני התיבה. מדי יום ביומו יבואו המשגיחים הנ״ל לבקר את הת״ת ולחדור בכל תהלוכותיה, ולעתים יבוא גם המשכיל המפורסם הישר באדם ה׳ קאדקין (משגיח על ב״ס אשר מטעם הממשלה) לבקר ולהבחין את תלמידי הת״ת; מי יתו ותפקחנה עיני העברים וכעשיר בעני ישלחו כלם את בניהם להת״ת, ולא ישיאם עוד הכבוד המדומה, להבדיל את בניהם מבני העניים אשר מהם תצא תורה וחכמה, ולמען יוכלו עוד לחזק את הת״ת בכל צרכיה, ולמנות כל מחסוריה *), כי לא תבוש הת״ת בהוראדנא במוריה, כי כבר היה למשל בפי העם, כי כל מלמד אשר לא יצליח עוד במלאכתו, ולא יוכל למלאות חדרו ימנה להיות מורה בהת״ת ולרעות את עניי הצאן במקל חובלים, לא כן הת״ת דהוראדנא בימים אלה, ונהפוך הוא כי כל מורי הת״ת נבחרים המה, כלם אנשי מדע המבינים לעשות מלאכתם הנכבדה הזאת, אשר למקרא, ואשר לגמרא, ואשר לשפת רוסיא כלם ירעו במקל נועם, בדברים טובים ונעימים, והילדים הקטנים, ירוצו בחשקם לבית ספרם, והיה להם הבית הזה נחמד ונעים; מי ית והיה לבב כל אחב״י לתקן ולעשות בתי ספר כאלה בכל עיר *) ישאוני הרבנים המשגיחים ואומר כי בזאת ראוי עוד לתקן את הת״ת, א) להכין מקום ללון בו הילדים הבאים מערים אחרות (אם רצונם לקבלם) וגם אלה הילודים פה ואין למו מחסה בבית הורים, ולא יתגללו בעפר קרנם, ב) ללמד את הנערים כתב עברי, כי כל עוד לא ילמדו כתב עברי לא יצאו ידי חובתם בלימוד שפת עבר, כי מה יתרון לבעל הלשון בלא כתב? - ועיר; והיה כאשר תבוא הממשלה לבקר סדר לימודי ב״י לא תפריע גם היא סדר הלימודים האלה, וימצאו חן ושכל טוב בעיני ליפמאן סקיעבעלסקי. אלהים ואדם. ביאליסטאק. חברת פקידי הסוחרים אשר נוסדה פה עירנו זה ירחים (הצפירה 21) עוד לא הקימה יסודותיה על נכון לאצת לפעולות אדם ולא מצד הסבה אשר התנבא עליה הכותב אודותיה בהצפירה מתגרת ידי אנשים הפוערים פיהם לדבר עתק על כל דבר חדש, ועינם צרה בכל דבר טוב ומועיל, כי מה להחברה הזאת ולאנשים אשר רוחם זרה לההשכלה? על חברה נכבדה כזאת אין דובר דבר ואין פוצה פה, ולהיפך נראה בעליל כי בערים אחרות כבר נוסדו חברות רבות כאלה ומיסדיהן היו מהמחזיקים בנושנות בכל עוז, אולם הסבה האמיתית אשר תוכל להפיץ אגודתה היא פירוד הדעות והלבבות באנשי החברה בעצמם, אשר זאת מחלה נושנת מאז ומקדם בבית ישראל, ולדאבון נפשנו נראה זאת תמיד בהתעורר לפעמים רגש עז וחשק נמרץ בלבות אנשים ישרים ליסד דבר הרצוי בעיני אלקים ואדם, אז מהרסים ומחריבים רבים מהם בעצמם יקומו נגדם, כי זה לכבוד עצמו דורש וזה לפניה אחרת ואלה עצלים במלאכתם ובין כה וכה ואגודתם תפרד וירפו ידי מנהליה באין עוזר ותומך. גם להחברה הזאת קרה כמו כן כי מתחלה כאשר החל רוח תשוקה עזה לפעם באחדים מהם לדבר הגדול הזה והחלו לפחת רוח חיים זה בזה עדי כמעט הגיע למרום קצה. ועתה זה כשמונה ירחים עבר וחלפו מעת התיסדה ועדן לא הגיעה לשלמותה, וכמעט קרבו אשיותיה לנפול. ועתה אתם אנשי המעלה עליכם להתעורר מחדש ולחזק ביתר עוז אגודתכם ולהתקומם נגד שאון גלים הסוערים להפיל אנית דעתכם וחפצכם מטה. השתדלו להשיג רשיון משר הענינים הפנימים על זה ואז תלכו לבטח דרככם הישרה וחברתכם תתנוסס ברוב עוז והדר לשמחת נפשכם ונפש דוד ב״ר ברוך ש״ץ וויינשיל. הכותב מאזיר (פלך מינסק). הנה כי כן דרך עוברי אורח אשר לא השם אלוה מדעת, מדי התמהמהם בעיר בואם לדרוש ולחקור אחרי אחיהם למען דעת מצבם החומרי הרוחני והמוסרי ולתאר אותם עלי לוח מ״ע, כפי ראות עיניהם, וקהל הקוראים יבקרו בין טוב לרע להלל ולחלל, לשבט או לחסד לתת לאיש כמפעלו, למען יוסיפו אנשי החסד אמץ ללכת קדימה ועושי עולתה תכסה כלימה פניהם, בראותם כי כל מעשיהם בספר נכתבים. — גם אנכי לרגל עסקי באתי מאזירה היושבת על נחל „טריפיט״ אשר משם ישפוך מימיו לנהר „דניעפער״, יערות רבים סביבה ויושביה יכרתו עצים מיער ויורידו אותם אל הנחל לעשות מהם דוברות להוליכם לקיעוו, קרעמענטשוג והערסאן, והיו לבער או לבנין ויען כי גם אזרחים רבים ואצילים יגורו בתוך העיר הזאת, ל ובינו אחינו היושבים בה לדבר כן בשפת רוסיה ותהי להם מהלכים בין האזרחים ויסחרו אתם, ויתר שאת להם על אנשי וואלין אשר מרביתם פה הזארגאן להם ולא ידברו בשפת הארץ, גם לא ישמעו את לשונה, לא ידרכו על סף בית נכרי בלתי המליץ בינותם, ולא כן המה כי רוח בני הליטים יפעמם, לא יגורו מפני שר העיר, וגם לא יבושו לדבר את שר הפלך כי לשונם אתם. אכן אם נשים מבטנו פנימה לתור ולחקור אחרי הטוב אשר יעשו בעדתם ואת החינוך אשר יתנו לבניהם, את עמלם ודאגתם לטובת הכלל, הלא תכה עין רואי מעשן ענני האי⸗סדרים הסובבים אותם ונשתומם על המראה לראות כששה אלף איש או יותר כן ירבו וכן יפרצו, רצים ושבים איש לבצעו מקצהו *) ואי איש שם על לב לדאג בעד רוח בניו או אחיו בני העניים אשר יגדלו באין תורה ואפס מדע. הן לשוא יתנוסס על דגל העיר אות מחוז מינסק, כי לא לה המה, לא ידמו לאחיהם גרי העיר מינסק רבתי המשכילים, לא ילכו בדרכיהם ולא יתערבו במעשיהם את בניהם לא יגדלו על ברכי המלמדים והישיבות ותלמוד תורה במנהגי הליטים, וגם בשפת קדשינו לא יתימרו, אין דורש ואין מבקש אותה ואין קורא בספרותה, כי מלבד עלה אחד הצפירה״. ונומר אחד „המגיד"", ושנים שלשה גרגרי ספרי השכלה לא תמצאו בכל העיר; בתי מדרשי החכמה לב״י לא היו ואולי לא יהיו, וגם אל בית הגימנאזיום הבנוי לתלפיות בעל שש מדרגות לא ישלחו עויליהם, ובין השלוש מאות תלמידים אשר יבקרו את הבית הנה מאחינו אחד אחוז מחמשים יבוא שמה, וגם אלה החצי מערים אחרות המה: יען מה? כי נוהים המה אחרי חק חסידי וואלין אשר ילחכו בם כל דעה ישרה ועוד יתרה בם, כי גם מצדק וחסד רחקו, בתי חסד לא יראו בתוכם, כי מה להם ולבני העניים, אם על בניהם לא יחוסו לחנכם על פי דרך ההשכלה, ככל אשר תדרוש העת מאתם? גם על הרב הגאון עבר כוס חמתם בראותם כי עוד לא שנה את דרכ לבקש אמונת קדושים כי אך תורתו היא אמונתו ואומנתו וברבם ותקלם, לכן הכבידו אכפם עליו, ובהתאסף ראשי העדה, גזרו אומר כי אזל הכסף מקופת הקהל להחזיק אותו ולתת לו שכרו שלשה רו״כ. לשבוע ולולא הגביר הישיש הנכבד ר' סענדיר אלכסנדריו ובניו המשכילים להיטיב ועל נדיבות יקומו, יתמכו אותו, כבר גוע ברעב עם אנשי ביתו, והוא באחד לא יכניע ערפו ולא יכף ראשו לחבוש עליו מצנפת החסידות, אכן מצחם חזקה לעומת קשה ערפו ואם לא יתרצה להם ללבוש אדרר הקדושה, מי יודע אחריתו?            הן הנה קצות דרכי העיר כי תדע, ובימים יבואו אודיעך עוד דבר לאט עמי ועוד חזון למועד! יש""ב."
021-HZF-1875-03-24-001-20089_toc_9,רומניה.," אולם הפרימאריע השיב גם הוא את פני בקשתם ריקם, ואחרי אשר לא ערב את לבו להגיד קבל עם: צדיקים אתם ממנו, אך לא נאבה לתת לכם משפט אזרחים, לכן הרבה בתשובתו פלפולי הבל ורעות רוח, וימצא סתירה בין סעיפי הקאנסטיטוציאן המתנגדים זה לזה, ויקשה ויפרק ובאחריתו מנע מן הרופאים את זכותם. הן כן תתהפך מרמה בתחבולותיה ואמרה לא פעלתי און. M. Juster. רומניה. פאלטישען, אדר ראשון תרל״ה. אדמה כי לא למותר הוא להודיע בשער בת רבים את הדבר אשר אנכי נותן היום לפני קוראי הצפירה, למען יראו כל הארץ איך הרומענים יהפכו חוק ככל העולה על רוחם ומי יאמר להם מה תעשו? — בלי תפונה שמעת אם לא ידעת, כי השופטים מעיר הבירה, בבוא לפניהם משפט היהודים הרופאים אשר בקשו לכתוב שמם בין קהל הבוחרים בטובי העיר ולתת להם זכות אזרחים, הדיחו את בקשתם, באמרם: יען הרופאים הנזכרים בקשו לתת להם זכות הבחירה בשנת 1874, לכן אחרי אשר שנת 74 חלפה ועברה לא יוכלו לחרוץ משפטם על העבר, וע״כ אם יבואו עוד הפעם בבקשתם זאת על שנת 1875, אז יעיינו השופטים ויחרצו משפטם אם יוכלו לתת להם את שאלתם. הרופאים מלאו אחרי הפקודה הזאת, ויבואו עוד הפעם בבקשה אל הפרימאר מבוקארעסט ויאמרו: הלא בסעיף 24 יאמר בפירוש כי היהודים אשר נכתרו בתאר הכבוד דאקטאר או אשר עלו למדרגת אונטער-אפפעציער, או אשר יש להם בית מלאכה וחמשים אנשים עובדים בתוכו וכו' כל אלה יש להם זכות אזרחי ארץ, והרי אנו נולדנו על אדמת רומאניה, ויש לנו תאר דאקטאר, תנו גם לנו זכות אזרחי הארץ״. *) לא על הכלל כלו חרצתי משפט, כי יש יוצאים מהכלל אך מענטים המה ונער יכתבם."
021-HZF-1875-03-24-001-20089_toc_10,"ר התירוי
4"," ר התירוי 4 צי אדיר בימים הקדמונים אצל הפרסיים והרומיים הראשונים היו ודועים מיני ספינות גדולות אשר חז״ל קראו אותן בשם בורני גדולה, וצי אדיר לא יעברנהו אמרו חז״ל שזהו בורני גדולה *) (ר״ה פ״ב). מן מעשה הספינות ההן והמלאכה הגדולה אשר תקנו בהן, הפליגו חז״ל לספר כי התעסקו בהן שיתא אלפי גברי בתריסר ירחי שתא או תריסר אלפי גברי בשיתא ירחי שתא וכו׳, ועיקר המלאכה הזאת ותכליתה היה לשרש עצי אלמונים (קאראללן) מקרקע הים הגדלים במקומות בלתי עמוקים סמוך לשפת הים, והיו טוענים הספינות הגדולות ההן במשאות כבדות מאוד עד ששקעו לעמוד על הקרקע, ואז קשרו האלמונים ע״י חבלים אל הספינה, וכאשר הפריקו אחרי כן המשאות מן הספינה, חזרה הספינה לעלות למעלה, ועי""ז הוציאה בכח את עצי האלמונים מן הים. התחבולה הפשוטה הזאת לפי עיקר יסודתה, היא נהוגה עד היום אצל חכמי החרשים במלאכת בנין הספינות, אפס כ ישתמשו בה לא להעלות משאות מן קרקע הים, אשר לזה ימצאו ידם ע״י מכונות אחרות יותר נכונות ונקלות, אבל לענין אחר יותר נכבד ונעלה במלאכת הים, והוא להרים אניות גם היותר גדולות מעל פני המים, ולהעמידן בתוך אניה אחרת תלויה באויר מכל צד, למען יוכלו לתקן אותה ולחזק בדקיה בכל מקום אשר ימצאו בה חסרון, ואחרי כן ישובו להורידה על פני הים ללכת באשר תלך. אניה גדולה כזאת המקבלת בחיקה אניות אחרות לרפא את שבריהן ולתקן אותן למען יוכלו ללכת בדרכן, היא נקראת כיום בשם Dock או דאק המשוטט, ובכדי להראות אל הקורא יתרון הדורות האחרונים על הראשונים בכל מלאכת מעשה חרש וחושב, וכי מה שהשיגו בימים הראשונים רק ע״י ידי אלפי בני אדם במשך זמן ירחים, יעשו כיום אנשים מתי מספר בזמן איזו שעות, ויוציאו פעולות גדולות ונפלאות אשר לא שערון הראשונים הננו לבאר פה לפניו תכונת הדאק ההוא ואופן פעולתו, להיותו באמת בנין נפלא המעורר פלא ותמהון בעין כל הרואה אותו על פני הים. — עיקר בנין הדאק הוא תיבה ארוכה וגדולה מאוד עשויה מן פחי ברזל עב ומוצק. אורך התיבה הוא 240 רגל, רחבה 80, וקומתה 8 רגל, והיא סגורה וסתומה מכל צד מהודקת היטב לבל יכנסו לתוכה המים מבחוץ, ועי""ז היא צפה כולה על פני המים מלמעלה. משני צדי התיבה עומדים שני דפנות מחוברים לאורכה אשר גם הם המה רק תיבות הלולות וסגורות, אורך הדפנות האלו כאורך התבה וגבהם 36 רגל ועובים 10 רגל, באופן שכל הבנין הזה נראה כמו אניה ישרה ארוכה ורחבה, המפולשת ופתוחה מלפניה ומלאחריה, כי אין לה רק שני דפנות על צדיה ושולים למטה אשר עליהם עומדים הדפנות, וכולם חלולים ופתוחים מבפנים מזל״ז. ספינה כזאת בהיותה על *) והוא ענין מבצר מן ויבן ביהודה ברניות (דה״י ב׳ י״ז). המים היא צפה כולה למעלה ודפנותיה עומדים נצבים עליה, ורק מעט מן עובי השולים הוא שקוע בתוך המים, ואולם בשולים ודפנות נמצאו במקומות מיוחדים מגופות, אשר בתחבולות מתוקנות לזה תוכלנה להפתח לחוץ בעת הצורך ולהסגר כאשר ירצו. כאשר יפתחו המגופות למטה יכנסו המים מבחוץ לתוך חלל השולים והדאק ישקע למטה כל אשר ירבו ויגברו המים בתוכו, וכאשר יפתחו גם המגופות שבדפנות ישקע עוד יותר באופן שע״י פתיחת וסגירת המגופות נוכל להשקיע את הדאק עד איזה עומק שנרצה, וכאשר נרצה להביא בתוכו איזה אניה, יפתחו המגופות בשולים ודפנות בכדי שישקע הדאק בעומק המים עד כדי חציו ויותר באופן שהמים יעמדו בתוכו עד כדי 25 או 30 רגל בגובה הדפנות, ואז תוכל גם אניה היותר גדולה לבוא מן הים ולעבור בין דפנות הדאק באין מעצור, ובהיותה צפה על פני המים בתוכו יעמידו מתחת האניה עמודים חזקים מכל צד עד אשר תוכל להשע ולעמוד עליהם, ואחרי כן יריקו כל המים מתוך חלל השולים הדפנות ע״י כה מכונות הקיטור הנכונות ומתוקנות לזה, ועי""ז ישוב הדאק להתנשא ויעלה למעלה מתוך המים, והאניה שבתוכ תשאר עומדת למעלה על העמודים אשר היא נשענת עליהם בתוך הדאק כעל מקום יבשה. בתמונה שלפנינו הצגנו תמונת הדאק הגדול אשר לממשלת ארצות אשכנז העומד אצל החוף שווינע. מינדא אשר על ים הבאלטי. — הבנין הגדול הזה הוא כמו מבצר חזק כולו ברזל מוצק הצף על פני המים, שני דפנותיו העומדים מזה ומזה הם בלתי שוים בעבים מלמטה כמלמעלה רק מתחתם הם הולכים ומתרהבים בשפוע לצד פנים, באופן שמרת הרוחב באמצע למטה הוא רק 10 רגל, לפי שכל האניות, הן רחבות למעלה וצרות למטה, וע״כ תוכל גם אניה היותר גדולה לעמוד בתוך הדאק למטה ולהשען על העמודים התומכים אותו מכל צד, ועוד ישאר מקום פנוי ורחב ידים מכל צד עבור העושים במלאכה עם כליהם הנחוצים להם, והשפוע הנמצא למטה בדפנות גם הוא עשוי על תבנית מעלות ומדרגות אשר עליהם ילכו לאורך מן הקצה אל הקצה, גם יעלו וירדו עליהם מן גובה הדפנות למעלה. על פני רוחב הדפנות למעלה נמצאו עליות מרווחים וסורג מסביב להם אשר עליהם ילכו ויסובבו העושים במלאכה לכל ארכם, בתוך הדפנות מבפנים עומדות מכונות הקיטור, אשר בצורה שלפנינו נראו רק ארובות העשן היוצא מהן, ובכח המכונות ההן יעשו כל המלאכות הכבדות בתקון האניות, ועל ידיהן יריקו את כל המים מן חלל הדאק, יפתחו ויסגרו המגופות, ולזה נמצא תחבולות נכונות אשר כל המגופות יפתחו ויסגרו בבת אחת, בכדי שהמים הבאים לתוך החלל בפנים יהיו במדה אחת שוה, כי זולת זה אם יקרה שבצד דופן אחד יתמלאו המים קודם לדופן השני הלא יכביד הצד ההוא על שכנגדו והדאק יטה לנפול. וכן החלל שבתוך הדפנות והשולים אינם רקים ומפולשים בכל אורכם, רק עשוים חדרים ותאים קטנים נפרדים זה מזה ע״י קירות ודפנות, שכאשר תקרה לפעמים איזה סבה שיולד חור או נקב באיזה מקום מן הדאק, אז לא יכנסו המים רק בתא הקטן ההוא אשר שם החור לא יותר, וזולת זה יוכל כל הדאק לשקוע בתהום הים באין מציל, מבלי יוכלו לדעת באיזה מקום נעשה החור ואיך לתקנו. ובכלל כל פרטי המלאכות הנחוצות למעשה הדאק ופעולותיו הם עשוים ומתוקנים ע״י תחבולות חרוצות ומדויקות, עד כי בכדי להשקיעו בתוך המים ולהכניס בו איזה אניה גדולה מן הים, לא יצטרכו רק לזמן שעה אחת לא יותר, וכן להוריק שוב כל המים מקרבו ולהגביה כל האניה ההיא שתהיה תלויה ועומדת בתוכו כעל היבשה כל זה נגמר ונעשה במשך ד׳ שעות לערך! נפלאים מעשה אנוש ותחבולותיו בימינו היום!"
021-HZF-1875-03-24-001-20089_toc_11,האויר והתהלואים.," האויר והתהלואים. (המשך מגליון 11.) אולם גם זולת אבקות הפרחים המשוטטים באויר, הכי נכבדים הם מפאת מספרם העצום ומציאותם התמידית, זרעוני הכמהין (פילצען) והפטריות (פלעכטען) וכדומה. הן מעטים המה גרגרי זרע החציר (מאאז) וירק פארן הנשאים על כנפי רוח, אבל לא יחסרו בו הכדורים הקטנים, אשר עין הבקי תכירם כי הם גרגרי זרע כמהי- העפוש (שיממעל פיל צען). הגדולים בהם ואדמדמים, או שחרחרים ובעלי תאים, הם זרעוני כמהי הנקוד, (בראנד פילצען) או כמהי. החלודה (ראסט פיל- צען) וכדומה הגדלים על גידי העלים וקליפות העצים. המיקראשקאפ הראנו לדעת, כי העפוש (שיממעל) השוכן על כל דבר, איננו רק גרגרי זרעוני הכמהין; וקו השד נכון מתוח עליהם, כי הם הם המעפשים את האויר וברוח קטב ישור צהרים עיר ומתים. כמהי החלודה ההם, יכחישו חיל התבואות ושדמות לא יעשו אוכל, והם הם אשר שדדו ממגורת תבואת אייראפא בשני הרעב שעברו זה מקרוב, וממזרח אייראפא, מארצות הדאנוי ונפות ים השחור ששם התחמקו כמרירי יום אלה לשודד השדות, שולחו חצי רעב, והיוקר התאמר עד לגבולות אשכנז. זה כשלשים שנה, אשר מחלת תפוחי האדמה ומחלת הענבים פשטו כמו דבר עד מהרה בכל אייראפא כולה, וסבת התחלואים האלה היו זרעוני הכמהין אשר הביאם המקרה מארץ אמעריקא, ויתהלכו היש ויעבורו ממדינה למדינה. גם כמהי השמרים ימצאו תמיד בין האבק המעופף באויר. ואם יתערב האויר בנוזל שבו הוכן מזון לכמהים אלה, נמצא אחר זמן מעט, קבעת שמרים בפהקע הבלי ולהיות שכמהי השמרים האלה הם התוססים את הנוזלים אשר בתוכם תערובות נופת (צוקער) ע״כ לא יפלא בעינינו, אם מיץ הענבים הנכבשים יחל לתסוס מעצמו ויהיה ליין, כי יד גרגרי כמהי השמרים הנמצאים באבק האויר, היתה בפעולה הזאת. אך יותר קשה למצוא את היצורים הקטנים בכל ממלכת החיים בתבל, הנכללים יחד בשם „באקטעריען״ המשוטטים באויר ואשר ימשכו עליהם החשד, כי המה סבת הרקבון וההפסד מכל יצור. אביהם (קיימע) הקטנים עד מאד, מעטים מזער המה באויר עד כי בנקל ישמטו מתחת עין הבוהן. אף אמנם הנסיון הורה כי הבאקטעריען לא יפרו הרבה בגופי הרקב ע""י האויר לבד, ואך ע""י המים ירבו ויעצמו במאד מאד, ועמהם גם רקבון הגוף יוסיף וימהר יותר; בכל זאת נוכחנו לדעת כי גם באויר נמצאו האבים האלה מיצורי הבאקטעריען, וביחוד באויר העולה ממכרה המלח והגיפס, ששם נמצאו הרבה מאד עד כי בתעופת עין בוחנת ימצאו בנקל. בימים האחרונים האלה נתפשו האבים ההם בשקידה רבה, מאת החוקרים, וימצאו, כי לא שקר טפלה עליהם ההשערה, אשר יעבשו האויר מאד ומחרפים את בריאות האדם וחיי נפשו, יותר מאבי הצמחים וביצי החיים שזכרנו למעלה. תחת שמי טוהר הפרוש תימנה, ששם יציצו פרחי הוד ונטעי נעמנים, שמה לפתע פתאם יבגוד האויר וידגור את קדחת האגם (מאלאריא), המביא קדחת על תושביהם, ובין לילה ישימו מות על הנכרי הבא מארץ רחוקה. שרשי הקדחת הזאת יבוקש בהאויר לדעת חוקרים רבים, וביחוד נשמע מאמעריקא אשר נגל שמה ע״י המיקראשקאפ, בהאויר והטל הרובץ על נחל המיססיס. סיפי ביצי חיים ואבי צמחים, ויושביו יפקדו לרוב בקדחת האגם; אף כי עוד לא נחקרו היטב תהלוכות הקדחת ההיא, אם היא משולבת עם מרבית ומעיט הביצים האלה נוראים המה ואיומים מאד המחלות המתהלכות מעת אל עת בארצות ומדינות ומשימות שמות בארץ, בהדבקן מאיש לאיש ומעיר לעיר. שונות הנה בתארן ובשמותן המבוהלים אשר לזכרם תחרד כל נפש: החלי-רע, הטיפהוס הילפת (פאקען) והשחפת ישארלאך), דלקת בתי החולים (האספיטאל בראנד) ויבושת הריאה (לונגען זייכע); אולם משותפות הנה בציונים רבים. המחלות האלה לא תולדנה מעצמן, וע״י התדבקות תפרצנה מאד; חמר הדבק (קאנטאגיום) היוצא מן החולה, גם אם מעט הוא, יש בכחו להעיר את המחלה בכל תקפה, בגוף הנדבק ממנו. ע״י בחינות חרוצות נגלה לנו, כי בחמרי הדבק ממחלות רבות, נמצאים ורבים עד מהרה, והם ממלאים את דם החולה, וסוכרים את הצנורות הדקות ממהלך הדם במסלותיו, גם מתרקעים יחד כקרום עב תוך קנה הנשימה, ונפש החולה תגוע ע״י אסכרה. — יצירי המגפה האלה הנקובים בשם באקטעריען, הקריבו את החוקר אחריהם הח׳ אבערמייער קרבן אשה על מזבח המדע בטרם כלחו, ובין כדורי חלקי דמו נמצאו משולבים בגלילי חוטים דקים, והם הצעידוהו אל ירכתי בור הן נוכחנו לדעת כי מחלות מתדבקות *) רבות, תלכנה ע״י העברה, אשר פעמים רבות יהיו היצורים הקטנים ההם נושאי ההעברה ההיא; ומה מאד ראוי לדרוש, איזה דרך יבואו האויבים הנסתרים והנוראים ההם? המחלה תדבק לפעמים אז ע""י הנגיעה להדיא, או ע״י מוצאי נקבי החולה וע״י בגדיו. דלקת הטחול תעבור ע״י עקיצת זבובי-מות (אאספליעגע), תרעלת הדם (בלוט. *) ובלשון המקרא יאמר ממארת (אנשטעקקענדע) וכן סלון ממאיר (דורכשטעכענד), והוא יותר נכון מלשון דבק, שהוא דבוק חצוני. פערגיפטונג) תעבור ע״י אומל הרופא, אכן בתחלואים רבים וביחוד בהחלי רע נעלם מאתנו אופן ההתדבקות. הקרוב בעינינו לאמר כי יד האויר בעמל העברה רעה כזאת, אשר בגלל זה יתעוררו חכמי לב לשום על האויר עין בקורת נמרצה. ע״כ דברי הח׳ יוסף ליב זאסניץ. קאהן."
021-HZF-1875-03-24-001-20089_toc_13,נסיעה באיי הים הגדול.," נסיעה באיי הים הגדול. (המשך מגליון 11) כדברים האלה ספר מוננאס בהאנאלולוא בשנת 1838, ובעת הזאת היו שמה שתי אניות המלחמה הצרפתיות אסטרא. לאבע וציעלעע, ועל פי הצעת רב החובל של האניות ההן, אמר השר דומאן-דעאורווילל הנזכר לנקום באנשי האיים האלה נקם מות רב החובל Bureau. הן אמנם ידע כי יקשה ממנו הדבר לדעת על נכון מי ומי היו עושי הנבלה, אך אחד מעבדי האניה אשר גם הוא נמלט על נפשו באורח פלא, הבטיח נאמנה כי יודע הוא את כל הנעשה, וכי מקום הרצח ההוא היה האי ביוואוא.  אל החוף הזה אשר באנו אנחנו, בא גם השר דע-אורווילל לפני עשרים שנה, ויתקע את יתדות אניתו. שמה מצא עבד בריטאני, אשר לפי דבריו היה גם הוא אחד מעבדי האניה אשר נפלו בידי מארא הנזכר אך הוא נמלט מידם, ויואל לנטוע בזה אהלו. לפי דברי האיש הזה היה האי באנוא מקום הרצה של עברי האניה יאזעפהינא.. מהשמועות הרבות אשר שמע דע אורווילל על אודות הרצח, נוכח לדעת כי לא ברמיה המיתו את רב החובל בירא, כי אם נפל על שדי קטל; ואף גם זאת כי הצדקה את מארא ולא את בירא, יען כי עיני האחרון זנו אחרי אלילי החומטים והשבלולים אשר בידי מארא, וכאשר לא חפץ מארא לתתם לו בשלום, אז בא אליו בצדיה ויבוז לו את כל אשר היה בידי מארא, והדבר הזה העיר את חמת מארא על בירא ויעשה מה שעשה. — בין כה וכה ורב החובל דע-אורווילל התרועע את ראש האי באנוא, ושמו לאטשיקא; והראש הזה הפציר בדע-אורוויל לנסוע אל מקום משכן כבוד מארא ולקחת נקם ממנו. הן אמנם לא היה עוד מארא בחיים, אך הראש היושב על הכסא הוא בנו, והוא נחל מאביו את כל החפצים אשר בזו אביו מהאניה, יאזעפהינא"". ויסע דע-אורוויל עם שלש אניות ויותר ממאה אנשים עליהן ולאטשיקא אתם, לקחת נקם מבן-הרוצח. כבואם שמה מצאו את האהלים נטושים ונעזבים כמדבר, כי אנשי האי ברחו על נפשם בראותם את שלשת האניות באות אליהם, ויתחבאו במסתרי היערים. דע-אורוויל ערך את צבאותיו ויתן ביד כל אחד ואחד לפידים רבים, וכבואם על האי בזזו להם לראשונה את כל אשר מצאו ואחרי כן שלחו באש את אהליהם ואת כל אשר בתוכם. ברגעים אחדים נהיו כל האהלים למאכולת אש, ורב החובל עם אנשיו שבו אל אניתם ויסעו לדרכם, אחרי כי נשאו משאות מאת פניהם אל לאטשיקא ויפרדו זה מזה בשלום. את כל הדברים האלה ספר לי לאטשיקא בעצמו, וגם הראה לי את אות הכסף (מעדאיללע) אשר נתן לו דע אורווילל, ויבטיח לנו כי שמור יהיה אתו אות הכבוד הזה כל ימי חייו, ולירושת כבוד יחשב גם לבניו אחריו. — אלה המה הדברים אשר משכו אליהם את עיני כותבי דברי הימים לבני אירופא, ויתנו להם מקום בספריהם, אך אנכי לא אדע מה לספר יותר על אודות הדברים האלה כי אם אשר שמחת- לראות ולדבר את אחד האנשים, אשר ארחו לחברה את דע. אורווילל, ובעיניו ראה את כל הנקמה הנזכרת. — האיים האלה איי פירזיי מעוטרים גם המה בציצים ופרחי הוד, ככל איי ארצות החמים, וגם עליהם שתולים עצים נחמדים אשר יצינו לעין רואם את הדר חמדת הטבע. עץ הלחמי (בראד. פרוכט-בוים) ישלח את ענפיו למרחוק ויסוכך בצלו על כל הבא להנפש תחתיו; והתמר גם הוא ישמח את עין רואיו. כהפאנדאנוס קטן הקומה כעץ⸗המאנגלע (מאנגלבוים) העומד עד חציו במים, ומשם יגביה את שיאו השמימה, יעירו ויעוררו רגשי קודש בלב האדם בהצינו כף רגלו על אדמת קדש הזאת אשר הקדישה הטבע, ובעמדו במקום משכן כבודה ישחה ויכוף ראשו לפני מפלאות אביר הטבע וידום. האי אשר אליו באנו אנחנו עומד הוא תחת ממשלת לאטשיקא הנזכר, ובבוא אניתנו אל החוף שלח ראש האי מאתים אנשים חגורי חנית ורומה לקבלנו ולדרוש את שלומנו בשמו, גם אנחנו ברכנום לשלום, ונלך לבקר את לאטשיקא בביתו הבנוי ברוב יופי והדר, בבואנו אליו קם ממושבו ויושט לנו את ידו; אחר כן הראה לנו מקום לשבת, על אבנים גדולות אשר נצברו בביתו, ואשר לא כל אדם זוכה לשבת עליהן, כי אם האיש אשר כבודו יקר בעיני הנשיא, אך הוא יזכה למושב נכבד כזה. קירות הבית היו מכוסים בשמיכות עבות עשויות בטוב טעם ודעת, ועליהן היו תלוים כלי נשק הרבה כחניתות, רומחים וקרדומות ועוד כמו אלה. גם משתה עשה לאטשיקא לכבודנו, והמאכלים אשר נתנו לפנינו היו דגים ובשר החזיר. את הבשר כסו בעלי עץ הבאנאנ וישימו אותו באדמה אשר שמה היו עצים ואש הרבה, ויכסו את הבשר עם העלים בעפר וגם על העפר מלמעלה שמו אש ועצים הרבה. אחרי עבור המועד המיועד לצלות את הבשר הסירו את מכסה העפר מעל פני האדמה והצלי נתן לפנינו; אך אנחנו לא יכולנו לאכול את הבשר הזה ולזאת למדתי את אשר לאטשיקא לצלות את הבשר בשומן ומלח אשר נתתי לה, וביום השני נתנה לפנינו את המטעמים האלה אשר אכלנום בכל פה וגם לאטשיקא שמח על המצאת הצלי הזה ויודה לי בכל לבו. גם לאפות לחם למדתי את אשת לאטשיקא, ושאור נתתי לה משלנו. לימים יבואו למדתי אותה לעשות שאור כאשר יעשו האופים עם להם קמח דגן, אשר שאורו נעשה בלי שמרים, כי אם יתנו מים חמים בתוך הקמח, וחום המים יחמיץ את הבצק ויוליד את השאור. גם למדתיה לעשות מלח מן מי הים, ולתכלית הזאת חפרתי הפירה עמוקה קרוב לים, ותעלה קטנה חפרתי מן הים אל חבור, ועל הדרך הזה שטפו המים מן הים אל חפירת הבור אחרי רגעים אחדים הוביש השמש אשר ילהט בחומו הנורא במקומות האלה, את המים, ואפתח את פי התעלה ומים אחרים באו אל הבור כן עשיתי שלש וארבע פעמים, ואז נראו גלידי המלח בבור, והמלח הזה טעמו כמלח אשר לנו; אמנם מעורב הוא ברפש וטיט ולא יטעם לחיך אירופי, אך לא כן היה בעיני לאטשיקא ובעיני מתי סודו, המה שמחו על המלח הזה כעל מוצא שלל רב, ויודו לי בכל פה. הנה כי כן למדתי את האנשים הפראים האלה לעשות מטעמים נעימים לחיך, ובטוח אני כי לוא למדו אותם לעשות עוד מטעמים אחרים מבשר החיות אשר ביערותיהם, והוכיחום לדעת כי בשרם טוב הרבה יותר מבשר האדם, כי אז עזבו את המאכל הנתעב והנאלה הזה, חרפת מן האדם ויאכלו תחתיו בשר החיות, אך האם מלאכי (מיססיאנערע) בריטאניא יעשו כדבר הזה? האם יפיצו אור הציוויליואציאן ע״י למודים חיצונים? המה אך תחת דגל האמונה ידגולו וידיעות אחרות מה להם; את שמירת יום הראשון לימי השבוע אותה ילמדו, ויקריבו גם את חייהם על מזבחה (כאשר תקרינה כאלה לא לעתים רחוקות), אך להרחיק מעשים נוראים ואכזרים כשחיטת האדם ואכילת בשרו, אותה לא ילמדו, ולא יחפוצו ללמד. אך נעזבה נא המאמינים החשוכים האלה להיות אדונים בדעותיהם ונשובה לדברינו. (המשך יבא.)"
021-HZF-1875-03-24-001-20089_toc_14,חדשות שונות," חדשות שונות  בעוד אשר בענגלאנד עוסקים כעת בענין חפירת הטונגעל בין צרפת וענגלאנד מתחת לזרוע הים לא מאנש, הנה נתפלא לשמוע מפי מ״ע צרפתי, כי החברה אשר נוסדה בפאריז לתכלית הקמת גשר העובר על לשון הים מלמעלה. גם היא עוד לא אמרה נואש למגמתה, וזה לא כביר צוו ראשי החברה הזאת לבנות לבחינה קשת כיפה גדולה אשר ארכה 1000 מעטר למען הראות בעליל, כי יוכלו להוציא את חפצם לפעולת ידים אם הגשר יהיה מחובר מן קשתות כאלו. לפי דברי ראשי החברה ההם, הנה יתר שאת לגשר על הטונגעל, כי בעוד אשר הטונגעל ידרוש למלאכתו שמנה שנים תמימות והוצאותיו תעלינה עד 25 מיליאן פראנקים, הנה יוכל הגשר להבנות במשך ירחים אחדים ובהוצאות מעטות בערך, כשש מאות אלף פראנקים (?) החוקר המפורסם דארווין נשא זה לא כביר מדברותיו בחברת הסטאטיסטיק בלאנדאן על דבר הנשואים בין דוד ונכדתו או בין איש ובת דודו וע״ד אחרית נשואים כאלה. לפי דברי דארווין, הנה החצי מכל המשוגעים והטפשים הגמורים אשר בארצות ענגלאנד ושאטטלאנד הם ילידי נשואים כאלה. בוואלעס יענגלאנד נודע על נכון כי ממספר כל המשגעים וחסדי דעת העולה 8170, הנה 4308 הם צאצאי נשואי קרובים כאלה ובשאטטלאנד ממספר כל המשוגעים — 1179, יעלה מספרם עד 514."
021-HZF-1875-03-24-001-20089_toc_15,מכת ב.," מכת ב. פעטערסבורג, 11/23 פעברואר 1875 שלום וברכה לך ידידי הנכבד בהיותי בחג הסוכות העבר בסעוואסטופול הבטיח לי המשכיל המלמד ר' יצחק סלטנסכי חכם קהלת בני מקרא שם לשלוח לי העתקה מספר אחד כ""י אשר בו ידובר אודות ר׳ יצחק סנגרי, ובימים האלה שלח לי ע״י המשכיל היקר ר׳ אפרים דיינארד את ההעתק הנזכר. הספר כ״י כפי דבריהם יכונה בשם „תולדות יעקב"" לר׳ יעקב הלוי הקראי אשר חברו לפני שלש מאות שנה או קודם, ונעתק עוד הפעם על ידי הקראי ר׳ יהושע בן שמואל ממנגופ בשנת התס״ד (1704), אולם ההעתקה הנשלחה לי לא נעשתה, כפי עדות ה׳ דיינארד, מן הספר בעצמו (מדוע ?) כי אם מהעתק שני אשר היה חסר בו, ואלציין את החסר על ידי נקודות; ואלה הדברים אשר נשלחו לי: גבור (כאשר נראה להלאה מוסב על סנגרי כי היה גבור) ובפליאות חכמתו וגבורתו הציל את קוסטנטינוס החמישי הקיסר יון מידי אויביו ונהלהו על ידי גדודו למחוז חפצו, ונקרא חבר כמנהגנו מאז לתאר חכם גדול בשם חבר, והפרושים מכנים בשם חבר את מי שיחזור מדתנו ויתחבר לדתם להאמץ תורה שבעל פה..... ראש לכל היהודים הצדיקים שבפרס, פיסנטיא.... וטיראפז, ומטרכא, וספרד מקדם חבר העילמי (בעניני העולם ?) ומורה ויועץ לכוזרים ותלמידו מלך הכוזרים כנהו סנגרי כי היה סנגור גדול לא לבד בעד עמו אך בעד כל עשוק ועלוב וחלש, והוא שט והלך בכל מקומות היהודים בכל. בהוראת דרך מסעות ירוחם הישכרי (מי הוא זה?) שבידו, ומכלם הביא אסמכתות וראיות למלך הכוזרים הנמול על ידו לאמות דת הצדיקים, והרוכוס ואלאדימר קראהו מבחר אנשים ואב החכמים ונשאהו בסגולות וזהב וכסף (11! ידוע כי הנסיך וולאדימיר חי כמאתים שנה ויותר אחרי סנגרי), ובבואו בימים והוא בסלע היהודים והנה עד כאן הגיעו דברי ההעתקה. שני החכמים הנזכרים יאמינו כי באמת נכתבו דברים כאלה לפני שלש מאות שנה, אשר אמנם הדבר אצלי בספק גדול מאוד, כי עד הימים האחרונים האלה בימינו שהתחילו הקראים לחפש בקדמוניות, לא ידעו דבר, ולא חלי דבר מהכוזרים ומר׳ יצחק סנגרי ומסלע היהודים וכדומה, וכל ידיעותיהם ע״ד הכוזרים נלקחו מספר הכוזרי לר׳ יהודה הלוי אשר חשבוהו לחוסר ידיעתם בדברי הימים כי הוא הוא החבר למלך הכוזרי אשר נתגייר, וארשים פה מקומות אחדים מספריהם השייכים לזה. 1), ר׳ אהרן בעל עץ חיים בספרו גן עדן (נתחבר בשנת 1354) יאמר: „ואסדר הגדת וכוח מתוך ספריהם (של הרבנים) על החלוקה שיש בין הקראים ובין הרבנים מה שהיה המלך הכוזרי רואה בזכות הקראים וטען הרבן (הוא החבר) למלך הכוזר"" (מהדורת סאווסקאן, דף נ״א ב'). 2), ר׳ יפת בן סעיר, אשר חי לדעת פינסקער בסוף המאה השתים עשרה למספרם ולדעתי הוא מאוחר מעט, יביא ראיה לקדמות הקראים מדברי החבר בספרי הכוזרי בזה הלשון: „וזה הדבר אמרו אותו חכמיהם בספר אלכוזרי"" (לקוטי קדמוניות נספחים צד 186). 3), ר׳ אליהו בשייצי בהקדמתו לאדרת אליהו (נתחבר בשנת 1490) יאמר: „אמנם הסבה שנחלקו (הרבנים והקראים) לשתי כתות זכרה ר׳ יהודה הלוי ז""ל כששאל לו המלך בוזר בעד הקראים והרבנים״.... ""בזאת הסבה שזכר ר׳ יהודה הלוי ז""ל נחה דעתי על החלוק הזה והוא גלה האמת מכל בעלי הקבלה מפנ ששאל לו המלך כוזר ופחד ממנו וגלהו האמת״. 4), ר׳ משה בשייצי בס׳ מטה אלקים (חי- במאה השש עשרה), כפי עדות בע״ס דד מרדכי, יאמר: „ורבי יהודה הלוי גלה האמת מכל בני גילו, וזה גם כן מפני שהקשה לו המלך כוזר הלבה בענין הקראים״ (דד מרדכי דפוס ווין דף י""ב א'). 5), ר׳ מרדכי בן ניסן (בסוף המאה השבע עשרה) יאמר: „הנה החכם הר״ר יהודה הלוי ז""ל בעל ספר הכוזרי כששאלו המלך הכוזרי בעד איכות הקבלה"" (דר מרדכי דף ד׳ א'). 6), ר׳ שלמה טרוקי (בראש המאה שעברה) יאמר: ולא נמצא בין הרבנים מודה על האמת רק החכם ר' יהודא הלוי בס' כוזרי במאמר שלישי וההכרח הביאו לגלות האמת בהיותו מדבר עם המלך ולא היה מקום לשנות ולהחליף הדברים"" (אפריון מהדורת נייבויער צד 4). 7), ר׳ שמחה יצחק לוצקי החכם היותר בקי בספרות הקראים מכל ההולכים לפניו וגם חי בחצי האי קרים כתב בשנת 1757 כדברים האלה: „ולכן לשקר עשה עט סופר שקר החכם הר״ר יהודה הלוי הרבן״... „כי כסתה כלימה פניו מהמלך הכחרי לבוש להודות על האמת״.... ""וזה כי נפל פחד המלך עליו וירא לנפשו לכסות אור השמש בצהרים״ (אורח צדיקים דפוס ווין דף כ׳ א'). 8), ר׳ שלמה ביים חכם הקראים בראשונה בקרים ואחרי כן באדעסא ואשר קבל שטת אבן רשף במחברתו הרוסית מזכרת סלע היהודים (1862), כתב בשנת 1841 לה׳ בלומענפעלד: ""וכן נשכח מבינינו גרי הצדק כזריים במוחלט״"" (ציון שנה ראשונה, צד 140 הערה ג'), ובין השאלות אשר הציע לפני החכם יש״ר השניה היא: „איך אבד שם העם קאזארען מבין היהודים הגם כי ידענו באמת שהם קבלו דת ישראלית?"" (אוצר נחמד לבלומענפעלד, מחברת ראשונה לד 148). מפאת כל זאת וגם מצד הסכמת דברי הכ""י באיזה דברים לרשימות יהודה הנקדן ור׳ אברהם הספרדי, אשר יש בידי ראיות ברורות כי חדשות הנה מקרוב באו, אומר בלשון ספרי המוסר שלנו, כי בעונותינו הרבים בעתים הללו שהזיוף רחמנא ליצלן מצוי בקרים מאוד, והשטן מאהבת הקדמוניות (היינו האהבה להיות ולהתראות קדמונים) מרקד ביניהם, חוששים אנו לזיוף, מה גם כי כפי הנראה גוף הכ""י אינ בסוואסטופול ורק העתק מהעתק. ושלום לך מאת ידידך מוקירך באמת אברהם אליהו הרכבי."
021-HZF-1875-03-24-001-20089_toc_16,," אל אחב״י יושבי רוסיא ופולין. סודו נא בבית אכסניא של האטעל ווארשויא קלאסטער - שטראסע 50/51 אשר הכינותי פה בערלין להפיק רצון כל אורה הבא בצל קורתי הן בחדרים מפוארים והן במאכלים ערבים לחיך טועמם, וכשרים כד״ת. שבתי מאיר בר״ז ליפשיץ. קלאסטער-שטראסע 51—50. Hötel Warschau, von S. M. Lipschitz. Klosterstrasse 50—51."
021-HZF-1875-03-24-001-20089_toc_17,,"  אללער האנד ביכער אין פערשיעדענען שפראכען איזט בייא מיר צו בעציהען לויט קאטאלאג פרייז, אונד ווערדען פראמפט בעזארגט, מיכל סלאנימסקי סוכן הכללי של הצפירה. Michel Sloninski Warschau, Nalewki 2243."
021-HZF-1875-03-24-001-20089_toc_18,," שאלות ותשובות. לה' ש׳ ראבי' בפר׳ אין לנו פנאי לעסוק בדברים כאלה, ואתו הסליחה. לה׳ מ׳ הכ׳ פ׳ בפ׳ דבריו יבאו בדפוס. לה׳ שמ׳ פר׳ בהור״ בקרב נדפיס. לה׳ מ׳ וו׳ בב׳ לא נוכל להדפיס."
021-HZF-1875-03-24-001-20089_toc_19,," לאיש לי״ד ואל מו""ץ בזיט׳ דברי תוכחות כאלו ידועים לכל. אל ש׳ נייג׳ באלעס"" הנומערין נשלחו כסדרם. אל ה׳ עדלדינג בטיס׳ נומער לאחדים מרבע העבר אין למכור. אל ס׳ ווייני בקר' מעיר קאז' יוכל לפנות ברבע הבא לווארשא אל הסוכן הכללי, להכותבים אלינו ערוסיא, אל יוסיפו להרבות במארקען שלא לצורך על מכתביהם, כי די רק במארקע אחת מן 10 קאפ׳ הנהוגה שם למשקל לאט אחד."
021-HZF-1875-03-24-001-20089_toc_20,," הרוצה לפנות אלי במכתבו יכתוב על האדרעסע: ברי- S. Slonimski, RERLANNO, Lietzmannsstr. 14. H"
021-HZF-1875-03-24-001-20089_toc_21,," ים האלה Selbstverlag: S. Slonimski in Berlin. Verantwortlicher Redacteurz S. M. Lipschitz in Berlin. מ DampfSchnellpressendruck von A. Ostrowski in Berlin, Lietzmann-Str."
