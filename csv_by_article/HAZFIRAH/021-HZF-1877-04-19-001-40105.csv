article_id,headline,text
021-HZF-1877-04-19-001-40105_toc_1,,"                   ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ.  לרבע שנה 1,50 רו״כ.   ביתר הארצות 20 פראנק.  ם באמעריקא 5 דאללאר.  "
021-HZF-1877-04-19-001-40105_toc_2,, A מחירו באשכנז:  14 רייכם מארק לשנה. ב  בעסטרייך 8 פל׳ לשנה וכן לרבע שנה. שכר מודעות: מכל שורה קצרה 5 קאפ׳ ב  
021-HZF-1877-04-19-001-40105_toc_3,מכתב עתי משמיע חדשות בקרב עם ישרו ן .מכל...," מכתב עתי משמיע חדשות בקרב עם ישרון, מכל הדברים הנוגעים בעניני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-04-19-001-40105_toc_4,תוכן הענינים.," תוכן הענינים. דברי הימים אדעססא, טבריא. לאדיזין. פעטערסבורג ידיעות העולם והטבע. מסלת הברזל על פני המים מאת המו״ל. חדשות שונות. חדשות ספריות. הודעות. שאלות ותשובות."
021-HZF-1877-04-19-001-40105_toc_5,דברי הימים," דברי הימים כאשר ששו אוהבי השלום בשבוע העבר ויריעו תרועת שמחה, כי בקרב הימים תצא תקות השלום לפעלה, כן נפל לבם עתה ויחרדו חרדה גדולה מאד. קוראינו כבר יודעים, כי מסרו דיפלאמאטי אייראפא את הספר (פראטאקאל), אשר חתמו עליו כל אדירי אייראפא, לידי ממשלת תוגרמא לשמוע מה בפיה אודותיו. דברי הספר הזה כבר נתפרסמו בקהל ואלה :Правительствениця Вѣстинкъ הם, לפי מכה״ע „אדירי הממלכות, אשר קבלו עליהם ביחד להביא שלום ומנוחה בארצות המזרח, ולתכלית זו קראו אסיפה בעיר קאנ- סטאנטינאפאל בירת תוגרמא, יודעים ומכירים, כי הדרך היותר נכון ונאמן להשיג את המטרה אשר הציבו למו הוא להיות כלם בעצה אחת כל הימים, כאשר צלחה להם להתאחד בימים האלה, ולהיות כלם דורשים טובת הנוצרים בתוגרמא, ולוקחים חלק בגורלם וחפצים בכל לבם בהתקונים הנחוצים להביא בסדרי הממשלה בארצות באסניען, הערצעגאווינא ובולגאריען, אשר קבלה עליה ממשלת תוגרמא להוציאם אל הפעל ברצונה הטוב „אדירי הממשלות שמים על לב, כי הטיבה ממשלת תוגרמא להשלים את סערביען. „בנוגע למאנטענעגרא, הנה ידמו אדירי אייראפא, כי למען שים מנוחה תמידית ושלום קיים בינה ובין תוגרמא, נחוץ להרחיב גבול הנסיכות הזאת ולתת לה הזכות לשלוח את אניותיה על פני הנהר באיאנא. „אדירי אייראפא מכירים, כי בעשות תוגרמא שלום לסערביען ובהוסיפה עוד להשלים גם עם מאנטענעגרא, עשתה הצעד הראשון אל השלום והמנוחה הרצויים בעיני כל הממשלות ביחד, על כן מציעים הם לפני תוגרמא, כי תוסיף ללכת הלאה בדרך הזה אשר עמדה עליו, כי תשיב את חילה מן הגבול ותצעיר מספרם לבלי השאיר לה רק המספר הנחוץ להחזיק סדרי הארץ על מכונם, ותמהר להוציא לפעלם את התקונים הנחוצים להטבת מצב הנוצרים בארצות המרד, ככל אשר הציעה האסיפה לפניה; מאת אדירי אייראפא לא נעלם כי כבר הבטיחה ממשלת הסולטאן להוציא את רוב התקונים ההם לפעולת ידים, וביותר זוכרים הם את הבטחותיה במכתבה אשר שלחה לכל ציריה ביום 13 פעברואר 1876 ובמכתביה האחרים בימי האסיפה בקאנסטאנטינאפאל וגם אחרי כן. „למראה כל האותות והמופתים האלה, כי חפצה ממשלת תוגרמא בשלום באמת, ולהיות השלום הזה נחוץ גם לתוגרמא לטובת ותועלת עצמה, יאמינו אדירי אייראפא, כי יש מקום קוות, אשר תמהר תוגרמא להשתמש בימי המנוחה האלה להוציא לאור את החקים הטובים והסדרים הנכונים, המסוגלים להטיב באמת את מצב הנוצרים ולכונן מנוחת אייראפא על יסודות חזקים, ואחרי אשר תבחר לה תוגרמא את הדרך הזה, אז תראה ותוכח, כי גם כבודה וטובת עצמה דורשים מידה לשמור את כל הבטחותיה ולעשותם באמת ובתמים, ולא תסור עוד מדרכה זה עד עולם. „אדירי אייראפא חפצים, כי ציריהם בעיר הבירה קאנ- סטאנטינאפאל וקאנסוליהם ביתר ערי תוגרמא, ישגיחו בעין פקוחה לראות אם תמלא תוגרמא אחרי דבריה ואם תוציא את התקונים לפעולת אדם באמונה ובמישרים, כאשר הבטיחה „אולם אם גם הפעם תכזבנה תקות אדירי אייראפא ותוגרמא לא תשקוד להטיב גורל הנוצרים באופן כזה, אשר לא תוסיפנה עוד ארצות הנוצרים להרגיז שלום אייראפא כפעם בפעם, אז יודיעו כל אדירי הארץ כי אינם מוצאים חפץ במעשי תוגרמא, וקשיות ערפה הוא למורת רוחם, כי מתנגדת תוגרמא לטובת אייראפא ואשרה ובאופן כזה הרשות ביד הממלכות להתיעץ ביחד ע״ד האמצעים הנכונים להטיב גורל הנוצרים בתוגרמא ולהקים את המנוחה בארץ ההיא על יסודות חזקים לא ימוטו״. על החתום באו הצירים: מינסטער (אשכנז), בייסט (עסטרייך), ארקור (צרפת) דערבי (אנגליא), מענא- ברעא (איטאליא) שובאלאוו (רוסיא) נחתם בלאנדאן ביום 19 (31) מערץ 1877 ביום ההוא בעצמו הוסיף עוד הגראף שובאלאוו, ציר רוסיא בחצר המלכה וויקטאריא, להודיע כדברים האלה: „אם תעלה בידי תוגרמא להשלים עם מאנטענעגרא, ואם תשמע תוגרמא לעצת אדירי הממלכות לשוב להתיצב על דרך השלום ולהוציא התקונים הנחוצים לפעלם, ככל הכתוב בספר אשר חתמו עליו ששת הממלכות האדירות, אז עליה לשלוח מלאך לעיר סט׳-פעטערסבורג, לבא בדברים עם ממשלת רוסיא על אודות השבת החיל מן הגבול, אשר אז יואיל להסכים לה גם כבוד הוד הקיסר מצדו, מובן הדבר, כי אם יקרו עוד הפעם מעשים נוראים ותועבות איומות כאשר נקרו בשנה העברה בארץ בולגאריען, אז יעמוד החיל על מקומו ולא ישובו מן הגבול״ הספר הזה עם ההערה אשר בצדו נמסר לממשלת תוגרמא, ואוהבי השלום קוו, כי תמהר ממשלת הסולטאן להרכין ראשה לכל אשר הציעו לפניה אדירי אייראפא ביחד; אולם לא כאשר דמו כן היתה, כי ביום הראשון (השלשה עשר) לחדש אפריל, נודע אל נכון, כי הציעה ממשלת תוגרמא את דברי הספר לפני נבחרי העם, והם גמרו אומר להשיב אחור את כל הצעות אדירי הממלכות; וגם ע״ד מאנטענעגרא התיעצו הנבחרים, ויגמרו כי אין לממשלת הסולטאן להוסיף לבטל את דעתה מפני רצון מענטענעגרא ולהרחיב גבולה עוד יתר מאשר נאותה תוגרמא עד כה. וממשלת תוגרמא מהרה הפעם למלא רצון נבחרי העם, ותשלח דברה לכל ציריה היושבים בחצרות המלכים לאמר: „ממשלת הסולטאן חפצה בשלום בכל לבה, כאשר חפצה עד הנה; אבל צר לה מאד, כי לא תוכל למלא את עצת אדירי אייראפא בפעם הזאת; ממשלת תוגרמא נכונה להוציא אל הפעל את כל התקונים הנחוצים להטבת מצב הנוצרים וסדרי הארץ בכלל; אך לא תוכל להסכים אל פרטי הספר הנותנים רשות בידי הצירים להשגיח על מעשי ממשלת תוגרמא, אם תמלא חובותיה באמונה, כי באופן כזה, הנה תתן ממשלת תוגרמא משפט וצדקה לממשלות אחרות להתערב בעניני ארצה הפנימים, ומזה תצא מבוכה רבה בפנים הארץ, כי לכל אשר תאמר הממשלה: הן, יאמרו הצירים: לא; ובכן תרחיק ממשלת הסולטאן את התנאי ההוא מכל וכל. אחת היא אשר תסכים לה ממשלת הסולטאן, והוא לשלוח מלאך-שלום לעיר ס'-פעטערסבורג להתנות את רוסיא ע״ד השלום, כן תאות גם להשיב את חילה מן הגבול, באופן, אם גם רוסיא מצדה תשלח את חילה לבתיהם. בנוגע למאנטענעגרא, הנה לדעת ממשלת הסולטאן, הדבר הזה נוגע רק אליה לבדה ונכון היה, כי אדירי אייראפא ידברו על לב הנסיך ניקאלאי מושל מאנטענעגרא למחול על איזה מתנאי השלום, אשר לא תוכל ממשלת תוגרמא לעמוד בהם״. זה הוא תוכן מענה ממשלת תוגרמא. המענה הזה עשה רושם גדול בכל קצוי אייראפא, וחיל אחז יושבי השלום; כל מכה״ע, גם אלה אשר רוח הממשלות דובר בהם, מודים הפעם כי ענן כבד רובץ כעת על פני הענינים המדינים וסכנת המלחמה קרובה לבא כי מה יוכלו אדירי אייראפא לענות מצדם על דברי תוגרמא? וביותר מה תעשה ממשלת רוסיא כעת? התוכל רוסיא להסתפק בחפץ תוגרמא לשלוח מלאך לעיר פעטערסבורג? ומה יהיו היסודות אשר עליהם תבנה ממשלת רוסיא את משאה ומתנה עם מלאך תוגרמא? הן את ראשי יסודות הצעות הממשלות הרסה תוגרמא בזעם אפה. לבלי תת לצירי הממלכות להשגיח על מעשיה, ובמה אפוא יתרצה עוד המלאך ההוא אל רוסיא? התשוב רוסיא אחור מדעתה, בעוד אשר חמש מאות אלף איש שולפי חרב עומדים הכן על הגבול לפרוץ אל ארץ תוגרמא, אם תשרוק להם הממשלה? הן מראש לא בסתר דברה ממשלת רוסיא וגם הקיסר אלכסנדר בכבודו ובעצמו, כי האמצעי היותר נכון להטיב מצב הנוצרים בארצות המזרח הוא לשלוח חיל רב לארצות ההן להתאחז שם, עד אשר תאלץ ממשלת תוגרמא למלא את חובותיה אל הנוצרים באמת ואמונה. כדברים האלה אנחנו מוצאים בהתלגרמא של ה׳ ניגרא, ציר איטאליא בחצר קיסר רוסיא, אל ממשלתו, אשר נתפרסמה זה ימים אחדים. ומן הדברים שנדברו אז נראה, כי עוד בימי האסיפה בראשית החורף גלה הוד הקיסר את דעתו, כי האמצעי היותר נאמן לסדר את הענינים בארצות המזרח על מכונם הוא: לשלוח שמה חיל שולף חרב; והמקרים האחרונים הלא הראו לדעת, כי באמת רק החרב לבדה תוציא משפט בימים האלה, אחרי כי כל עמל הדיפלאמאטים והצעותיהם עלו בתוהו. ועתה היוכל היות, אשר תשיב רוסיא ידה אחור ממלחמה. בעת אשר האמצעי האחרון אשר נסו עוד הדיפלאמאטים את כחו — הספר הכללי של כל הממשלות, גם הוא היה אין אונים לעורר את ממשלת תוגרמא ולחרפות את לבה לבל תקשה עוד ערפה יגד כל אדירי אייראפא? אולם אם תנסה רוסיא אל תוגרמא דבר מלחמה, אז מה תענינה הממלכות האחרות? הלא בספר הכללי הזה כתוב גלוי ומפורש, כי אם גם כעת תכזב תוחלת אדירי אייראפא, אז עליהם ביחד למצא אמצעי אחר להטיב גורל הנוצרים, ולפי זה עלינו להאמין, כי גם עתה לא תקרא עוד רוסיא מלחמה על תוגרמא על דעתה לבד; אבל מה הם האמצעים האלה אשר ימצאו כל אדירי הממשלות בהיותם בעצה אחת? אפוא הוא הקסם אשר בידם להפוך לממשלת תוגרמא לב אחר, לבל תוסיף להאטים אזנה משמוע לעצתן? עד כמה פעמים באו כלם לפניה בהצעותיהם השונות, והיא השיבה פניה ריקם; היוסיפו עוד להציע לפניה תנאים אחרים, בדעתם היטב, כי אם ימצא בתנאים האלה איזה שמץ ערובה, אז לא תאבה תוגרמא שמוע להם? ועל מי תבטח ממשלת תוגרמא, בהשיבה אחור עצת כל אדירי הממלכות זה כמה פעמים? אוצרה ריק, חובותיה עברו ראשה, צבאותיה רעבים ויחפים; בארצותיה רבו המבוכות למעלה ראש, ומי יעמוד לה עם רוסיא ביום זעם, בפרוץ חמשים רבוא למודי מלחמה אל גבול ארצה משני עבריו? והנה יש מיודעי בינה לעתים אשר ימצאו פתרון לכל הדברים האלה לאמר, כי ממשלת תוגרמא נאלצה בעל כרחה לבוא במלחמה, יען כל צבא החיל הרב אשר אספה תחת דגלה עד היום, לא קבלו שכר עבודתם זה י״א ירחים, ובאין בידה לשלם להם משכורתם, לא תוכל לקבל השלום ולשלחם לביתם ריקם, מיראתה פן ינטשו על פני הארץ לעשות שערוריה ולהעיר כל חמתם על תושבי הנוצרים, אשר אז יהיה המשפט לחיל הרוסים העומדים על הגבול לבוא שעריה, להשקיט מהומת הארץ ולעמוד לימין הנוצרים העשוקים , וע""כ תחפוץ יותר לאחוז בגורל המלחמה; ולפי הידיעות האחרונות הבאות מסטאמבול ומוויען, כבר נראו אותות המלחמה הקרובה לבוא, אניות ענגלאנד הולכות לבוא אל חוף בעזיקא אשר עמדו שמה בראשונה, וגם עסטרייך תאסוף חילה אל הגבול. מעיר לבוב וטשערנאוויץ מודיעים כי חיל רוסיא מגיחים ממקומם אל נהר הפרוט, ומכל עבר ופנה נכונים בכל שעה לשמוע קול תרועת מלחמה בשערי תוגרמא. לפי הידיעות האחרונות, לא יעזוב עוד הנסיך ביסמארק את משמרתו בהחלט, כי אם נתן לו הקיסר חפשה ממשמרתו עד חדש אויגוסט הבא, באופן אשר כל הדבר הכבד בעניני המדינה יוכל לבא עד ביסמארק גם במשך ימי מנוחתו אדעססא מעיה״ק טבריא 28 שבט. אנכי האלמנה המר לה, דבקה אשת המנוח הר׳ זאב מיאס זללה״ה, אספרה ואילילה על שנות חשך מנו לי ועל שברי הגדול, אומללה אני מיום אשר השקו רעל את בעלי המנוח זה שנה. מי הוא זה השקהו רעל? הלא המה שלשה האנשים המשחיתים, שם האחד אלטיר אברהם יוסף הלוי, ושם השני יוסף ליב המשחית מעיר ראהמיסטריווקי. ושם השלישי אהרן מרגליות הידוע, שמש הכולל דעירנו, ויגזלו כל אשר היה לו בביתו, כסף וזהב וספרים וחפצים, ואני נותרתי לנוד ללחם איה, ואין לי גם לחם יבש לאכול, כי לא נתנו לי אף גרה אחת מכל אשר לבעלי; את צרתי הגדתי זה שנה לפני הרב ר׳ ניסן בלו- מענטהאל כי יושיעני מידם אשר יענוני בפרך, וכל השנה כלו עיני כיחל לעזרתו עד עתה *). אנא הושיעוני נא! אנא חוסו עלי! אספר באזניכם כמו את אשר עושים לי, זה שתי שנים לא היה פה טבריא מקוה מים אשר הנשים תטבלנה בו, וילוה בעלי המנוח להכולל מאה ושלשים זהובים אדומים ויעש הוא לבדו המקוה, בכל חדש לקח מהם התרבית ואחר מותו לקחו להם את הכסף באמרם כי בעלי התנחל להם את הכסף, ושאלתי אותם. האמנם צדק תדברו, הלא אתם הרגתם את בעלי לפתע פתאום, ואיככה יוכל היות כי הוריש יוריש לכם את כספו? ומאז והלאה תחת אשר דברתי עמהם קשות לא יתנו לי גם התרבית, וישלחו עלי משלחת מלאכיהם הרעים ויכוני מכות אכזריות, ובביתי באו וישברו כל כלי לרסיסים, ואת כרי שמלותי אשר אכסה בהן קרעו לגזרים ויכוני מכות מות (דרך נשים לה להרבות שיח מרוב כעשה) ויגזלו ממני גם ביתי ועתה בני ישראל מה אעשה באין כסף, באין בית, באין שלום בעצמי ואין חיים. למה תחרישו! ריבו את ריבי נקמו את נקמתי מאת הרשעים אשר קבעו נפש בעלי ונפשי, ויגזלו ממני את כל מאדי, ביתי וכספי ורכושי, אז באתי להרב ר׳ חיים שמעון פאקילמאן דומ""ץ והתחננתי לו כי יעמוד לימיני, וילך הרב אל המשחיתים וישאל את פיהם מדוע יעשו עם האלמנה רעה, מה זה ועל מה זה, ויאמר להם, דעו כי האלהים יביא אתכם במשפט על אודות האלמנה המר לה! והרב הכה אותם חרם יען עשותם המזמתה, וישלחו גם עליו שוטריהם וישימו אותו בבית הסהר, ועתה הנני בבית הרב, לחמי נתן ומימי נאמנים זה ארבעה שבועות ולא אדע מה תהיה אחריתי, ארץ ישראל כולה תגור מפני האנשים האלה, כי המה הממונים והפריצים וימשלו עלינו, המה גנבים וגזלנים ורוצחים, יגזלו כל אשר תשיג ידם, וכל כסף נדבות יבא לידם ולא יתנו לאיש גם קשיטה אחת, יהרגו ויעשו שפטים כרצונם, את בעלי הרגו ואותי הכו מכות מות, והרופא יבקרני שלש פעמים יום יום זה ארבעה שבועות על הוצאות הרב ר׳ חיים שמעון נ״י הרופא לבדו לקח זה שכרו בעד עמלו לערך 26 רו״כ מלבד רפואות, והכל על הוצאות הרב ר׳ חיים שמעון נ״י עוד אספר באזניכם מקרה קטן; בא אלינו איש אחד ושמו ר׳ אברהם בעד מעיר שמאראוויטץ (רוסלאנד), הוא היה זקן בן שבעים ושש שנים ויפול למשכב וימת בפתע פתאום. (פתאום? חלילה! המה המשחיתים צוו לו למות. יען מה? יען כי אף להם ויריחו אשר יש לו 125 רו״כ). בחלותו נתן כספו על יד הרב״ר מרדכי אייזיק הלוי מאונגארש, כי ישלחהו ליד בנותיו היושבות בחוצה לארץ, בעיר חאטין (גובערניע קאמינעץ) לו בת אחת ובעיר שמיראוויטש לו שתי בנות. אך המשחיתים אלטיר אברהם יוסף הלוי, אהרן מרגליות, יוסף בר׳ אפרים קצב, אחרי הודעם כי הכסף הוא ביד הרב רמ״א הנ״ל. לא פקדו לקבור את המת מצוה ר׳ אברהם בער הנ״ל. חמשה ימים תמימים מאנו להשיבו *) מה כחי כי תיחלי לעזרתי, אשה אומללה, האנשי בליעל ישמעו לקולי מרחוק? אם אין יראת אלהים במקומכם מה יעשה למו אדם ניסן בלומענטהאל כמוני אל עפרו עד כי ינתן כל הכסף על ידם. ויהי כי חפץ הרב רמ״א הנ״ל לשכור אנשים לקבור את המת, אז התנפל עליו בביתו יוסף בר׳ אפרים קצב ויכהו מכות אכזריות, ואת הכסף גזלו ממנו מלבד כי שברו את כליו, רצחו וגם גזלו — לזאת אחלי יכון לפניך, איש נכבד בקראך את ספרי זה תעשה כל אשר לאל ידך ותוציאנו אור למען יקראוהו מקטן ועד גדול. אלה דברי אגרת האשה, לא הוספתי ולא גרעתי דבר. וכל קורא יכיר כי רוח אשה קשת רוח דובר במכתב הזה. איש נעמ וזאת אשר העיד ע״ז הרב מעיה״ק טבריא בכתבו ובלשונו: „האמת ניתן לכתוב כי נאמנים דברי פה המדברת אליכם, היא מ׳ דבקה אלמנת דודי המנוח הר״ז מיאם זללה״ה, ונכון הדבר לקיימם ולהדפיסם על מכבש הדפוס למען ישמעו וייראו ולא יזידון עוד, וגודל המצוה רבה הלזו אין לשער — דברי המדבר באמת וצדקה, 28 שבט — פעיה״ק טבריא ת״ו ה״ק חיים שמעון פאקילמאן ראב״ד ומו״צ דעיה״ק טבריא ת״ו. ועתה אחינו אנשי צדק רודפי שלום. מי בכם אשר ושית ידו על אנשי טבריא, מקרוב או מרחוק, אליכם המשפט כי לא תקימו דבר על פי האשה ועד אחד הרב, כי אם תחקרו ותדרשו היטב, הכצעקת האשה הבאה אליכם היום עשו אנשי טבריא הנקובים בשמותם, ותריבו ריב אלמנה מיד עושקיה כח, ואם סרה דברה האשה על האנשים היושבים לפני ה׳, גם אז לא תחשו מטוב ותחישו לגול מעליהם חרפת האשה אשר היה לה לפה ולמליץ, הנ״ל צר לי מאד כי לא אוכל להושיע להעניה האומללה השופכת שיחה לפני, אך זאת נחמתי כי לקול צעקותיה יתעוררו ישרים וישימו לחרפה ולקלסה את הנחרים בה, וחמסם  על קדקדם ירד ניסן בלומענטהאל כבוד הרב החכם המו״ל את הצפירה, שלום וכט״ס . את טופס מכתב (אריגינאל) האלמנה האומללה, גם עדות הראב״ד דעיה״ק טבריא ראינו בעינינו; והנני גם אנחנו מעתירים לתת מקום להעתקה הנאמנה הזאת בהצפירה, למען יקראו זדים ועושי רשעה וייראו ולא יוסיפו להרשיע עוד שמעון משה שוואבאכער, הרב בק״ק אדעססא משנהו שלמה מאנדעלקערן אמר רבי ירמיה בר אבא: דור שבן דוד בא קטיגוריא בתלמידי חכמים (כתובות קי״ב ב׳), הרבה מסטינים ומלמדים חובה יעמדו עליהם (פירש״י). לאדיזין בחודש ניסן. אחרי אשר גלותי חרפת הרבנים מחרפות ליפשיץ אשר הוציא עליהם עתק בכל פה, ויצא כנוגה צדקם (הצפירה נומר 6) הנה שנס מתניו עוד הפעם לקנא קנאת כבודו — לא קנאת האמת — במאמרי העברי גליון כ״ג; ולפי דעתו שגיתי ברואה, ולא יצאתי ידי חובת סופר החובב את עמו, המתחפש באדרת אחד משלומי אמוני ישראל אשר יגור להפיל אבק דק על ראשי הרבנים. ויאמר איש כזה ווציא עתק מפיו לדבר על סופרים נאמנים (?) וכו׳, ובכל מאדם ותאמצו להיטב מצב בני דתם לכל יהיה פרועים לשמצה״. אמנם כן כי טוב הוא להעיר למוסר אזני בני אומתנו להטיב מצבם המוסרי אבל מה נואלו הסופרים אשר תחת חפצם לשרש שורש פורה רוש ולענה מכרם היהדות, עוד יזרעו קוצים סלונים וסרבים; כי בנתנם דופי בהרבנים, היתד הראשי לדת היהדות, תנו מקום לצעירי ימים - אשר בהריחם ריח ההשכלה יבעטו בכל קודש - לאמר: „שלחן ה׳ מגואל״! — ובחפצם לכהן פאר הסופרים, בתור רופאים המרפאים את מזבח ה׳ ההרוס, יתהפכו לרופאי אליל, אשר שאול צעדיהם יתמוכו, וירפאו שבר בת עמי על נקלה; כי אינם יודעים לזרות ולהבר, ומה לתבן את הבר? — בשנם כי יתגוללו עון אשמה, ויטפלו עלילות ברשע, על עם חף מפשע, וכי כן דרכם של אנשי מעשה אשר תקותם להועיל ולהטיב, ולהצמיח ישע? „איך הרהבת עוז בנפשך בן-ירוחם להיות כצופה מערי פאדאליען על ערי זאמוט, אשר לא ידעתם ולא שמעת מהם מאומה״? — הנה מלבד שלא יוכל לדעת זאת, ואולי נהירין לי׳ שבילי דערי זאמוט כשבילי דפאדאליע; שכח מה שכתב בעצמו במאמרו שם (גליון י""א) כי בדבר כזה אשר יקיף לענין כללי, ונוגע לאנשים רבים השונים בדעותיהם. ולכל עיר ועיר יש מסבות שונות וכו׳, יוכל כל אחד להביא ראיות חזקות לדעתו; אולם כמו שהענין בעצמו הוא כללי, כן צריך להשקיף על מעמד הרבנות בכלל בימינו אלה. והנני עומד בדעתי ובהחלטתי כמקודם, כי הרבנים בכלל, ראוים לשאת את משרת כהונתם, ויודעים לכלכל כל דבר במשפט, (היפך דבריך שכתבת שאינם יודעים רק קרעים אחדים מספרי הפלפול), והקורא תגר עליהם, אות הוא כי איננו חפץ רק בהתגלות לבו, ודבריו מתאימים עם דברי רבי עקיבא כשהייתי עם הארץ וכו׳. אחת אמרתי כי חטא חטאו הסופרים בדברם סרה על הרבנים, ובשפכם קיתון של רותחין על פניהם, בשפות חרפות, ובנדופים מאליפים, על חטא שאין בידם. „האם תרשיע את הרה״ח פינס במאמריו הרבים על דבר הרבנות""? מי יגלה עפר מעיניך ליפשיץ! לראות איך האמת יוצא מפורש מפי רב גדול וחכם נכבד כמוהו האוהב את עמו באמת, במאמרו (הצפירה שנה עברה נומר 16) כי שנה ה׳ צה״ר בחפצו להאשים את הרבנים, כי לא המה החוטאים, רק חטאת הקהל היא! העושים סחורה בקדשי שמים, והמה ותנו לפעמים את משרת הרבנות גם על שכם אנשים שהעטרה אינה הולמתם, להראות כי ידם רמה; ודבריו אלה ישאו בה בבד עם דברי ה׳ מרגי״ש. ואם אוהב אתה את דברי הרה״ח פינס, מדוע מרית מצות פיו, הלא כרוזא קרי בחיל לכל מי שיתנדב לעבור חלוצים עמו למלחמת מצוה הלזו: „התקדש והטהרו מכל משפט שוא והשקפה מעוקשה, פן תתבדו ותאחזו״ מלבד זה איך תתחרה את הרה״ח פינס אשר גבהו דרכיו מדרכיך, וכל דברי קנתורין שלו המה מאהבה מסותרת; לא כן סופר אשר כעגל לא לומד לא יראה רק לעינים טרוטות, שאפילו נבשושית קטנה נדמה לו כהרי הרים, ומחשבתו נכרה מתוך מעשיו כי רצונו להיות חבר לקהל הסופרים, ולמען מלאות חפצו להתלונן תחת צל כבוד מדומה, נקל בעיניו לתת דופי במכבדי התורה, ולצאת בחרף לקראתם בלעג השאננים, ולמדוד להם במדה גדושה מהני מילי דליצנותא חמור חמורתים. אולם כאשר לא יטנף נטף מי ביצה אחד את הראי המלוטש, אשר קרנים מידו לו, ויפיץ אורו על כל עברים; כן לא יועיל לו לעולל בעפר הלצון קרן בני תורה אלה. „מה אעשה אנכי כי נטל עלי לשבת בעמק עבור ולראות וכו׳, ואם לא תתן אמון לדברי אנהגך אביאך אל הערים פ-יאן וכו' וכו׳ אז תראה עולם הפוך, זה ישבר חלוני בית וכו'״, ככל החזון הזה ראיתי גם אני בהרבה מקומות בגלילותינו, וגם פה בעיר מגורי עת חפץ ידידי הרב וכו׳ מוהר״פ לעלות על כסא אביו למלאות מקומו כמשפט הירושה, אז פערו פיהם האריות והזאבים השואפים לגרות מדון כל היום, ונפרדו העם לכתות ומפלגות שונות, אלו מהללים, ואלו מחללים; וכל זה היתה רק מפאת פרוד הדעות בין המפלגות, וכי אשם הוא הרב אם זה ישנא את רעהו מפני... ואחרי אשר הרעש קם לדממה נוכחו לדעת כי שגו בריבם, אחרי אשר הרב הוא באמת גברא דחזי למילתא, והסכימו כלם פה אחד למלא את ידיו לכהן תחת אביו והמלחמה שקטה .—ומעתה השאלה במקומה עומדת, למה יצאת בחרופים לחלל כבודם ונזר תפארתם? — ועוד תחפוץ כי אשא בשרי בשני ואדום, ואיככה אוכל וראיתי כבלע את הקודש על ידי אוהבי מצה וקרבות יחפצון. ואתה ליפשיץ! לך לקץ! עדי יתפתחו עלי שושני בינתך, וידעת לשפוט דבר לאשורו, אז תראה ונהרת, ועל פני כל העם כבד תכבדני, וגם אנכי אשוב להיות ידידך מכבדך כערכך אז בן ירוחם סט' - פעטערסבורג. (המשך מגליון 13) קראו את החוברת הקטנה בכמותה וגדולה באיכותה, שיר בחרוזים „בסר אבות"" מאת איש פלוני וכהן הוא, יעבץ ישוע שר עסק (אדעסא תרל״ז) ותראו כבראי מוצק תכלית החנוך הנהוג בקרבכם. האיש הזה נאמן בבריתו וקיים בדבקותו בעמו, אשר בלה נעוריו וכשרונותיו למלאות כרסו ש״ס ופוסקים, ולחדה שכלו בפלפולים וחריפות, ובעודו חף מיצר ואולי גם מהרהור, דאגו הוריו לשמרו מחטאת נעורים ולחנכו כזריז לקיים מצות בכורים, ועתה הוא נאנח בשברון נפש על המלחמה הכבדה אשר לו פנימה וחוצה בחיים חייתו. מחסור הידיעות הנחוצות למצוא מוצא למחיה, ומשוכת הגדרים והסיינים אשר הסכין בהם מנעוריו, יעמדו לשטנה לו בכל מדרך כף רגלו. והמושגים החדשים אשר באו בלבו בהריחו במור ההשכלה, יעוררו בלבו שאט נפש לסגנון החנוך אשר נתנו לו הוריו, ולא יוכל להודות להם ולברכם בעד כל עמלם עמו. ואף אם המחברת הזאת היא כעין תולדת איש פרטי בוכה על קשי יומו ועל אבדן מבחר שנותיו בלא יועיל בטח לא אחדים ולא עשרות, רק למאות ולאלפים מחנוטי החנוך הנושן יכירו בו את תמונתם, ויאמינו כי הם היו לנגד עיני הצייר הזה, וכי מפיהם כתב מקריהם על מצב מעציב בזה כמחלה ממארת מנפש ועד, בשר יכלה את היהדות ברוסיא. פרק הזמן הנוכחי הוא מעברה מסוכנת מן הקצה אל הקצה המתנגד, וכל אלה המכריעים את פלס המשקל מזה ומזה להטביע את הגשר, או הטובידיהם מהציל בהיות לאל ידם, עתידים ליתן דין וחשבון אני כס המשפט הגבוה, שאין לפניו משוא פנים, ושמם יהיה לדראו בדברי הימים לבית ישראל. הנחמים באלה המושגים שנחלו מהוריהם ומוריהם לפנים, כמתנגדים, כחסידים, יחשבו את ההשכלה לשקוץ משומם אשר כל הנוגע בה יטמא, ע״כ ירחיק את בניהם ממנה כל הימים שהם עומדים ברשותם, ובמדה זו מודדין בניהם להם ולשטתם כאשר יגדלו ורוח העת החיה על פניהם תחלוף ותביא חכמה בלבם, המה יבוזו להוריהם ומוריהם וילעגו על המקור ממנו שאבו מים דלוחים אשר עלו כאידים וקיטורים במוחם, לשים ערפל חתולתם. כמה פרוד לבבות מזה בין הדור החדש ובין מולידו ישחית ויחבל גורל היהודים והיהדות, יבין כל משכיל אל דבר אשר אהבת אמונתו ועמו נוגעת בלבבו. צאו וראו את ההבדל הגדול שבין הנאורים בארצות אייראפא, ובין ההולכים ומתרבים אצלנו שנה שנה שמה אף אם השכלתם קודמת לשלנו מאה שנים, אך גם יראתם את ה׳ ואהבתם לישראל קודמת לחכמתם, ובכל משך זמן הגאולה והתמורה מחיי בהלות מבית ומחוץ לחיי עדנים כאזרחים, חיים באמונתם בידיעה פנימית, מאירת שכל ונותנת מרגוע לנפש לא חדלו אוחזים בחכמה וגם מתורה לא הניחו ידיהם, המה היו החלוצים לצאת למלחמה נגד כל אויב ומתנקם אשר נסה להבאיש ריח היהדות בעיני הממשלה ועם הארץ, במכתבים גלוים בשפת הארץ הוכיחו פחזות המתקוממים עלינו. חסרון ידיעתם ועוז איבתם השמורה ליהודים מסורת קדומים. המה לא עזבו שום מקרה לעמוד כמלאך מליץ לפני המושלים ושרי המדינה, לבקש ולדרוש חרותם ממאסר חוקים מגבילים, ובאותות ומופתים נאמנים הראו כי לא נופלים היהודים מכל יתר ילידי הארץ בכשרון ובאמון רוח, ולרגלי שווי זכיותיהם יוסיפו להיות אזרחים מועילים. ובעוד ידם אחת מחזקת השלח ללחום בעד צמם ואמונתם נגד צריהם מחוץ, בשנית עשו במלאכה קדושה לבנות בחומת הדת ולתקן כל בדק, או חצים מחזיקים ברמחים וחצים נושאים בסבל עומשים לסקל אבני הנגף מכרם ה׳ צבאות בית ישראל. גדולה ורחבה ספרות העברית במאה האחרונה בשפות אייראפא (ביותר באשכנז) עד להפליא, וזכרון מענדעל זאהן, פריעדלענדער, יאקאבזאהן, ריעסער פהיליפפזאהן, צונץ, פראנקעל גייגער ודומיהם למאות בגרמניא. מונק, קרעמיע, אלבערט כהן ורבים כמוהם, בארצות שמספר היהודים מצער, לא יסוף מזרע ישראל עוד כל ימי עולם. ומי ומי יעמוד בפרץ מקרבנו לערוך קרבות נגד קמינו ולרפאות הריסות היהדות פנימה. היודעים את התורה והוגים בה לשמה, תורתם בתוך מעיהם, אך תקצר ידם להוכיח לאחרים נקיון אמונתם מכל האשמות אשר יתלו בה שוטנים בזדון לבם, מלבד אשר שפתם אין אתם לדבר ומה גם לכתוב על הספר בלשון המדינה, סנגוריא על מורשה קהלת יעקב. ואלה אשר למדו חכמות חיצוניות ומהירים בשפה השלטת, יחצו לשתים מפלגות: חצים שגודלו מנוער בבתי הורים שנגה עליהם אור הדעת, בבקשם שלמות נוספת על תורת הדת, והמה ידעו את שגגת הוריהם ויעמלו לתקנה בתתם לבניהם חנוך ישר לפי משאלות העת, ללמדם עקרי אמונה צרופה ולזרוע על תלמי לבביהם אהבה נאמנה לה ולעם אשר נשא בעדה כל יד עמל ותלאה; אלה נשארו בתומם קשורים בעמם ואמונתם, אבל בכל חפץ לבבם לא יצליחו לצאת נגד מתקוממינו, כי יחסרו להם כל הידיעות הנחוצות לזה. אך רע רע מהם רוב אלה אשר בתגרת יד הוריהם נשארו כלואים עד בואם באנשים במסגרות החדרים ובתי המדרש, וילעיטום אך נזיד פלפולים; המה אף אם ידעו את התלמוד ונושאי כליו, לא עוכלו במעיהם עד אשר היה להם לזרא, ויישר כחם אם עכ״פ לא נוספו גם הם על שוטנינו לגלות פנים במאמרי התלמוד והפוסקים שלא כהלכה; אך להתיצב כמליצים לא ידעו ולא יבינו גם לא יאבו, וכשמחים לאיד יצחקו על משבתינו לעינינו להתחרות בנו, ויעמלו בכל עוז להסתר ולהכחיש מוצאם ממעי יהודה בארחם לחברת בני אמונות אחרות. ולא לבד לאמונה לא גברו בארץ, אך גם בעד עמם הנגש והנענה לא יחושו ולא ידאגו, והמעטים יחידי סגולה אשר נוכל לספור באצבעותינו, גם אם בטנם מלא מלים מזוקקים אשר בכחם לדבר בשער, מה יעשו אם בטנם רקה ממזון ולשונם צחחה; כי לא ידעו אחינו להוקיר את סופריהם המצוינים היודעים מה להשיב. כמה וכמה מהעומדים בתוך, שהעמיקו בתלמוד ופוסקים ואח״כ המיתו עצמם באהל הדעת, ויקנו לבב חכמה וידעו לכלכל דבריהם במשפט, אך אזלת ידם להקדיש עתותם וכחם לבריתם ולעמם אשר אין תומך בידם, ועוד יבקשו עליהם תנואות על כי גלו טפח מעקב בשתם. אחד היה דגול מרבבה בין הנבחרים בדור הצעיר ה׳ ארשאנ- סקי, אשר אסף דעת יתירה בתורת המשפטים כחריף ובקי, ויעש לו בשנים מועטות שם עולם בספרות הרוסית, וכל מה״ע וגדולי החכמים מלאו תהלתו, ובכל עסקו בחכמה זו שחשקה נפשו בה וממנה לו לחיים תוצאות, האציל מועד לשאלת היהודים ברוסיא לפי רוחב בינתו בספרות העברית, וישב שבעתים אל חיק שוטנינו, ודבריו עשו שרש, כי האמינו בו ויחזיקוהו לאויטאָריטעט ובר סמכא. ומה הגמול אשר שלמו לו אחינו? האם ידעו להוקירו ולהבין את כל התועלת אשר תוכל לצמוח לנו מעבודתו בשאלה הקשה והסבוכה ההיא? וכי הוא יוכל להיות למופת לרבים להתקנא בו ולעמול עמו להוציא משפטנו לאור, האם עלה על לבבם למלאות דברי חז״ל: כל המקבל עליו עול תורה מקילין מעליו עול דרך ארץ? לו ידעו לו הבינו פעלו הנחוץ והמועיל, כי אז דאגו לו לתת שכר טוב לפעולתו, למען יקדיש רוב עתותיו ליהודים וליהדות, לעמוד על המשמר ולהשיב כהוגן לכל מוציא עלינו ועל אמונתנו דבה. אבל לדאבון נפשנו לא שעו אל גבר יקר במציאות בארצנו כמוהו, והוא חלש ורפה כח נלחץ להרחיק נדוד בחוץ לארץ ולעבוד יומם וליל. לכתוב מאמרים בעניני דת ודין להדפיסם במכה״ע רוסים למען מצוא חית נפש, עד אשר כרע תחת משא עבודתו ונקטף באביב חלדו; אתה על אבידה כזאת שאינה חוזרת. אחרית ישרים כאלה תרפה ידי רבים וכן שלמים מהתקנא כמוהו לשם עם, אשר לא יכיר מפעלות מטיביו ומצדיקיו לעיני העמים בהשכל ודעת ובראיות נכוחות. לו הגו לו הרגישו אחינו ברוסיא כי להם נחוצים ביותר מליצים נבונים שליטים בקסת סופרים בשפת המדינה, כי אז שתו לב לגדל כאלה ולעמוד לימינם לבלי ייעפו וייגעו הטרם תדעו כי מאז הרבו הפרנסים לפשוע לוקח השלטן בעדה מידם מטעם המלכות וישרון חדל להמנות כגוף נמוסי (יורידישע קערפער) ככל העמים החוסים בצל דתי רוסיא, וכאברים נפרדים לא יוכלו לתת להם ראש אשר יביא משפטם לפני שופטי צדק נגד הבודים עליהם ועל אמונתם עלילות ברשע, להעיר עליהם חמת שכניהם היושבים לבטח עמם, ולדרוש חקירה ודרישה עד אשר יודע כי שקר בפי הדוברים עליהם סרה, להענישם כדת ולא יוסיפו זדונים לרחוץ הליכות עטם בדמנו ולעפר עלינו בעפר כזביהם. זאת ידעו כל הנחרים בנו, כי שבט משפט לא ישיגמו, המה יבתקו מררת היהודים במדקרות לשונם, מבלי יוכלו להתאונן עליהם, כי יחידים לא יוכלו לדרוש משפט בעד עלבון הכלל אשר הם רק חוליות ממנו והכלל לא היה ולא נברא בימינו, על כן רבו מאד, כותבי פלסתר על היהודים והיהדות, רובם בחשבון, בידעם כי ירבו הקופצים על פרי עטם הטבול ברעל למחוץ לב היהודים, ואחרים בקנאת דת ולאום עורת. בראש המבקשים אחר כל מומי העברים חדשים לבקרים, פרסמם ברבים בשלל צבעים מעורי עין להגדיל מראיהם כמחזה איום, הם מכתבי העתים אשר ישלמו לסופריהם לפי מספר השורות, ובהפקד חדשות להביא יודעים הם כי תמיד יהיה לרצון לפני המו״ל וקוראי עליהם אם יתעללו ביהודים ויבזו כלמם, שנים רבות לא חדל מכה״ע „גאלאָס"" לאסוף כל יד שטנה עלינו, וגם במאמרים ראשים שפט על שאלת היהדות בקנאה עצומה. וכאשר החל לאט לאט זה כשנתים לפקוד אותנו בהפסקים לא קרובים, קמה „העת החדשה"" להתנשא לכל מכה״ע לראש בהצרו לישראל, וכל כך נמשך אחרי משטמתו עד כי קרא בהתלהבות עצומה: איך נוכל לקוות להתיר שאלת הקדם באופן מתאים לחפצנו לטובת הסלאווים, אם בראש יועצי בריטאניא יחזיק יהודי רסן הממשלה בידו? בחומו שכח המו״ל כי דיזראעלי (כיום לארד גראף ביקענספעלד) בא בברית הנוצרית כבן י""א שנה, וכי כנאמן לארצו עליו לדאוג מקודם לטובתה, או אשר יחשוב לטובתה, כאשר לא יעלה על לב איש להאשים את הקנאים ברוסיא החפצים להטיב גורל שאריהם, לבשתנו לא נמנעו עוזרים וסופרים מבני בריתנו לשרת לפני המו״ל, עד כי הרחיקם אחד אחד מעליו ויברך ברכת שפטרני מיהודים. ובכל זאת יחליטו שוטנים כי רוח אחד ישלוט בלב כל היהודים, ואשר יפלא בעינינו יותר הוא כי מכה״ע „ניווא"" (נאות שדה) היוצא אחת בשבוע בציורים עד לעשרים אלף עלים, והוא קנין איש יהודי שהוא מוציאו לאור (הערויסגעבער) ה׳ מארקס, והוא מאסף ספורים בדוים לעשות את ישראל לשמצה בקמיו. עוד אות לסתור על קנאת כל איש מישראל לעמו, לא נדבר עוד מהשועלים הקטנים שחוג קוראיהם מצער או מוגבל במקום, אשר גם הם יפצעו אותנו בעקיצותיהם באכזריות חמה. אבל אם רבה דעת מכ״ע המגדילים את פשעי ישראל הלא עליהם כקיקיון דיונה בין לילה היו ובין לילה ישכחו מלב, והדבות אחרונות משכיחות את הראשונות, אף אם נכר למדי הרושם אשר ישאירו בלב הקוראים עוד זאת, נגד המלשינים האלה המרחיבים לשון על ישראל ועל אמונתו יש ויש מליצים ישרים „כהס״ט פעטערבורגסקיא וועדאמאסטי"" ולפעמים גם הושור- נאל הנעלה „וועסטניק אייראפא"" אשר דבריו נשמעין במקום גדולים, ועוד כהנה וכהנה רע רע מהם הספרים וכתבי פלסתר ומגלות עפות הנדפסים כפעם בפעם ורבו הקופצים עליהם ואותם לא יקראו עוד בחפזון כעלת הבוקר. בין חדשות אחרות מושבות את הלב, רק ביתר עיון ושים לב, והמה נשארים ימים רבים על השלחן לפני בעליהם לשננם, עד כי הם שגורים כמעט על פיהם ויאמינו בכל הכתוב בהם כבספרי הקדש שלהם, וישתמשו בהם לעת מצוא להביאם כעדות נאמנה על תורת היהדות ועלילות מצעדי היהודים. בראשית שנת 1876 הוציא כהן רוסי (איכא דאמרי שהוא פולאני קטולי שהמיר דתו) „יערמאנאק איפאליט ליוטאסטיאנסקי״ Вопросъ объ употребленiя ספר אשר קרא בשם ארוך еврелни сектаторани Христданской прови Лля рели (שאלה על דבר השתמשות כתות היהודים ( בדם נוצרים למטרת אמונה), אשר עשה רעש גדול בקרב הנוצרים. ואין להתפלא על זאת, כי גם הקורא היהודי יתגעשו מורשי לבבו למקרא עלילות נתעבות כאלה מפי איש אשר לא ודע אות אחת בעברית, ומכ״ש מלשון התלמוד, כאשר יכיר כל מבין מעט קט כי לא ידע להעתיק נכונה ממלשינים שקדמוהו וכמעט אי אפשר למצוא פשר. ובו במדה נקל לשפוט, יעלה קצף הנוצרים הנותנים אמון לדברי כהן נזיר, אשר יחשבוהו למלומד גדול המרחיק עדותו, כי דמות להם ספרות העברית העתיקה. אחרי אשר הוא מכין את קוראיו ומרגילם לראות על היהודים כעל קוץ מכאיב בבשרם ולהוכיח כי משחתם מעין התלמוד נובע, אשר יביא לאות מאמרים אין מספר, יחליט אמתת העלילה הנושנה ונשכחה מלב העמים הנאורים, כי היהודים ישתמשו בדם נוצרים לצרכי אמונתם. ואשר לא ידעו צוררי היהודים במאות הבינים נגלה כיום ללויטאסטאנסקי, כי לא לבד לעוגות מצות יהדרו במצוה ללוש אותן בדם ילדי נוצרים, ולא בארבע כוסות לבד ימסכוהו, כי גם בעת סידור קדושין יבריא הרב את הנשואים ביצה עם אפר מטוה בד נשרף, טבול בדם נוצרי. בחג הפורים ישלח הרב לאנשי עדתו לביבות בעלי שלש צלעות ממולחות בדם נוצרי משחרב בית המקדש יקוו היהודים כי דם נוצרים ירצה בקרבן להם, ודם ילדי נוצרים ימלא השה לקרבן פסח. במות המת ימרחו פניו בדם נוצרי, או יטבלו בו מטפחת ויניחוהו על פניו וילחשו באזניו: „אם זה, שבו מאמינים הנוצרים הוא המשיח, יעמוד לך דם זה, של הנוצרי הנרצח בלי פשע, להשיג חיי נצח״ בענוים קשים יענו את ילדי הנוצרים ויתלום על העץ, ביחוד ביום הששי הגדול (האחרון קודם פסחן), לתאר תליית ישוע. בדם נוצרים ישתמשו לעצור דם הילד הגמול, וכסגולה להקל חבלי לידה ולרפאות מחלות שונות. תועבות כאלה וכאלה יספר כדבר ברור ומאומת. ולפלא כי הכהן הקנאי הזה, שאב רובי תורותיו מספר „הקהל"", אשר יחשוב לראוי לסמוך עליו כבקי ונאמן בכל דבריו, ולמה לא שת לב, כי המחבר אשר לא נשא פנים לבני בריתו ואמונתו לפנים ויפריז על המדה על אחת שבע, או גם עשה שנהב מזבוב, ויגלה פנים באמרות נקיות שלא ככונת אומריהם, ובכל זאת לא לקחו לבו להעיד עדות שקר בעמו כי יצמאו לדם נוצרי, אך על כמו אלה כבר אמר החכם מכל אדם: כי למותר לענות לו, כי לא יאבה להוכח ולבוא עד היסוד האמתי. ולמען הציל אחרים לבלי יתעו בשוא להאמין להזיותיו ולתעתועיו אשר תקוץ בהם הנפש היפה וכל שכל בריא ישקצם ויבוש לשמוע כזאת במאה הנאורה שאנו חיים בה, קבל עליו הפרופיסור המפואר הדר׳ ד. חוואלסאן, הטורח לחוות דעתו שנית נגד עלילת שוא זו, ומי כמוהו מבין ונאמן. אחת ראוי להעיר, אשר עד הנה לדעתנו לא נזכר: ידוע כי בגוית האדם הגדול נמצאו מן 15 עד 20 ליטרות דם, בליטרא יהיו בערך 300 נטפי דם, ובכן מגוית ילד אשר משקל דמו לא יגיע גם לעשר ליטרות, לו יחולק נטף נטף לגלגולת העברים, נחוצים היו לכל הפחות 1000 קרבנות ילדי נוצרים לשנה. וגם אם יאמר הנלהב כי לא כל נפש מישראל זוכה למצוה זו, רק המחצה, השליש, החלק העשירי מהם, עוד ידרש להם לכל הפחות 100 נפשות, מבלי לחשוב כי לפי דבריו בנטף אחד לא סני, כי שלש פעמים בשנה, פעמים בפסח למצות וליין, ואחת בפורים, הוא כחובה תמידית, מלבד לעת מצוא: לסדור קדושין, להלוית המת, לבקור חולים וליושבות על המשבר, אשר כל אלה ביחד יעלו למספר שוה בקירוב אל התמידיים, נמצא שנחוץ לכל הפחות 600 נפשות לשנה, יפתחו נא את רשימות הרצח בכל הממלכה במשך השנה, אשר תוציא לשכת המשפטים, אם נהיה כזאת להפקד 600 ילדים בכלל ויהודים יהיו נחשדים במיתתם בפרט, ואם יקבוץ על יד כל השמועות שוא אשר יוציאו איזה מכה״ע בחשבון למשוך אליהם לב הקוראים ולהרבות קופצים על עליהם, פה קנה איש עברי שלשה נטפי דם משדי אכרית, שם באה נוצרית שכורה מיהודים וחטפה ילד באולם- מושב הרופאים, ואשה כבודה לבושת מכלול באה במרכבה רתומה לבית אביונים ובמרמה לקחה ילד ותמלט, וזאת היה ביום השבת, ובכל זאת החליטו מכה״ע פה כי אשה יהודית היתה, כל אלה הכזבים יחד לא יעלו גם לחמש בשנה. (המשך יבוא)"
021-HZF-1877-04-19-001-40105_toc_6,"מל-
.
 הרי
ריעות עתם והס-ע"," מל- .  הרי ריעות עתם והס-ע מסלת הברזל על פני המים במכתב העתי .Tagebl היוצא בבערלין, נדפס זה מקרוב מאמר אחד המתואר בראשו „מסלת הברזל על פני המים״. במאמר הזה בא המו״ל לבשר לנו מן תחבולה חדשה אשר המציאו בימים אלה באמעריקא, לבנות מסלות הברזל בנהרות ונחלים, אשר עליהן תלכנה עגלות טעונות משא, לא בכח מכונות הקיטור, אבל בכח שטף המים עצמן. ועם כי בהשקפה הראשונה יתדמה בעיני הקורא לענין זר, ומפליא מאד. הנה המכה״ע הנ״ל מביא לנו ידיעה נאמנה כי שני הממציאים אשר המציאו את התחבולה הזאת, כבר השיגו זכות פריוויליגיום עליה מאת ממשלת ארצות הברית, והמה משתדלים כיום להוציא שמה את מחשבתם זאת לפעולת אדם. וע״כ הוא הולך ומבאר כל התועליות הרבות אשר תצמחנה עי״ז, בכל הארצות והמדינות אשר הנחלים והנהרות מצויים ועוברים שמה במקומות שונים, כי תחת אשר הספינות לא תוכלנה ללכת רק על הנהרות הגדולים והעמוקים, אשר עומק מימיהם הוא כדי הצורך לספינה, הנה לפי התחבולה החדשה תלכנה העגלות גם על הנהרות אשר מימיהם נמוכים, גם לא יבצר מהן לעלות וללכת נגד שטף המים וזרמתם, בעת אשר הספינות לא תלכנה אז רק ע״י מפרשי תורן ונם, וישמרו עת בוא הרוח עליהן, להסיען אל אשר יהיה הרוח ללכת. להיות הדבר הזה ענין מושכל בעצמו, אמרנו לבאר הנה לפני הקורא תוכן ההמצאה הזאת, והיסוד העיקרי אשר עליו בנו הממציאים את חשבונותיהם בכדי להגיע אל המטרה הנכונה אשר חשבו לעשות, וזה הוא: כח תנועת המים ומרוצתם כפי הנודע הוא חזק ועצום להוציא פעולות גדולות, כי הכח הזה הוא המגיע לנו גלגלי הרחיים, והוא העושה כל מלאכת עבודה בבתי המלאכות הגדולים, ולפעמים בלתי רחוקות יגדל כחו כדי 50 עד 60 סוסים, קרוב לכה מכונות הקיטור המוליך את מסע העגלות על מסלת הברזל, אפס כי פעולת הכח הזה הוא יוצא רק ע״פ שני תנאים, לפי ערך כמות ושעור המים השוטפים עוברים במשך זמן ידוע, ולפי הגובה אשר משם ירדו וישפכו אל הנמוך ממנו בעומק (או יותר נכון, לפי שורש מרובע מהגובה, כנודע), ולכן בנחלים הקטנים אשר המים בלתי עמוקים והולכים לאט, אם רק במקום אחד יש להם מורד אשר ירדו משם לעמק, אז יעצרו המים במקום הגבוה, באופן שירדו משם רק דרך מרזב צר ויפלו על כנפי הגלגל, אשר אז לפי גובה נפילתם יסבבו אותו בכח נערך לפי הגובה. ולהיפך אם הנהר אין לו מורד, אבל מימיו הרבים שוטפים במרוצה, אז ישתמשו רק בכח השטף לבד, ויבנו עליו רחיים, הנודעים בשם „רחיים הצפים"" (שווימענדע מיהלען), הנראים ע״פ רוב על הנהרות הגדולים השוטפים מימיהם במרוצה כנודע. מובן הדבר, כי בשני התנאים האלה המגדילים את פעולת כח המים, אם האחד מהם הוא קטן בערכו, אז נצטרך לבקש שיגדל השני יותר בכ""י למלאות את הנחסר בתנאי הראשון. ואולם הממציאים את מסלת הברזל על פני המים, המה תקעו את יסודי המצאתם רק על התנאי השני והוא בנחלים אשר כח השטף גדול בהם, ואז יבקשו להשיג את מטרתם על אופן כזה, — בתוך הנהר יעמידו עמודים רבים תקועים בקרקע בדרך ישר זאח״ז לאורך הנהר, באופן שראשי העמודים יצאו בגבהם למעלה מעט משטח פני המים, ועל ראשי העמודים ההם יניחו שוב קורות עצים ארוכים ההולכים ומתחברים מזה לזה בדרך קו ישר אחד, ובאופן הזה נעשה שוב שורה אחרת שנית מן עמודים כאלה, ועל ראשיהם קורות עצים, המכוונת ומקבלת עם השורה הראשונה, באופן שאם נניח פסי ברזל לאורך שני שורות הקורות ההם יהיו נכונים אז להוליך עליהם עגלות כמו כל מסילת הברזל, רק כי באמצע המסלה בין שני שורות העמודים, יהיו מי הנהר הולכים ושוטפים דרכם באין מעצור, ואולם אופני העגלות אשר ילכו על המסלה הזאת, הם בעצמם כמו כל האופנים הנהוגים במסלות הברזל, אשר שפה אחת יוצאת ובולטת מסביב להם, לבל ינטו ויצאו מן המסלה, רק כי על קוטר העגלה (אקסע) אשר על שני קצותיו תקועים שני האופנים, יש לו באמצעו זרועות עם כנפים כמו גלגלי הרחיים, והם ארוכים עד שמגיעים ויורדים לתוך המים השוטפים באמצע המסלה, וע״י כח השטף הזורם לעומתם, הם מסבבים את הגלגל ועמו האופנים בעגלות, אשר מזה יתחייב כי העגלות תלכנה אז על המסלה בדרך המתנגד למול השטף, והן עולות נגד ירידת המים, אכן אם ירצו שהעגלות תלכנה בדרך ישר עם שטף הנהר, אז יעתיקו את הגלגל מעל קוטר העגלה, ותחתיו יורידו רק דף רחב אחד המחובר אל העגלה עצמה. אשר אז יפעל כח השטף לא על האופנים, רק על העגלות בעצמן, ובהכרח שילכו אז כולן על המסלה בדרך שוה עם המים היורדים. התחבולה הזאת בכללה כפי מה שהראינו היא טובה ונאותה, אפס כאשר נשים לב להתבונן היטב על פרטיה, נמצא כי עדיין רחוק הוא מאד להביאה אל סוף המעשה כמו שהיא נראית בתחלת המחשבה, ואם החכם בעל המאמר הנ״ל יחזה גדולות ונצורות צרורות בכנפיה, אנחנו לפי דעתנו מסופקים מאד אם ימצאו הממציאים את ידם להוציאה לפעולת אדם, יען כי לפי החשבון, הכח הנחוץ להסיע עגלות טעונות משא על מסלת הברזל! הוא גדול הרבה יותר מכפי הכח המצוי בשטף המים אצל רוב הנהרות, גם בנין המסלה על העמודים בתוך המים בלתי נקל לעשותו חזק לבל יתמוטט ויתנודד, וכפי הנודע גובה המים בנהרות גם הוא דבר המשתנה פעם בפעם בכל ימות השנה, וא״א שיעמדו במצב אחד שוה לפי גובה המסלה עליהם, ולכן כל עוד אשר הממציאים האלה לא הביאו את הדבר הזה לידי נסיון, לא ימצאו להם מאמינים הרבה אשר יהללו בשערים מעשיהם."
021-HZF-1877-04-19-001-40105_toc_7,חדשות שונות," חדשות שונות המכ״ע גאלאס (N. 86) מעתיק לפני קוראיו את דברי מכה״ע Hens. g. B, אשר בו יסופר כדברים האלה, „זה ימים אחדים ספרו איזו נשים הבאות מבית המרחץ אשר בעיר פענזא, כי אשה יהודית אחת גנבה שם ילד נוצרי. בכדי להוציא את דמו הנחוץ ליהודים לצורך מנהגי דתם, עקרת הבית האחת ספרה המקרה הזה לשכנתה, והשנית לשלישית, והקול הלך וגדול בעיר כי השוטרים כבר מצאו את הילד תלוי על עץ, וכי תפשו גם את הנאשמים ברצח הזה, וכבר הובאו במאסר בכלא, והאמונה גברה בספור הזה עד כי עברי אחד מבעלי השיר, ראזען שמו, בהיותו בבית המרחץ נלחץ לצאת מקול ההמון אשר קראו מלא, כי סכנה היא לתת ליהודים לבוא בבית הרחצה, יען גוגבים המה ילדים לענות אותם באכזריות נוראות. ולאשר לא היה שורש דבר אמת בשמועה הזאת, לכן בכדי לעצור מראש לבל יפרסמו עוד לעתיד כזבים כאלה בין ההמון, אשר יקבלום למעשים אמתיים, צוה שר הגליל שמה לחקור ולדרוש על מקור השמועה הזאת. מי הוציא ראשונה את הקול מגנבת הילד״. — מי יתן ויגלו את המקור אכזב ההוא, ויפרסמו אותו ברבים בשם שלטן המחוז ואז יחדלו הקולות האלה ותאלמנה שפתי שקר המלשינים עלינו בזדון באמעריקא נתפשטו מאורי הגאזע ברוב העיירות, וכן צינורי המים, עד שכמעט אין בית אשר לא תאיר בתוכה מאורי גאזע, ולא תקבל מים מן הצינור הנמצא בקירותיה, אבל יש גם בתים רבים אשר בימות החורף יקבלו חום הרבה ע״י זרם קיטור החום היוצא ממכונות הקיטור ועובר דרך צינורות של ברזל שבבית, וע״כ נתיסדה זה מקרוב שמה חברה אחת אשר תכלכל את כל בתי העיר בחום יפה כל ימות החורף ע״י צינורות הקיטור אשר יוליכו לתוכם בעד תשלום מחיר קצוב לשנה מכל בית, באופן שלא יצטרכו עוד לבנות בבתיהם תנור וכריים, ולקנות אבני הפחם להסקה, כי יבשלו מאכליהם באור הגאזע ויחממו אויר הבית ע""י פתיחת פי הצינור הנכנס בקירות הבית.  במקום בלתי רחוק מן האיים זאנד וויקסאינזלען אשר בים הגדול, נפרץ זה מקרוב מעומק הים להבות אש מפי הר זועף אשר בתהום, ביום 24 מחודש העבר בבוקר נראה מרחוק קיטור ולבת אש יוצא מתוך הים, אבני אש הלאווא נזרקו למעלה בקול רעם חזק ובכל סביבותיו נתפשט ריח גפרית מי הים רתחו כמרקחה בשאון דכים, ובמקומות היבשה הרגישו רעידת הארץ, גם על האניות הרחוקות משם נפלו איזו אבני לאווא, אבל לא הסבו להם כל רעה. אחד משרי הצבא באמעריקא יספר במכ״ע היוצא בעיר שיקאגא דבר נפלא, איך נרפא ממחלה מכאבת אשר כבדה עליו, רק ע״י פעולת קרני אור השמש ממראה התכלת אשר זרחו על מקום כאבו. השר הזה בנסיעתו על מסלת הברזל נפגע בגופו במקום אחד אשר הסב לו אח״כ כאב יבש ודקירות בשר, וכל תחבולות הרופאים ע""י תחבושת סממנים לא הועילו לו, פעם אחת ישב בבית המרחץ שלו ערום נגד החלון למול השמש, ואיזו זכוכית מן החלונות ההם היו מוצבעים ממראה התכלת (בלויא), והנה הרגיש כי קרני אור השמש הבאים דרך זכוכית הצבועה תכלת ונופלים על מקום הכאב, טובים ויפים המה לו להקל המכאוב, עד שבמשך חצי שעה כמעט לא הרגיש שום דקירה בבשרו עוד, אפס כי בערב היום ההוא חזר כאבו לבוא כבראשונה, וע״כ עשה הנסיון הזה עוד איזו פעמים, ואז נרפא כולו, ומחלתו חלפה הלכה ממנו. — מן המקרה הזה יוכיחו איזו מהרופאים כי לכל מחלות כאלו כמו הרעמאטהיזמוס וכדומה, תמצאנה מרפא בקרני אור השמש ממראה התכלת, וזה הוא קרוב להאמין, יען כבר נודע מאו סגולת אור התכלת ופעולתו הכעמיית על גופים הדוממים, וע״כ יתכן מאד כי יעשה גם פעולות שונות בבשר החי."
021-HZF-1877-04-19-001-40105_toc_8,חדשות ספריות.," חדשות ספריות. (סוף מגליון 13). 3) כוכב אחר כוכב תחז עיננו בשמי ספרתנו בחוץ לארץ! עוד לא כלינו להגות בהחלק השני מספרי הרא״ג, והנה גם החלק השלישי בא לידינו, ואתבונן גם בו וראיתי, אם גם כל מאמריו כבר ראו אור העולם ונודעים למבינים ממכתבי-עת שונים למיניהם, אמנם לטוב יזכרו המו״ל, כי הואילו לאסוף ביגיעה רבה את פרחי-אברהם המפוזרים על פני הארץ ולקלוע מהם צרור אחד ושלם. הנותן קטורה באף מחזיקיו. ואלה הם הענינים הנאספים אל החלק השלישי הזה: א) ר' יוסף שלמה דיל מודיגא וקורות חייו (ס׳ מלוא חפנים בלי הוספות עבריות); ב) ר׳ משה בן מיימון (שטודיען, ערסטעס העפע); ג) ר׳ יהודה הלוי ובת שירתו (דיוואן דעס קאסטילערס אבול-חססאן עט״ז); ד) ר' יצחק מרוקי הקראי (איין אפאלאגעט דעס יודענטהומס עט״ץ); ה) שירי יהודה בספרד (יידישע דיכטונגען דער שפאנישען שולע); ו) חקירות ודרישות שונות ע״ד השומרונים, מחקרי לשון התלמוד, ס׳ יהושע בן סירא וספרות הסורית ביחוסה לישראל - כלהן העתקו מספרי החברה: „לדרישת החכמה בארץ קדם״ (צייטשריפט דער דייט. מארג. געזעלשאפט), וכלהן אומרות כבוד ונותנות יקר לבעלן הנאור! 4) קוראי המגיד (שנה זו 7) יתפלאו הפלא ופלא על מכתב רבינו משה בן מנחם אל הר״י עמדן, באשר בעל המכתב, החכם הנשגב בישראל ובעמים, מתרפס לפני הרב באלטונא כעבד לפני שלוטו, יכרע אף יסגד אפים ארצה מול הדרת מעלתו, וכאחד השפלים ישת אמרתו באזני כבוד תפארתו... ובזה שאת המדבר את דרכו „והענו משה"" הפרוז על מדתו מאד מאד! אמנם אם לפלא בעינינו דברי המכתב בראש הידיעה שם הלא צחוק ויגון יעירו בקרבנו אמרי מה״ל בשולי היריעה, ע״ד המקרה הזר שקרה לר׳ אבא גלאסקאר בעלית בית דפוסו של הר״י עמדן, הוא האיש אבא גלאסק לעצסעקא - או ר׳ אברהם הלויסקי, על שם עיר מולדתו - אשר החכם הרמב״מן קרבהו ויאהבהו כאח „וכיוצא ונכנס בביתו"" והגאון יעב""ץ דחפהו בשתי ידים ממדרגת העליה מטה ובשם „כלב מע"" :Chamisso כנהו, הוא ר׳ אברהם החרוץ אשר עליו שר המשורר „מלשונו טוב טעם ודעת זרמו כמים „לחכמה, תורה. תושיה, נפשו נרסה. „חש כבזק רצו רעיוניו שבעתים „תום רוחו ואמתתה מכל הוד נעלסה״ ואשר בגלל רצונו הטוב להאיר את עיני בני עמו בדעת, ובחכמה בימי אפל וחשכה ההם, „היה למטרה לחצי הבוערים ומורדי אור אשר התנכלו לשרוף את ספריו (בחצר ביהכנ״ס בווילנא) וגם בנפשו זממו לשלוח יד „ונצל רק בדברי הגאון ר' אליהו ז""ל - וימלט"" - כאשר יתאונן הוא בעצמו בדברי שיר יוצאים מפי המשורר הנזכר: „כל מדעי כתבתי בשלש עשרה ספר, „עמי הוכחתי על חטאת קסם ומרי „מלא תקוה באתי עיר ווילנא קל כעופר „אך זקני העיר קמו עלי בחמת קרי״ ""וספרי בזו רמסו לקרעים קרעו „העלום כעולה על מערכת אש בוערת,  „המתעים ומבלעים סביב התרועעו. „עת אזכור עברתם רוחי כים סוערת״. *) ומי יתן כי גם אחד „משלשה עשר"" ספריו יוצל מנבכי הנשיה ונוכל לחרוץ משפט לאמר: שני חכמים הולידה ארץ ליטא בסוף המאה הי״ח: את ר׳ שלמה מיימוני, איש ניעשוויזי אחד מבעלי קאנט, זאת ר׳ אברהם הלויסקי, איש לויסק, אחד מבעלי משה — ינחו כלהם על משכבותיהם שלום.  היו״ג *) השיר היקר הזה, פרי רוח המשורר האמיססא, נעתק גם לעברית ע״י מ׳ (?) ונדפס בכרמל שנה שלישית, בשם „מחשבות חרוץ"", שי״ש. והנה אוסיף על דברי מה״ל במגיד, כי את המקרה שקרה לאברהם בעלית עמדן בלוית הזמר: „קדוש אדיר בעליתו״ ספר לי גם ידידנו הישיש  הרב ר' מרדכי סוכאסטוור כפי ששמע בעצמו מפי אוהבו הרב ר׳ מנחם, מענדיל לעפין הנקרא סאטאנב, אשר גר אז בימים ההם בעיר בערלין ויהי עבד משה גם הוא, וע""פ שנים יקום דבר"
021-HZF-1877-04-19-001-40105_toc_9,,"    הודעות  הנני מתכבד להודיע, שפותח אנכי בית מסחר מכל מיני ספרים עברים אשכנזים וכו׳. גם ספרים יקרים ומועילים לקריאה במחיר מצער, וגם יוכלו לחתום אצלי על „הצפירה״ ועל כל מכה״ע עברים. אבקש את כל מיודעי לפנות אל בבקשותיהם ואשרתם כחפץ נפשם. אביש אייזנער האדרעססע ABisner, Rabb. Korolowka, Galizien ה׳ מרדכי סקאמאראווסקי קובל עליו להיות סוכן הצפירה בעיר זיטאמיר וסביבותיה, אדרעססא כשמו."
021-HZF-1877-04-19-001-40105_toc_10,," יצא לאור ספרי אוצר נחמד, כולל קבוצת מאמרים וענינים שונים מידיעת העולם והטבע, בדפוס המשובח ה׳ יהודה ליב מ״ץ בווילנא, החפץ בו יפנה במכתבו אלי כפי האדרעסע שלמטה או אל ידידי המדפיס הנ״ל, מחירו 50 ק׳ והקונים למסחר ישינו ראבאט כנהוג. נחמיה רוב האפפמאן. . . Госману въ м. Sршвилки черезъ М. Цорбургъ Ков. губ."
021-HZF-1877-04-19-001-40105_toc_11,," - „ „   יצא לאור ספר תולדות יצחק והוא קורות ימי חיי השר הנודע בעם ישורון יצחק (אדאלף) קרעמי׳ הי״ו, נעשה ונכתב ליום הגיע לגבורות (30 אפריל 1876) מאת אברהם משה לונץ בירושלים."
021-HZF-1877-04-19-001-40105_toc_12,," שאלות ותשובות   לאיש נעמי הא' עבר זמנו והב' יבוא. אל בן אפ' בלא כבר בא במ״ע Wik אל אלי' כה׳ באגו׳ הצפירה משנת תרכ״ב אין בידו. אל ברשון רייג׳ בגאנ׳ באורו יפה למי שצריך לו. אל ח״י וו״מ בהאס׳ אין ענינו להצפירה, אל ב' ק' ביעליס' ואל מ' כה' במ' חדלנו משלוח עוד אבל לא פטרנוהו בעד העבר. редакторъ-издатель 3. СонискIн."
021-HZF-1877-04-19-001-40105_toc_13,," מודעה כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר חסר להם בכתב, אשיב לאיש ואיש ככתבו כלשונו (ר״ל בלשון עבר, אשכנז או צרפת) אדרעססע: M. Woliner, Doctor der Medicin u. Chirurgie, Accoucheur in Wien. Wien, Stadt, Adler-gasse  8."
021-HZF-1877-04-19-001-40105_toc_14,,  0 הרוצח לכתוב אלי יכתוב ע״פ אדרעססע S. Sionimski in Warschau Muranowska No 24. З. Сонинский г. Варшава או Мурановская № 24.
