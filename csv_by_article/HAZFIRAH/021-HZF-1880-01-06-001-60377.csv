article_id,headline,text
021-HZF-1880-01-06-001-60377_toc_1,," אפנטנטנכמכלככ ברוססיא ופולין. א השולח במוקדם לשנה 5 רו״כ.   לחצי שנה, 2.75 רו״כ.   לרבע שנה 1.50 רו״כ.  ביתר הארצות 20 פראנק.  באמעריקא 5 דאללאר.  A"
021-HZF-1880-01-06-001-60377_toc_2,, אמכטנטנכטנטכטכטנטכטנטנטא מחירו באשכנז:  14 רייכס מארק לשנה.  בעסטרייך 8 פל׳ לשנה. 1 וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳. ב N
021-HZF-1880-01-06-001-60377_toc_3,"מכתב עתי מ&מיע חדשות ישר ו ן , מכל הדברי..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1880-01-06-001-60377_toc_4,עם הגליון הזה תתום השנה הששית לצאת הצפיר...," עם הגליון הזה תתום השנה הששית לצאת הצפירה, והננו נכונים בישע אלהים להשתדל ביציאתה גם בשנה הבאה כפי יכלתנו, וע״כ נבקש מאת כל התומכים בידינו עד כה, כי יקדימו לשלוח את כסף חתימתם, למען יבואו העלים לידם כסדרם. להסוכנים או החותמים אשר לא שלמו עדיין בעד העבר, נחדול משלוח, אם לא יגיע לידינו את חובתם מכבר המו""ל —"
021-HZF-1880-01-06-001-60377_toc_5,תוכן הענינים., תוכן הענינים. דברי הימים. ביאליסטאק. הוראדנא. נאוואזיבקאוו. ידיעות העולם והטבע. נקרת הצור מאת א אברהם אבא ראקאווסקי. מחשבי קצין וקצם מאת קלמן שולמאן. שאלה הנדסית. מענה מאת המו״ל. הודעות. שאלות ותשובות.
021-HZF-1880-01-06-001-60377_toc_6,דברי הימים," דברי הימים הימים האחרונים לשנה החולפת לפי מנין שמונים רוב העמים שוכני אייראפא, הביאו בכנפיהם מקרים רבי הערך גדולי התוצאות, העתידים להראות פעולתם על מהלך עניני המדינת ומפעלות הדיפלאמאטיא בימי השנה החדשה. התמורה הנמרצה בחיק ממשלת הרפובליק בצרפת אשר הגיעה למרום קצה ביום האחרון לשנה העוברת ופעולתה על ראשי ממלכת אשכנז, דברי ימי מלחמות הבריטאנים בארצות אזיא התיכונה ומצבה לעומת רוססיא, השאלה המזרחית אשר פתרונים לא היו לה עד היום, וכאז כן עתה תוסיף להיות למקור סכסוכים חדשים וישנים בין הממלכות הגדולות והנסיכיות הקטנות על חצי האי הבאלקאני, ואותות המהומה ומהפכה קרובה בקצה מערב אייראפא בארץ ספרד, הם הנה ראשי הענינים המרעישים היום את לבות העמים והממלכות ונושאי הפאליטיק בזמן הזה, אשר מדברי ימי השנה החדשה יצא משפטם אם לשבט אם לחסד. מן כל השאלות אשר זכרנו, הכי נכבדת, היא התמורה בסוד היושבים ראשונה בממשלת הרפובליק הצרפתית, ויחוסה אל ראשי ממלכת אשכנז, הצוררת בכנפיה עתידות ונצורות אל שתי הממלכות האדירות היושבות בלב אייראפא, ותעורר דאגה בלב רבים מדורשי שלום העמים וטובתם. הדבר אשר דברנו במאמרנו בשבוע העבר, כי עוד תמורות נמרצות נכונות לממשלת צרפת, קם ונהיה; אחרי אשר ראש שרי הממשלה ה׳ וואדינגטאן עם כל חבריו המיניסטערים הניחו את מקומם, בראותם כי לא יוכלו עמוד לפני נבחרי העם הנחשבים אל כת הרפובליקאנים הנמרצים בעלי ברית גאמבעטטא, ואחרי אשר נסה הנשיא גרעווי דבר אל מי שהיה שר האוצרות לעאן סע, כי יבקש הוא שרי ממשלה מן בני בריתו הממוצעים ולא עלתה בידו, שם שנית פניו אל השר שעל בניני הממשלה ה׳ פרייסינע, הנודע באהבתו את גאמבעטטא וסר למשמעתו, וישם על שכמו משרת נשיא המיניסטעריום, וימלא את ידו לבחור לו שרי ממשלה מאת מרעיו בני הכת המדינית אשר אליה יתחשב גם הוא, ובכן אחזו רסן הממשלה בצרפת אנשים הנודעים זה מכבר לרפובליקאנים גמורים ועושי דבר גאמבעטטא נשיא בית נבחרי העם עתה. מרבית שרי הממשלה היום בצרפת כבר נודעו באשכנז מימי המלחמה האחרונה, וביחוד משכו עליהם עיני האשכנזים ויעוררו עתה דאגה בלב ראשי הממלכה בברלין, שנים מהמה, נשיא המיניסטעריום בעצמו, וחבר השר שעל עניני הצבא ה׳ פארר, שניהם נודעו לשם עוד משנות ראו רעה הצרפתים בשנות 187071, הראשון בדעתו הרחבה בחכמת הבנינים ותיקוני הדרכים, בהשכילו אז להמציא מזון ומחיה אל אלפי אלפים אנשים אשר נסגרו בפאריז, ולנהל בחכמה את מעשה מלאכת המבצרים בסביבות העיר, ורק בעזרתו מצאו הפאריזים און להם לעמוד בפני צבאות האשכנזים העצומים מהם ארבעה פעמים, והשני גם הוא נודע לרב פעלים בעמדו על יד גאמבעטטא בעת היותו השליט לבד, (דיקטאטאר) בצרפת, וישכיל לברוא ברוח פיו חיל וצבא רב, וללמד ידיהם לקרב ואצבעותיהם למלחמה נגד מחנות האשכנזים אשר במוטות כנפיהם כסו את פני כל ארץ צרפת. שניהם ביחד עם הגענ׳ שאנזי וגאמבעטטא, היו הראשונים, אשר בעת נקראו לפני האספה הלאומית בבארדא את דברי התנאים הקשים אשר שם לפני הצרפתים הנסיך ביסמארק, ולב הצרפתים נמס בקרבם ויהי למים, גלו את דעתם מפורש כי רע בעיניהם מעשה הזקן טהיערס, החפץ להשלים את האשכנזים להרחיב את גבולה ולמלאותה מחורבנה של צרפת, זכרון המעשים שנעשו לפני עשר שנים עורנו חי וקיים גם היום בלב הנסיך ביסמארק ומתי סודו, וע״כ לא נתקבלה השמועה מתמורת שרי הרפובליק הצרפתית בסבר פנים יפות בברלין, ומכה״ע הדוברים ברוח הנסיך ביסמארק, מתנבאים בסגנון אחד, כי מהיום ראשית חובת ממשלתם להיותה צופה ומבטת בשבעה עינים על כל הנעשה בהרפובליק שכנתה, ולהכון לקראת המקרים הכתרגשים ובאים בצרפת בעקבות שנויי העת האחרונה, אחרי אשר שרי הממשלה רובם ככולם סרים למשמעת גאמבעטטא, הנודע, כי מחשבות נקם ושלם לאשכנז כל מזמתו, וגם בוויען נראה כי לא נתקבלה ברצון שמועת התמורה הזאת, ומכה״ע הקרובים למלכות באוסטריא, קוראים תגר על גאמבעטטא המתהפך בתחבולותיו, ולא קבל על עצמו משרת נשיא המיניסטעריום, כאשר יאתה לראש הכת החזקה ברוב מנין בבית נבחרי העם ויבחר יותר להטיל את משא הממשלה על אוהביו, ולחשוך את עצמו ליום אשר יהיה לנשיא הרפובליק כאשר אותה נפשו. וכולם בפה אחד אומרים, כי עתה אין תקוה לצרפת לבוא בברית עם אחת הממשלות האדירות, באשר כי אם גם לא נצבו מלכי אייראפא כצר נגד הרפובליק הצרפתית, אך רחוקים הם לתת ידם אל בעלי הדרור מקצה האחרון (ראדיקאלים) פחד האשכנזים עוד גדל בשמעם, כי וואדינגטאן לא חפץ לקבל משרת ציר צרפת בחצר מלכת בריטאניא, וציר צרפת בברלין סענטוואליער מהר לבקש כי יפטרהו ממשמרתו, ויהי הדבר לאות, כי שני חכמי מדינה אלה הנודעים לדורשי שלום צרפת עם אשכנז, יודעים את מחשבות שרי הממשלה הנוכחים, ולא יחפצו להיות עמהם בעצה אחת כל הדברים האלה עשו רושם גם בפנות הממשלה הנוקהית בפאריז, אשר כפי הנראה ברוב הימים נתמזגו גם דעותיהם, ויודעים גם המה עת וזמן לכל חפץ, וע״כ יתאמצו להראות עתה, כי אין כל יסוד אל החשד אשר ימתחו עליהם האשכנזים בנתנם אותם למפריעי השלום, ובספר אשר שלח פרייסינע אל צירי צרפת בחצרות הממלכות האדירות יבטיח, כי בעקבות וואדינגטאן יצא גם הוא להחזיק במעוז השלום הכללי, וגם בשיטת המדינית בהנהגת הארץ פנימה, מנויה וגמורה אצלם להיות מתונים במעשיהם, ולא לעשות דרכם בסופה וסערה, שופטי הארץ הנוטים בסתר לבם אחרי ממשלת מלך יעבירו ממשמרתם לאט לאט במדה הזאת כאשר ימצאו אנשים אחרים הראויים למלא מקומם, ולא ביום אחד, הסליחה הכללית לפושעי הקאמונא לא תמצא מקום, רק דרור יקרא לאנשים פרטים במספר רב ולא לתת חפש לאלה אשר כפיהם נגאלו בדם בימי המרד ורק בדבר הסעיף השביעי מהצעת חוקי החנוך של ה׳ פעררי הנודע, תעמוד הממשלה על דעתה בחזקה. בחפצה לשום קץ בפעם אחת אל תנואות הכהנים עוכרי הארץ, וסתרי מזמותיהם הנכונים לסכסך את האזרחים איש באחיו ומבריטאניא נשמע, כי ידי הגענ׳ ראבערטס ויתר שרי צבאות אנגליא באפגאניסטאן יעשו תושיה, והבריטאנים שבו כמעט שנית להיות אדוני הארץ. עוד בשבוע העבר הודענו לקוראינו, איך הופיעה שנית ההצלחה על עצת שרי צבאות בריטאניא, והגענ׳ ראבערטס יצא למרחב מאת מצודת שערפור אשר נסגר שמה, אחרי אשר נלוה עליו שר הצבא גואי ומחנהו, ולפי הידיעות הבאות אחרי כן נצח ראבערטס את האפגאנים, ויכם על קדקדם עוד טרם בוא גואי לעזרתו ביום 23 לחדש העבר. האפגאנים הרעישו את מצודת שערפור משלש רוחות בשאון מלחמה וברוח גבורה, אך כל יגיעם היה בדי ריק, והבריטאנים השכילו להכותם מכה רבה מהמקומות אשר התבצרו שמה, עד אשר נסוגו אחור וינוסו עד קאבול, ועל וד שערי העיר התגרו הבריטאנים בהם וישברו זרוע עוזם מצורת באלאהיססאר אשר לפני העיר, נלכדה מהבריטאנים ברעש מלחמה, האפגאנים נסו מנוסת חרב, והבריטאנים באו אל קאבול וישבו בה. למחרת היום ההוא בא גם שר הצבא גואי אל קאבול, וצבאות הגענעראלים בראיט וסטוארט עומדים עתה גם המה על יד שערי עיר הבירה ויחזקו את ידי הגענ׳ ראבערטס, אשר מצא עתה און לו לרדוף אחרי האויב ולהשלים את תבוסתו, עד היום לא נודע עוד אם צלחה להבריטאנים לתפוש בכפם את ראשי המורדים, או לחכותם מכה לא יוכלו להרפא לבל יחליפו שנית כח לאסוף שרידי צבאותיהם ולהתגרות שנית באויביהם כמעשיהם, תמיד בין כה וכה נשמע, כי בהעיר העראט אשר בצפון הארץ נלחמים האנגאנים איש באחיו, והמהומה שם גדלה עד לבלי הכיל. ושרי צבאות בריטאניא מתכוננים אל המסע להעיר הזאת, הקרובה לגבולות טורקעסטאן חסרה למשמעת רוססיא. מדבר האחרון הזה נראה, כי לא נכונה היתה השמועה אשר העבירו מכה״ע, כי צלחה בידי הנסיך ביסמארק בימי היות אצלו הגראף שוואלאוו והציר הבריטאני, להביא את רוססיא ובריטאניא לכלל דעת אחת, ולשום למישור את מעקשי הסכסוכים ביניהן ע״ד גבולות אזיא התיכונה. באשר כי לפי הידיעות האחרונות נראה, כי פירוד הדעות בין שני מצוקי ארץ אלה עודנו בתקפו Standard עומד גם היום, ומכה״ע הדובר בשם ביקאנספיעלד מהר להודיע, כי לא התפשרה בריטאניא עם רוססיא על דבר גבולותיהן באזיא הקטנה, ובראשית ימי החדש הבא יתאספו שרי הממלכה להתיעץ ולהציע לפני הפארלאמענט את הכתבים אשר נמצאו בקאבול אודות עצת האפגאנים נגד בריטאניא, איך שיהיה עינינו הרואות, כי אפגאניסטאן אשר נועדה מראש להפריד בין העצומים ולשום ריוח ביניהם. היתה עתה הנסבה, כי צבאות שני האיתנים האלה הולכים וקרבים איש אל אחיו, אלה מצפון לעומת מערווא, ואלה מנגב לעומת העראט, דבר אשר תוצאותיו נראה בימי השנה הבאה וגם בארץ הקדם עוד כל הדברים יגעים. הסכסוך אשר פרץ בין הציר הבריטאני לאיארד וממשלת הסולטאן, ע״ד הכהן המוחמדני אשר נגמר דינו למיתה מאת כהני האיסלאס, על העתיקו את ספרי ברית הישנה והחדשה לשפת תוגרמית, עוד לא בא לכלל בירור, הזמן אשר קבע לאיארד להוציא לחפשי את הכהן הנזכר כבר עבר, אך כל צירי יתר הממלכות השתדלו להטות את לב ה׳ לאיארד, לתת עת אל שרי ממלכת תוגרמא לדבר על לב כהני הדת, אשר על פיהם נחתך הדין, לשנות את משפטם, באשר כי חובת הממשלה היא להזהר מבלי להכעיס את לב התוגרמים האדוקים בדתם. גם נשמע, כי צוה ראש כהני הממלכה (שייק-אול-איסלאס) על הכהנים למסור את הנדון אל שופטי הממשלה, ומעתה הרשות ביד הסולטאן למחול על עונו, רבים מגיעים ראש על מעשי ציר בריטאניא וישאלו לאמר: מה ראה ה׳ לאיארד להרעיש את עולם הדיפלאמאטי בגלל איש אחד. בעוד אשר בימי הרג רב בבולגאריא, היה דבר ביקאנספיעלד לאמר: כי בעמוד ראשי ממלכות אייראפא לימין הבולגארים. הנם מתערבים בעניני פנים של ממלכת תוגרמא ומחללים את כבוד הסולטאן? בגלל זה נראה, כי חפץ לאיארד רק להשתמש במקרה הזה, למען הראות לעיני השמש, כי אימתו תבעת את התוגרמים לבטל את דעתם גם בעניני הדת. גם הריב בין מאנטענעגרא ותוגרמא ע״ד הגלילות פלאווא וגוסטינא עודנו במקומו עומד. האלבאנים עודם עומדים על דעתם בחזקה לבלי תת את שנואי נפשם המאנטענעגרים לבוא בגבולם, ונכונים לדבר אתם בשער, ותוגרמא תוסיף לעשות מעשיה להתהפך בתחבולותיה, בפיה תדבר על לב האלבאנים כי וקבלו עליהם עול מלכות אדוניהם החדשים, ובידיה תחזק את ודם ותעוררם כי יתקוממו למולם. למראה הדברים האלה ערך הנסיך ניקיטא מושל מאנטענעגרא ספר אל כל ממלכות אייראפא, ויודיע כי כשל כח בני עמו לעמוד בקשרי מלחמה בשלום. על כן יחפוץ לשום קץ אל מצב מעיק בזה, ויצוה לצבאותיו להבקיע אל הגלילות הנזכרים, למען קחת בכח הזרוע את המגיע לו במשפט ע״פ דברי הברית הברלינית. עוד כל חכמי מדינה עסוקים בהתרת חרצובות השאלה המזרחית, עוד קול רעש מלחמה עולה באזנינו מארצות אזיא הקטנה, והנה נשמע כי אין שלום ואין מנוחה גם בהארץ אשר בקרן מערבית דרומית אייראפא, בארץ ספרד, הארץ הזאת אשר זה שנות מאורי היתה למשיסה, ותרד פלאים בפשע כהניה האדוקים אשר זרעו ריב ומדון בין אזרחיה, ובאשמת מלכיה אשר רדו את העם במקל חובלים עד כי היתה לבמת החזיון אל מהומות ומהפכות לאין קץ ותכלית ותהי חרב האזרחים איש ברעהו, שבה כמעט למנוחתה מיום מלוך בה המלך הצעיר אלפאנס בן המלכה איזבל אשר הודחה משאתה. חמש שנים מיום ינגרש מאדמת שפאניא הפרינץ קארל חניך היעזואיטים והולך בעקבותיהם, שקטה כמעט הארץ, רבים האמינו כי העם הספרדי ימצא מנוחה תחת צל ממשלת מלך המושל ע״פ חוקי הקאנסטיטוציא, אך בימים האחרונים נהיתה חדשה בארץ: המחוקקים נבחרי העם (קארטעס) הציעו לפני הממשלה חוקי חירות אחדים. גם בקשו לקרוא דרור אל עבדי עולם הכושים הנכבשים ת״י אדונים קשים על האי קובא באמעריקא התיכונה, העומד תחת שרביט ממשלת ספרד הממשלה לא נאותה לחפצי נבחרי העם, וסערת הרוחות גדלה עוד יותר כאשר נשמע כי היה לנשיא המיניסטעריום איש מבעלי ברית הכהנים ושונא החירות תכלית שנאה. רבים משרי הצבא התפטרו ממשמרתם ולא יחפצו לעבוד את הממשלה הנוכחית, ראשי הכתות המדיניות הרבות בארץ הרימו ראשם . מן הרעפובליקאנים בעלי ברית ה׳ קאסטעליבור הרבים, עם הקארליסטים האדוקים, כולם מתלוננים על האיש קאנאוואס דעל קאסטילא האוחז רסן הממשלה היום בידו, ויתנו אותותיהם אותות החפץ להפוך את סדרי הארץ בזרוע, וביום האחרון לימי השנה העברה קרה מקרה נורא בחוצות מאדריד ביום הזה בשעה החמישית אחרי חצות היום, נסע המלך במרכבתו בלוית רעיתו המלכה הצעירה, בריסטינא בת אחי קיסר אוסטריא אשר ארש לו זה ימי מספר, והנה איש צעיר לימים כבן תשע עשרה שנה נגש אל המרכבה, ויור פעמים ושלש מן קנה רובה אשר בידו על המלך והמלכה, אך החטיא את המטרה ולא עשה להם כל רע, עושה מעשה הרצח מהר לנוס, אך נתפש כרגע מן העומדים סביבו ויושם במאסר, שם האיש הוא פראנציעסקא גאנזאלעס מהמחוז גאליציא אשר בשפאניא, ומעשהו מלאכת האופים. בעת החקירה הראשונה הרבה להג ויאמר, כי לרגלי קשי יומו חפץ לשום קץ לחייו בדבר אשר ירים יד במלך, אך אחרי כן נראה, כי כוונתו היתה רק להוליך תועה את חוקרי הדין, וכי באמת היה לכלי חפץ בידי קושרים החפצים למגר לארץ כסא המלך הצעיר, אשר זה הפעם השנית אשר יתנקשו לנפשו במשך חמשת השנים למלכו בספרד, המקרה הזה אשר החריד את כל אייראפא, הכאיב ביותר את לב פנות המלוכה בוויען, והקיסר פראנץ יוזעף נעצב מאד לראות את בת אחיו צפויה לרגעים אלי סכנה רבה בימים הראשונים אחרי ימי כלולותיה. אחרית המקרה הנורא הזה עם תוצאותיו ויחוסו אל מהומות הימים האחרונים עוד לא נודעו, אך איך שיהיה הנה נראה, כי מקרים גדולים עומדים לצאת לפעלם בימי השנה הבאה גם על אדמת חצי האי הפירענעעי בימים האלה מצאה מקום תמורה גדולה במשרת צירי ממלכת רוססיא האדירה בחצרות מלכי אייראפא, הנסיך לאבאנאוו, ציר בקרית מלך תוגרמא עד היום, נתמנה להיות ציר ממלכתנו בלאנדאן. ה׳ אוברי אשר ישב עד היום בברלין ישים את משכנו בוויען, וציר רוססיא באתונא בחצר ממלכת יון ה׳ סאבוראוו, יהיה לציר רוססיא בברלין, וה׳ נאוויקאוו הציר בוויען יהיה בקאנסטאנטינאפאל. לפי דעת רבים דברי מדינה נכבדים יצוקים בדבר התמורה הזאת. בחתימנו לכתוב היום דברי ימי השבוע האחרון לשנת האזרחים, אמרנו לדבר דבר, על מעשי ימי השנה העוברת, ולשום עין על הרושם אשר השאירה בדברי הימים לממלכות אייראפא, והתורה היוצאת ממנה אל ספר תולדת בני האדם. הברית הברלינית היתה ירושת פליטה מאת שנת 1878 אל השנה העוברת. בשמה קראו כל אלה אשר גורל העמים בידם נתנו, ובה נשגבו הקוראים אשר אחדות כל ממלכות אייראפא, מקרי ימי השנה החולפת הראו לדעת, כי האחדות הזאת אך בדמיון יסודה, ואין מקום אל רגשי אהבה ותודה בעולם המדיני הן אמנם רובי התנאים אשר בברית הברלינית יצאו לפעולת ידים: הנסיכיות הקטנות על חצי האי הבאלקאני עמדו ברשות עצמן, ותהיה לממלכות מיוחדות המתנהגות עפ״י תורת המדינה החפשית, צבאות הרוססים יצאו מבולגאריא ותחתיהם הושיבו צבאות אוסטריא מחוז באסניא, גבולות מאנטענעגרא ויון עוד לא הוצבו, אך אין כל ספק, כי בגללן לא תפרוץ מלחמה כללית בארץ. אך כל הנעשה בקרב הנסיכיות החדשות אשר קמו על משואות תוגרמא פנימה, מראה לדעת, כי עוד תרגוזנה הארצות האלה תחת יושביהן, והעמים שוכניהן לא יוכל לבוא אל המנוחה אשר אליה נשאו את נפשם זה כמה, ובקרית מלך תוגרמא הננו רואים את השאלה המזרחית כאז כן עתה הנה לסלע המחלוקת בין אדירי הממשלות, וקנאת הממלכות אשה ברעותה על יד הבאספארוס במקומה עומדת כאשר היתה לפני ימים ושנים. בשנים האחרונות היתה אחדות הדעות בין ממלכות אייראפא למלה בפי הדיפלאמאטים, אך בשנה הזאת נראה את השתדלות כל אחת מהממלכות האדירות למצוא לה בעלת ברית מיוחדת, ואייראפא תתחלק מהיום למערכות. המערכה האחת כבר יצאה לפעולת אדם, ע״י הברית הכרותה עתה בין שתי אדירי הממלכות השוכנות בלב אייראפא אוסטריא ואשכנז הברית הזאת ופעולותיה על יחוסי המדינות, הניה המקרה היותר נכבד בדברי ימי השנה העברה, ובחיקה צפונות עתידות הימים הקרובים אל עמי אייראפא, לצאת למרחב מן המועקה אשר ישים במתניהם מצב המלחמה בשלום, או השלום הנעזר בכח אלפי אלפים אנשי צבא, הנשענים על נשקם וערוכים לקרב ומלחמה, המצב אשר ימוץ לשד העמים וישיבם עד דכא לא נעים היא המחזה אשר נראה היום, בשומנו עין על כל הנעשה בכל ארצות אייראפא מקצה: הרפובליק בצרפת עוד לא נתחזקה לעמוד הכן על רגליה. ועודנה צפויה אלי סכנות רבות פנימה וחוצה, מאויביה, וממחזיקים בבריתה, על ארץ אשכנז הנאורה, אשר בה ראו אור עולם מאורי אור הדעת והתבונה נהפך היום הגלגל. מורדי האור גברו יד הרימו ראש, מכל קצות הארץ נשמע קול קנאת הדת ועברת זדון יוצא מפי אלפי כהנים אדוקים, בחפצם לסכסך יושבי הארץ איש באחיו. אוסטריא עוד לא יצאה למרחב מאת התמורה בסדרי ממשלתה, ואין שלום בעצמות לאומיה הרבים: הפולאנים והטשעכים עם ותר עמי הסלאווים מתנשאים לעמוד ברשות עצמם בהנהגת ארצם פנימה, כאחיהם האונגארים, והאשכנזים מביטים עליהם בעין רעה, ונוהים אחרי הימים אשר היו המה אלופים לראשי העמים הנתונים תחת שרביט ממשלת בית האבסבורג. — אנגליא טבועה בעמק מלחמת בארצות ממשלתה בהודו המזרחית, ואין לה מנוחה גם מבית ע״י האירלאנדים החפצים לפרוק עולה מעל צואריהם. — איטאליא תחליף את שרי ממשלתה חדשים לבקרים, ולא תמצא דרך ישרה בארחות ממשלתה למלאות את אוצרה הריק, ולהחזיק מעמד נגד האפיפיור וכל קדושיו היושבים בפנים הארץ וחורשים רעה על הממלכה הצעירה, בספרד ירבו אותות המהפכה הקרובה מיום אל יום, והממלכות הקטנות: שוועדען, דאניא, הולאנדיא ובעלגיא, אשר לא התהלכו בגדולות עד היום ותשומנה כל מעינם להרים קרני המסחר וענפי העבודה, החלו גם עתה לראות את העתיד ולפחוד מפחד היום הבא, להרבות צבאותיהן ולהכון לקראת המקרים המתרגשים באום לבוא בשנה החדשה. — הנה זאת תורת השנה החולפת, ותוצאות מקריה ועלילותם על תולדות ימי השנה הבאה — מי יודע. ביאליסטאק (לא כל המרבה בסחורה מחכים), אחרי אשר עד כה האירה ההצלחה בקרני הודה על שמי המסחר וחרשת המעשה בעירנו, ותופע עליה נהרה, הנה בימים האחרונים האלה הסירה את נזרה מעליה ותשם ערפל חתולתה. כל איש הקורא מכה״ע יודע, כי מעת התגלע הריב בין רוססיא ותוגרמא, וכשנה אחריו, עלתה הפֿאבריקאציאן והמסחר מגלומי צמר בארצנו בכלל ובעירנו בפרט, למעלה ראש, באשר לרגלי המלחמה ההיא התרומם הקורם למאד עד כי לא היה להסוחרים להביא מערבם מחוץ לארץ, ומה גם בעוד אשר הוטל עליהם לשלם את מכס המחורה על הגבול בזהב, ומזה פרץ המסחר בארצנו לרוב, ודעת לנבון נקל, כי עירנו הנודעת לתהלה בהמון בתי חרושת המעשה בענפי מטוה ואריגת הצמר לבשה אז רוח חיים, ותתנער מתרדמת רפיון סחרה ומעבדה, אשר שררה בעת ההיא. בעלי בתי המלאכה הקיצו משנתם ומחבוק ידיהם ויאזרו חיל לעבוד עבודתם בחריצות כפים דרישת הסחורה גדלה עד מאד. הסוחרים עפו מכל אפסי ארצנו וצרור כספם בידם, ונפשם התעטפה גיל בהשיגם אך את הסחורה מאויי לבם. — במלה אחת. העיר ביאליסטאק היתה כמרקחה, ותפרח כחבצלת בימי האביב, ולו התנהלה המלאכה רק לרגל הצורך די דרישת הקונים, כי אז במישי- הלך המסחר והמעשה, ולא נמוטו פעמיו גם היום הקנאה הארורה השלטת בכל קרב ולבב ב עיני פקחים ומסלפת דרכי נבונים, העירה חפץ בלב רבים לעשות גם המה כמעשה הפֿאבריקאנטים הגדולים, והיא היא השריצה כצפרדעים פאבריקאנטים קטנים ורבים, אשר לא ידעו מעולם את טוב העבודה הזאת בין ימינם לשמאלם; וכמלפנים בישראל — וגם היום בהערים הקטנות — כל אברך אשר כלו לו שנות ארוחתו על שלחן חותנו יהיה או חנוני או מוכר יין דגן, כן פה לקחו כלם דבר הפאבריקאציאן למעין פרנסתם, כל שואב מים מנסר עצים, גרדי, וכל אשר רכש לו מעט כסף בצלחתו, ענדו למו עטרת הפאבריקאציאן עטרות לראשם, בהציגם איזה כסאות האריגה, או איזה מכונות למטוה, ותוכל לשוות נגדך קורא יקר את המהומה וההמולה אשר נהיתה מן הערב הרב הזה בעירנו! על כל מדרך כף רגל נשמע קול מצלות האבנים ורעש האופנים. הסחורות המטירו וזרמו מכל עבר ופנה כזרם מים כבירים, וימלאו את כל האסמים עד אפס מקום, כי רבו מספר הפאבריקאנטים על הקונים. שכר העבודה נתיקר מיום ליום מחסרון הפועלים; גם מחיר כל הדברים הנדרשים לתוצאות בתי המלאכה העפיל עלות הקאנקורענציא התגדלה מאד בעיר אחד חפץ לפרות בעד סחורתו, עד כי החזיקו שבעה אנשים בכנף קונה אחד, לאמר: המחיר קצוב כחפצך, יום השלום הגבל לך כאות נפשך, רק אסוף את סחורתנו; ובין כה וכה מחיר הסחורה הורד פלאים, כי הסוחרים אשר קנו את הסחורה בעת היוקר אחרי אשר הוזל מחירה עמדו מלשלם. ה אבריקאנטים השועלים הקטנים מחבלי כרם המסחר כקיקיון דיונה בין לילה היו ובין לילה אבדו. האמון חדל, הבטחון הורס, והבאנק גם היא עצרה בעד הדיסקאנטא להניח את כספה על קרן הצבי המלוים המה העלוקות בני האדם, אשר כעלוקות יינקו מבשר החולה, ימצו את דמם ויפשיטו את עוד אנשים הנוטים לנפול, ויגזרו על ימי ועל שמאל ולא ידעו רחם. — בקוצר מלים אגיד, כי נהפך הוד המסחר בעירנו למשחית, ורוח המרכלת לבהלה, ומה יהיה עוד לימים יוצרו, אלהים הוא יודע, ויושבי עירנ הם ידעו. (מעיר לעזוה), כבר נודע לקוראי הצפירה, כי זה איזה חדשים נתיסד פה עירנו „בית הועד לתומכי דלים״, ואת רב התועלת אשר הביא בכנפיו; ואם כי „יאה עניותא לישראל״ אך הלא מחזה מכאיבת לב ותוגיון נפש וגם חלול שם ישראל בעמים היה לראות, איך העניים היו מחזרים על הפתחים עדרים עדרים בחוצות, זה ימשוך עוד פקח אחריו, וזאת תשא על כפיה ילד שאול, זה בא בכתבו כתב נשרף, וזאת באה בתעודתה כי עגונה שוממה היא ועוד ועוד, וקללות נמרצות וגדופים ישליכו איש על רעהו בדרך הליכתם, אם לא ישתוו בהנדבות חלק כחלק, עד כי לגעל נפש היה לההולך; ובהוסד הבית הזה בהשתדלות והתאמצות אלופי עירנו, ובראשם הגביר הנכבד המשכיל וכו׳ ה׳ לעאן זאבלודאווסקי. ומשנהו האברך המשכיל הגביר ויקר רוח מוה׳ אברהם וואלקא- וויסקי, בן הגביר המפורסם והנודע בנדבת רוחו מוה׳ יחיאל דוב וואלקאוויסקי נ״י לא יתראו עוד מחזות מעציבות לב כאלה ברחובותינו, ולא נהיה עוד לשמצה ולקלם בעיני שכנינו הנוצרים. אולם לדאבון לב כל בעל נפש היפה, ישנם אנשים רבים המתלוננים בצל הכסף, אשר טח לבם מהשכיל אל דל. מהם יקפצו ידיהם מתת מאומה לבית הועד, ומהם יתנו את כסף החדשי אך מעט מזער, לא כפי ערך הונם, ועי""ז יסוד הבית הזה לא יסוד מוצק הוא. ומי יתן כי אלה המשמיטים את ידיהם מתת, שישימו לב על מעשה הצדקה, ויחלו להאציל את נדבתם לבית הועד ביד לא קומצת, הם לא ותרוששו אם יפזרו מכספם מעט מה יותר לחודש, אבל בזה, ייטיבו לבית הועד למען ישאר על תלו לארך ימים. אברהם יאשינאווסקי. הוראדנא, כל איש האוהב עמו וחפץ ביקרו, ישמח אלי גיל, בראותו כי מעט מעט יכירו שועי בני עמנו לעשות טובת הכלל סדרים חדשים הישרים בעיני אלהים ואדם לתפארת הלאום כלו. הן מודעת זאת כי אחרית עניים זקנים נכרתה, כי לא ימצאו מקום מנוחה, עד כי באפס משען ומרגוע, נפזרו עצמותיהם לפי שאול. מקור ומכפן מעירום וחוסר כל, כי גם להתדפק על דלתי נדיבים אין להם כח ועצמה, והנה התעורר הרב הנכבד החכם גביר לאחיו, עין העדה ונשא הוא בישראל, נצר אפרתים מ׳ בנימין אשכנזי הי״ו, ונוסף על רוב טובו לבית ישורון — אשר בהשתדלותו הוקם ארמון בית החולים על תלו בנוי לתלפיות, אשר בכל כתבי העתים העברים והרוססים הרבו כבוד תהלתו, עוד דאג לאחרית זקני העם עניים מרודים, ויבנה למו מעון ומשכן, למען ימצאו למו מנוחה באחרית ימי חלדם. ומה נאדר הוא בקדש המראה לראות, איך כי זקנים רבים ישישי ימים אשר פניהם כמות חורו מזקן ומרפיון גום, יושבים שקטים בבית מחסה, אוכלים ושותים לרויה, גם מתפללים שמה לה׳ ברגש שומרים חוקי ה׳ כראוי, ומבלים ימיהם האחרונים בנחת, כאשר יאתה לאדם מבחר יצורי יה, ולבל יהיו כבהמות נדמו, יזכרהו ה׳ לטובה וברכת העניים הזקנים על ראש המנהל הגדול ה׳ כן להסוכן אשר על הבית נאוה תהלה, הלא הוא הרב הנעלה בתורה, ושם לו בחכמה, איש חמודות מ׳ תנחום פעסטענשטיין הי״ו, אשר בטוב לבבו יחוס על החולים, לכלכל מחלתם בצדק וברחמים ובתבונת כפיו ינחם, יקח ברכה מאת ה׳. בהמליץ .N 43, 44 בא אחד מהסופרים הצעירים ושפך בוז ויטפול גדופים על בית הת״ת הרם והנשא אשר בפה לא בצדק ולא במשפט אך ברוח ערמה ותרמית, וכל דבריו שקר וכזב, ולא באתי פה לבקר מאמרו, כי איננו שוה לחלל תפארת הצפירה ולשאת אותו על שפתי, ולא באתי עתה רק להרגיע רוח נכבדי עירנו אשר נשא גם עליהם מדברותיו וישפיל לארץ כבודם, — כן מדי דברו על אודות בית מחסה לאביונים (פריוט), לא זכר את האיש הנכבד הנושא עליו כעת המה להשגיח על הבית ההוא ולכלכל הדבר הגדול הזה וישכחהו הוא הרב הגביר המשכיל. חכם לב נודע לתפארת שי יחזקאל ראטנער הי״ו, אשר כל טרדותיו הרבות לא תעצורנה אותו מלשים עינו לטובה על הבית הזה ולשכל היכלו, אשר כבוד יאמר כלו, יהי זכרו ברוך, ולנצח יגון אי״ש שמו.  מעיר נאוואזיבקאוו (פלך טשערגיגאוו) מודיעים, כי מאז נוסד שמה בית ספר הרעאל שולע זה חמש שנים, אין איש שם על לב אל התלמידים נערי ב״י אשר סבלו רעב, במלוא מובן המלה הזאת. איש נכבד אחד ה ואב סטאליער ומרעהו ה׳ בצ״ח פוזנער קראו נדבות, ויאספו חתומים ליסד חברה משענה לתלמידי הרעאל-שולע, אשר כתבו את ידם על סך שלש מאות רו״כ לשנה. לבד מהאחים הנכבדים הגבירים קאהן מקארפעוויטש, והאדיר זורבין מארליקאווקע, אשר בלי ספק כסף נדבתם עלה ג""כ לסך ב' מאות רו""כ. התלמידים כבר בחרו מביניהם אנשים אשר יחלקו בכסף הנדבות, החלוקה החלה, אבל החשוכים בעם הביאו דבתם רעה אל המתנדבים, וחלוקת הכסף פסקה, עד אשר יתאספו כל המתנדבים לשפוט על מעשה הצדקה הזאת, ובין כה וכה התלמידים גועים ברעב ובחוסר כל, ועיניהם כלות על האספה ומתי תהיה אם תהיה באשר המתנדבים הם בעלי מקנה וקנין הטרודים בעסקיהם, ואם החברה הזאת תבטל בעצת החשוכים, אז יהיו לקלס ונאצה בעיני המורים והדירעקטאר מהרעאל שולע, אשר כבר ידעו מהתיסדות החברה הנכבדה הזאת"
021-HZF-1880-01-06-001-60377_toc_7, ידיעות העולם והטבע,"  ידיעות העולם והטבע נקרת הצור אצל העיר מאסטריכט (סוף מגליון 49) הקירות הרבות והעמודים הנשאים, אשר בעבי גבי מגנם יתמכו את קורת הסלע הנורא, מלאים כלם שרידי יצורים וחיות מימי עולם ושנים קדמוניות, עוד בטרם לבשה האדמה את צורתה ותעדה את כליה כאשר נראה היום. קליפות חומטים, עצי אלמונים ושני דגים, המלאים מפה לפה בכל הקירות והעמודים, יתנו עדיהם, כי ההר הזה היה מלפנים קרקע הים, והבצה (שליים), אשר ברבות השנים נתקשה ותהי לאבן, היא תללה את הר נשפה הזה ותשא למרום שיאו. גם בריאה גדולה ונוראה מלפני ימי המבול נמצאה במעמקי המערה הזאת, בריאה אשר דמתה אל תנין היאור (קראקאדיל), ואשר בשם „מאָזא- ווירוס"" קראה החוקר קופיער על שם מקומה בעמק נחל „מאָזא״. מראש ההר דרך שכבת האבנים יפלגו להם תעלות רבות ועצומות, נתיב בקו יושר האנך אל מעמקי הצור, תעלות ואפיקים רחבים כבאר מים, ואשר הגעאלאגיים החוקרים לכל תכלית יאמרו, כי האפיקים האלה המה המקומות אשר במעמקי תהום רבה הידועים בשם „שבולת הים״ (מעער שטרודעלן), האפיקים האלה עתה יפיצו אויר טוב ונקי במלא רוחב ההר כלו ויטהרו את הארץ. אולם אם על כל מדרך כף רגל נפגוש במעמקי ארץ פה שרידי חיות ויצורים שונים, אשר שרצו פה לרוב לפני אלפי שנים. הנה עתה נטה פה הזמן קו תהו ואבני בהו כל שרץ או רמש האדמה אשר יאוו למשכן למו מערות עולם כאלה, מפה גדו הלכו, ואך עטלפים מורדי אור יבחרו דרכם לעתות בקרה, ויבואו ללין פה ירחי עמל אשר מנו למו, נוראים המה חצרות תהום האלה על כל סביבם, נורא המקום הזה השמם מאין רוח חיים באפו, דומיה איומה השליכה הם מסביב, גם קול מצעדי רגלינו לא נשמע בחד קולם, כי חול רך ודק הוצע תחת רגלינו וקול מצעדינו לא נשמע. אך פתאום נשמע אחרינו קול דממה דקה, קול מים מפכים ונוטפים מראשי ההר, הלוך הלכנו למשמע אזנינו, אל המקום אשר משם הקול, והנה נגד עינינו אגן הסהר אשר שחקו המים ברצפת האבנים. נחמד למראה כמו היה חצוב מעשה חכם חרשים, ומעל תועפת קורת המערה, מעל אבן נטף גדולה האחוזה בספון, יפול מדי תשע זעקונדען בלי לגרוע או להוסיף נטף מים טהורים כעין הבדולה אל תוך ספל האדירים אשר תחתיהם. המנהל אשר הלך אתנו הואיל לבאר לנו, כי אבן הנטף השחורה הזאת היא צמרת אחד העצים מימות עולם אשר נתאבן בבטן האדמה, אגן הסהר הוא מקום שרשיו אשר בעפר, וגזעו עלה עליו הכורת בעת אשר חצבו בצור אך שגה ברואה, כי האבן הזאת היא אבן נטף, כאשר נראה רבים ועצומים כאלה, גם הספל אשר מתחתיה מעשה ידי המים הוא, אך כאשר שלמים וכן רבים הבאים להתענג על המחזה פה לשתות מהמים הקרים הנוזלים ואבוקותיהם בידיהם, לכ מעתר ענן העשן העולה תמיד, חשך משחור תאר האבן הזאת ולא נודע צבעה הקדמון. אם נפלאה היא המערה הזאת לכל דורשי פלאי הטבע ומתחקים על שרשי רגליו, אך נפלאים גם ימי הדורות אשר יעברו לפנינו לפני השבט כבני מרון, כאשר נקרא החרות על לוחות האלה על הקורות ועל העמודים בחרט אנוש ובעט ברזל, שמות אנשים גדולים ואנשי שם, אשר כבר כמעט נשכחו מארץ החיים, ופה כאוב מארץ יעלו חוצץ ויתיצבו נגד עינינו בשמותיהם וכתב ידיהם, לאלפים ולרבבות שמות בני אדם אשר בקרו את המערות האלה. חרותים המה בצפורן שמיר על כל קירות המערה, וביניהם גדולים אשר בארץ משנות קדם ודורות עולמים, מבלי להזכיר את שמות הרומאים, אשר כמעט לא יודעו עוד עקבותיהם ולא נודע השנה אשר אז כתבו שמותם זכרון בספר הזה, אך משנת 1,030 והלאה כתובים השמות באר היטב כמעט מדי שנה בשנה עדי כי שמות האנשים אשר העלו את שמותם לזכרון בימי הבינים, עוד יעמדו לנס באר ומפורש כמו לפני ימים מספר חרות על לוח לזכרון, ועד מהרה יכירו הבאים את כתובותיהם, באשר גבוהים המה מאד, גבוהים מן הכתובת אשר תכו לרגליהם כאמתים וחצי, יען כי אחרי כן חפרו בצור העמיקו אותו מאד וידי הבאים אחריהם לא יכלו עוד לכתוב במקום אשר כתבו אבותיהם מלפנים. בין השמות הנודעים לשם עולם. מצאנו ראינו שם את שם ל׳ לבית און (Bechoben) הנודע, גם שם נאפאלעאן הראשון מלך צרפת, אשר בשנה העברה בבא שני פקידי חיל אשכנז אל תוך המערה, השחיתו את שמו, עד כי לא יוכל להקרא באר על הלוחות, מקנאת עם ושנאת הבלי שוא. גם בשם „גאריבאלדי"" החרות שם התקנא אחד מורדי האור קנאה גדולה, וישחית את שמו עד בלתי הקרא. במקום אחד אשר שם יתלכדו חצרות רבות והיו לאחדים, שם על מרומי הקיר מחוקה בגחלי עץ שחור משחור, תמונת נזיר שומר משמרת הקדש אשר משחת מאיש מראהו, שאלתי את ההולך עמדי, מה פשר התמונה הזאת המשוחה בששר הוא ספר לי כמו, איך בראשית שנת המאה הזאת, דרכו בנפשם עז נזירים אחדים אשר פה לרגלי ההר היה בית מקלטם, לבוא אל נבבי המערות האלה בודדים במועדם, ולמען לא יאבדו דרך וימצאו הפתח, הציבו להם ציונים, ויקשרו תקות ח פשתן במבוא המערה, למען ידעו לשוב על עקבותם; אך החוט פתאום נפסק כהנתק פתיל הנעורת, והמה תעו בתהו לא דרך מים רבים וילאו למצא הפתח עדי כי הרעב בתעצומות עוזו הכריעם שם דומה, וימותו בעוצר רעב בארץ מחשכים; לכן צותה הממשלה לו ציב את תמונת הנזיר הזה בראש מרומים לאות זכרון למען לא יעוז איש עוד לבוא פנימה מבלי לדעת הדרך ילך בה. ומלבד זאת שכלה עתה הממשלה את ידיה, למנוע מבוא בדמים אנשים קלי הדעת, ואת כל מבואי המערות אשר רבו כמו רבו סגרה על מסגר, ואך שער אחד נשאר, ושם יעמוד על המשמר איש אשר המשרה על שכמו, ואשר ידע את כל הליכות המערות מוצאם ומובאם, מלבד זאת הפקידה הממשלה פקידים אשר ישגיחו על הדבר הזה בעינים פקוחות, ועל יד השער אשר שם המבוא, בנוי בית שפל קומה, שם ישב פקיד נגיד אשר אותו יודיע מורה הדרך כפעם בפעם בואו אל נבכי המערה וצאתו, והיה אם יתמהמה שם עד בוש ימהר הפקיד וישלח ציר אחר ציר ורץ אחר רץ לבקשו עד אשר ימצאנו. ובאשר הפקודה הזאת אשר על שכמם כבדה היא מאד, לא ימים ולא שנה ילמוד האדם דעת את הליכות המערה ויאמר מצאתי און לי לבוא להתהלך לארכה ולרחבה, לכן המשרה הזאת מורשה היא מדור דור מאב לבנים עד דור אחרון, כי עוד בטרם ידע הנער צאת ובוא, יקחנו אביו אתו ויביאנו אל נבכי המערה באשר יצא ובאשר ותהלך, למען ידע ויכיר את אלפי רבבות המסלות והדרכים אשר יכו בתמהון כל איש זר שעות מספר התהלכנו ולא ידענו אנה פנינו מועדות פתאום באחד האולמים אשר הובאנו שמה, ראינו אור יקרות מבעד נקרת הצור, ונדע כי באנו אל מוצא המערה, עוד רגעי מספר, והנה לפנינו ארץ החיים מלאה הוד והדר, על נחל האהבים אשר יתרפם ברצי כסף לאור היום, ירוצו ויתנועעו סירות דוגה וציים אדירים, ושם מעבר ההר השני נשמע קול אדיר, וחזק, קול חלילים יהמה, קול מרכבת האש אשר תלך הלוך וקרוב אל עיר מושב. שם באנו גם אנחנו בתוך הבאים, ובסופה ושערה שבנו מעמקי תפתח ארץ רפאים לראות אור בהיר בשחקים, ולספר הנפלאות אשר ראינו ולא זר, לאלה אשר רק ישמעו את שמען אברהם אבא ראקאווסקי. "
021-HZF-1880-01-06-001-60377_toc_8,מחשבי קצין וקצם," מחשבי קצין וקצם (המשך מגליון 49) מקץ שלשים יום באה תקותו ותוחלתו נהיתה, כי פתאום נפלה עליו תרדמה גדולה וחזון נפלא חזה במחזה, חזון אשר נאחז בסבך רעיונות נבוכים; אך החלק הגדול ממנו היה חזון אמת וצדק אשר לא נפל ממנו צרור ארץ, כאשר נספר במרוצת דברינו: בחלום חזיון רוחו ראה והנה איש זקן - אשר נראה אליו במחזה זה פעמים אחדות — נצב עליו בהוד נורא, ויען ויאמר: „בני! עתה באתי להבינך את אשר יקרה להעמים אשר אתם יושבים בקרבם, בוא עמי לחרבות ירושלים אשר היית שם בראשונה"", ויקחהו ויביאהו עד מקום שני הרים אשר בארץ הצבי, בין הר ציון וירושלים ובין צפת ודמשק, ועל ההרים ההם הופיעו שני אנשים בבגדי בה לבנים כלבנת השלג וביד אחד מהם מגלת ספר כתוב עליה את הרעה אשר תבוא על רומה, אך האיש ההוא צוהו לבל יגלה את אשר ראה ואשר קרא בספר ההוא, אחרי הדברים האלה הובא שנית ברוח לעיר רומא אל הגשר אשר ישב שם בתחלה, ושם ראה שני עופות שונים זה מזה בגדלם ובמראיהם, האחד מהם גדול מאד ומלא עינים והוא עולה מים המלה ויחן על המבצר אשר מצד הנהר, והשני קטן מהראשון וכנפיו נחפות בכתם פז נחמד מאד למראה, והוא עולה מים הגדול ויחן ממעל להעוף הראשון. וישתומם ר׳ שלמה על המראה, וישאל את פי הזקן להגיד לו אל מה ירמזון מראה שני עופות הנפלאים ההם, ויענהו האיש ויאמר: העוף הגדול ירמוז כי בוא יבוא מבול מים על עיר רומה ומסביה גם על אחת הארצות מארצות הצפון, ובפורטוגאל ארץ מולדתך תרעש ותרגז הארץ ויושביה, יחתו ויתפלצו מתגרת יד הרעש הגדול ההוא. והעוף הקטן ירמוז כי המבול ההוא לא יהיה על כל הארץ לשחת כל בשר כי אם על רומה ועל עוד ארץ אחרת אחרי המבול ההוא יראו שני כוכבים בעלי שבט (קאמעטען) ויופיעו לעיני יושבי רומה ימים מספר; הכוכב האחד אות ומופת הוא, כי יפקוד ה׳ בשבט זעם פשעי הרומאים צרי יהודה, והכוכב השני אות הוא כי לבני ישראל יאר ה׳ אור פניו וישם להם רוב שלום עד בלי ירח. האיש הזקן ההוא הזהיר אחרי כן את ר׳ שלמה לצאת מרומה בטרם יבוא עליה מבול המים, ורק אחרי שוב המים ותראה היבשה ישוב אליה. גם הודיעהו כי אנשים רבים מבני עמו ירדפוהו בזעם אפם ויכוהו בלשון וילחמו בו אך לא יוכלו לו, ולתקופת שבעה חדשים במלאות לו (לר׳ שלמה) שלשים שנה לימי חייו, אז ירום (ר׳ שלמה) ונשא וגבה מאד, ואז ילבש בגדי שש תחת אשר הערה למות נפשו על קדושת שם האל הקדוש קדוש ישראל. ככל הדברים האלה ובכל החזיון הזה כן דבר האיש הזקן אל ר׳ שלמה במחזה, ועוד דברים אחרים דבר אתו אך אנחנו לא הזכרנו בזה רק את הדברים אשר כתומם באו והיו ויצאו לאור ולא נפל מהם צרור ארצה, ואם יפלא הדבר בעיני הקורא, כבר הגדנו כי גם בעינינו יפלא, אך בגלל פליאתנו לא נוכל לכחש בדבר אמת ברור כשמש כדבר הזה. גרעש ונבעת מפני החזון הנורא, עזב ר׳ שלמה מלכו את הגשר אשר ישב שם נכח היכל הפאפסט שלשים יום וישב אל בית מלונו כאור הבקר שם הסיר מעליו את הבגדים הצואים וילבש מחלצות, ויצא החוצה אולי יקרה ה׳ לפניו איש יהודי לאכול בביתו לחם (1530 בחדש פעברואר), ויתיצב על אם הדרך אשר שם מעבר אנשים רבים, ויכר איש אחד מבני ישראל, וישאלהו על שם הרבנים אשר בעיר ומכולם בחר בהרב ר׳ יהודה בן הרב ר׳ שבתי ז״ל, ויקראהו אליו ויאמר לו כי הוא עבר שלמה מלכו אשר במלאכותו בא הנה, והוא נשאר בעיר פיזאראַ, כי ר׳ שלמה ירא מפני פריצי בני עמנו פן ילשינו אותו וימיטו עליו רעה, ועל כן התנכר ויאמר כי רק עבר ר׳ שלמה הוא. ויחל את פני הרב ר׳ יהודה הנזכר להביאהו אל אחד מבתי בני ישראל לאכול שם לחם להשיב נפשו ולהנפש שם מעמל הדרך. ור׳ יהודה הוליכהו אל בית הכנסת ויצו אל אחד ממכיריו לפרוס להאורח להם ולכבדהו מאד, אך בכל זאת נודע להיהודים כי ר׳ שלמה מלכו הוא ולא עבדו, ומלשני בסתר רעיהם הלשינו עליו לפני ראשי האינקווי- זיציא וירשיעו אותו על אשר שב לתורת היהודים, גם השיאו עליו עון אשמה, כי הוא מתעה את המון העם בתעתועי דמיונו הכוזב ומוליכו בתהו לא דרך, וימהרו שרי האינקוויציאה לשלוח אחריו מלאכי זעם לתפשו, גם הציבו שומרים על שערי העיר לבל יברח למלט נפשו ממוקשי המות אשר שתו לרגליו על פי משפטי משפט דמים ההוא. ובעת ההיא לא היה הפאפסט בעיר להגן בעדו ולהצילו מיד מבקשי נפשו לספותה, גם הקארדינאלים לא היו אז ברומא, וירא ר׳ שלמה כי צר לו וידלג שור ויקפוץ מעל חומת העיר וינס וימלט, וילך לקראת הפאפסט ויספר לו את אשר קרהו, ויבקשהו לעזור לו בעת צרתו, והפאפסט נתן לו ספר גלוי לכל יושבי רומא לבל יעוז איש לנגוע בו לרעה, כי משמרת הוא אתו, כי ר׳ שלמה התודע כבר אל הפאפסט ואל הקארדינאלים, וינבא להם כי יהיה מבול מים על רומא ועל כל סביבותיה, ועל כן יקדמו פני הרעה ויצאו מגבול העיר בטרם יבוא המבול, והפאפסט האמין בדבריו, כי ראה כי חכמת אלהים בקרבו. גם ראשי הקאר- דינאלים התפלאו על חכמת שלמה, ויאהבוהו ויכבדוהו, וגם השר הגדול לארענצא פוקי היושב ראשונה במלכות הפאפסט, הטה אליו חסד ויקרבהו בימין עוזו, ואז בהיות ספר הפאפסט ביד ר׳ שלמה ולא ירא עוד מכל רע, שב בסתר לעיר רומא, וביום השבת בא אל בית הכנסת להתפלל ויצפה עד עת הוצאת ספר התורה, ופתאום עלה על הבמה ויחל לדרוש דרוש עמוק על פסוק ברוך הגבר אשר יבטח בה׳, וכל השומעים גרעשו, כי לא הרגישו לפני זה כי הוא בבית הכנסת, וישתוממו על דברי חכמתו אשר השמיע מעל הבמה. ומאז והלאה דרוש דרש ר׳ שלמה מדי שבת ושבת בבתי כנסיות ובתי מדרשות עד ימי הבציר, והמונים המונים באו לשמוע תורת פיהו וחכמת לבבו, ויהי בעיניהם למופת הדור וחכם הרזים מאין כמוהו, ובהאמינו אמונה אומן כי החזון אשר נגלה לו חזון אמר הוא כחזון אחד הנביאים, הודיע אותו לרבים מבני עמנו תופשי התורה, גם למלך פורטוגאל הודיע על ידי מלאכו השר בראס נעטא היושב ברומה, כי היה יהיה רעש גדול בליסאבאן עיר המלוכה, למען ידע להזהר מפניו ולמלט נפשו משחיתותיו. ור׳ שלמה עזב אז את עיר רומה, כי קרוב היום אשר בו יציף המבול את העיר והמונה כאשר ראה בחזון, ויסע וילך לעיר ווענעדיג, ושם דבר עם אחד המדפיסים להדפיס לו „דברים נוראים ועמוקים מסתרי תורתנו הקדושה, לזכות את כל ההוגה בם"" (כפי דבריו במכתבו אל חכמי ישראל), ובין כה וכה שב דוד הראובני לאיטאליא, ור׳ שלמה התחבר אליו עוד הפעם, ואז נודע לו, כי אין נכונה בפי דוד הראובני אשר הגיד לו כבר כי איש לא למוד הוא, ונהפוך הדבר כי ידיו רב לו בתורה, ומה גם בסודות הקבלה. אז ראה ר׳ שלמה כי האיש דוד ערם יערים ולא דבר עמו נכונה עד הימים ההם, ועל כן הודיע לכל קשט דבר אמת ויאמר: עתה אגיד האמת לפני עושה שמים וארץ כי לא מלתי ולא נסעתי על פי בשר ודם ודוד הראובני) כי אם על פי ה׳ אלהים״, כי הוא האמין אמונה שלמה כי כל אשר הוא עושה על פי ה׳ הוא, כי רוחו הוא צוה לעשות כל המעשים ההם. אולם בכל זאת למד ר׳ שלמה את דוד הראובני אלוף לראשו, כי דוד הראובני הוכיח וערך לפניו בלשון למודים, כי רק בגלל אשר יאמינו בני ישראל, בדברי מלאכותו. הסתיר את ידיעתו בתלמוד ובסתרי תורה מנגד עיניהם, כי איך יאמינו בו כי בן מלך הוא בארץ ערב ואיש מלחמות מנעוריו, אם יודע להם כי תלמודי הוא ובעל מקובל, אחרי אשר היהודים מבני עשרת השבטים ההם אינם יודעים עוד מאומה מהתלמוד והקבלה. וגם הוא לא ראה ולא ודע מהתלמוד והקבלה בהיותו בארצו ורק בימים אשר נסע בין בני יהודה גולי ירושלים על ידי טיטוס, אסף בחפניו את הודיעות ההן. לדברים האלה האמין ר׳ שלמה והוסיף להאמין גם ביתר דבריו על אודות עשרת השבטים ועל דבר מלאכותיו. אך חכמים אחדים לא האמינו בדברי דוד גם בדברי שלמה, ויראו כי רעה נשקפה על כל היהודים לרגלי שני האנשים ההם, ורדפוס באף ויוכיחו לעיני העמים והשרים, כי נתעים ומתעים הם וכל ישראל נקיים ולא ישאו את עונם. ובעיר ווענעדיג התקומם החכם והרופא ר׳ יעקב מאנטין, וירדוף את ה׳ שלמה מלכו בחמת אפו, ונוסף גם הוא על רודפיו ומבקשי רעתו. כי ר׳ יעקב מאנטין רב בחזקה עם איש אפרתי רופא גדול וחכם תלמודי ושמו ר׳ אליהו מנחם חלפן *), ור׳ שלמה אשר אהב שלום ויבקשהו, התאמץ לעשות שלום ביניהם. אך ר׳ יעקב מאנטין אשר היה איש מדון ודרך שלום לא ידע, לא אבה ולא שמע אל דברי ר׳ שלמה, ויואל ללכת לעיר רומה מפני אויבו אך ר׳ שלמה לא הניח אותו ללכת, בהודיעו נאמנה כי קרוב יום בוא המבול על העיר ההיא ושומר נפשו ירחק ממנה עד יעבור זעם. וישמע ר׳ יעקב בקולו ויאמון בדברו וילך לעיר אחרת, באמרו כי אין הוא ואויבו יכולים לשבת בעיר אחת, ובראותו כי ר׳ שלמה אהב את הרופא חלפן שנוא נפשו, נהפך גם לו לאויב וירדפהו בזעם אפו ויכהו בלשון לפני השרים והשופטים אשר בעיר. ווענעדיג, ויטפול עליו שקר כי מעונן ומנחש ומכשף הוא, ומשגה את המון העם בדברי שגעונו ובמשאות שוא ומדוחים. ואנשים אחדים מבני עמנו היושבים בעיר ההיא הרעו עוד לעשות, וישקו את ר׳ שלמה סף רעל עד כי היה כפשע בינו ובין המות, ורק באורח פלא נמלט מיד שאול וישב לאיתנו. (המשך יבוא)"
021-HZF-1880-01-06-001-60377_toc_9,"שאלה הנדסית טבעית
."," שאלה הנדסית טבעית . נודע הוא ביסודי הטבע, כי הכח והחום הם מחליפים את צורתם ומולידים זא״ז *) וע״כ ישפטו החוקרים שכל כדורי השמים בראשית הויתם, היו כדורים נוזלים מאש לוהט, לפי שנתקבצו ונתעבו ראשונה מן גופים חמריים קטנים המכתבים נמשוטטים בחללו של עולם לאין קץ ותכלית וכאשר נמשכו והתנועעו זל״ז בפעולת כח המושך שביניהם, נתחלפו כל הכחות ההם לחום גדול, אשר המים והתיך את כל הגופים ההם והיו לכדור נוזלי אחד בוער מאד, ואנו רואים עד היום כי גם אחרי שנתקררה הארץ בקליפתה החיצונה, אש תמיד תוקד עוד בקרבה מששת ימי בראשית, ויוצאה ומבצבצת לפעמים דרך פיות ההרים זורקי אש כנודע, ולכן בכדי לחקור אם יש רגלים לדבר שהארץ בתחלת הויתה היתה כולה אש נבקש למצוא חשבון באופן כזה: אם אבן אחת מאבני האלגביש הנופלות לפעמים מגבהי מרומים אלינו על הארץ, מצאנו שעור משקלה — 4 ומרחקה מכדור הארץ ברגע אשר משם נמשכה ונפלה נניח שהיה — א, וכח הנפילה אשר הלך ונתחזק לפי חוקי הכובד. בהתקרבו אל הארץ, נתחלף אל החום ברגע פגישתו והכאתו עליה כמה מן החום תוליד אז אבן האלגביש על הארץ, כשנחשוב כל מדרגה אחת מן החום (קאלאריע), כפי הנודע, היותו שוה בכח (אקוויוואלענט) אל 424 קילאגראממ-מעטער?"
021-HZF-1880-01-06-001-60377_toc_10,מענה להחכם הנכבד וכו׳ מוה׳ יצ״ה נ״י," ז'). כי כן הוא מן הנכון להשיב על דברים הכתובים במה״ע אשכנזי ג""כ במ""ע אשכנזי, באשר ע""פ רוב לא ידעו אחינו האשכנזים מהנמצא אצלנו בלה״ק בארצנו, כמו שאצלנו בלתי מאנים ספרי אשכנז, והלא תראה שהח׳ המחבר הנ״ל דר׳ שווארץ לא ראה את ספרי יסודי העבור מהדורא תנינא (זיטאמיר תרכ״ה) הנדפס עוד שש שנים לפני חבורו, ולו ראה אותו כי עתה בלי ספק שם את לבבו לעמנים רבים שנתוספו בו שלא היו בהוצאה הראשונה, וגם ידידי המנוח הד״ר פינילים ז""ל אשר נלחם, עמדי שנים רבות בענין הזה, לא ראה כלל את ספרי יסנהצע, כמו שהוא מעיר בעצמו בספרו הנכבד דרכה של תורה יעויו""ש, וכן אנכי לא ראיתי שוב מה שהביא ה) דר' שווארץ בספרו (צד 75) מאמר אחד שכתב הח׳ צוקערמאן מורה בבית הסעמינאר בברעסלויא במכ״ע החדשי להח׳ פרענקעל, על ענין שברי המעשר בחשבון העבור. מן תוכן המאמת הזה אשפוט שכונתו הוא להוכיח כי המספרים מן שברי המעשר, בלתי נכונים כלל בחשבון העבור אצלנו והתמונה הכוללת שצתתי בספרי אין לה כל תועלת לפי דעתו, יען הגבולים הקצובים אצלנו לקביעות הם רק ע""פ חלקי תתר״ף, אשר רק בחלק אחד שלם תעבור הקביעות מגבול לגבול, ולא ע״פ שברי חלק הבאים לפעמים ע״י החשבון בשברי המעשר. אבל החכם הנ""ל לא שם את לבבו להתבונן על הגבולים בשברי המעשר שקצבתי, כי תקנתים באופן שא""א לעולם שיקרה בהם איזה טעות בחשבון, אנכי לקחתי לשעור הגבולים אך ששה ציונים מן הדעצימאל בחלקי השבוע אשר על חלקי תתר״ף הם יוצאים בציון האחרון על 5, ואנכי גרעתי עוד מן הציון האחרון בכל גבול השעור 2 או 3  בכדי שכאשר נמצא המקובץ 1 היוצא מן התמונה הכוללת לפעמים פחות מן 5 בציון הששי, אז לא יפסיד כלל בגבולי הקביעות. ואתה תראה איך החכם שווארץ לא הבין כונתי זאת, ובהעתיקו מספרי הגבולים לקביעור מתוך ספרי, תיקן באיזה מהם את הציון האחרון לפי דקדוק החשבון האמתי נגד הכונה..  ובדבר מדת שנת החמה שהיה יתר יבימי הקדמונים באיזה זעקונדען, אשר התפאר עלי ועל פינילים כי נעלם מאתנו, הנה כל קורא בספרו שם זכיר מדבריו כי הדבר הזה היה פלא חדש בעיניו, ומצא אותו בלי ספק באחד מספרי התוכנים מבלי דעת מה הוא, ולאשר לא ראה נזכר מזה מאומה בכל המאמרים שכתבנו מזה אני ופיניליס, ע״כ האמין בלי ספק כי מאתנו נעלם המציאה החדשה הזאת שמצא, ולא ידע שהשנוי הזה הוא המדע מאז אצל התוכנים בשם „נדנוד המזלות"" כמו שהבאתי בספרי תוה״ש,  פינילים במאמרו להוספה בבן אנמה (1863 נומר 26), ובאשר לא ידע התמונה הכוללת לשנוי הזה ע""פ חשבונות התכונה. לא יכול ג״כ לנסות את החשבונות אצלנו ועשה לו חשבון לעצמו כדרך התגרים כנראה מספרו שמה. והנה אם תקרא את מאמרי במכה״ע לגייגער, תראה עוד ש ענינים נכבדים אחרים אשר הבאתי בכלל החקירה הזאת, והחכם שווארץ אמנם יצא שנית להשיב על דברי במכה״ע להח׳ גרעטץ, אבל לא היו כדאי בעיני, לבוא עוד הפעם בווכוחים, ידעתי כי כל קורא מבין ישפוט עליהם  ידידך חז״ס למישרים בלעדי מענה להחכם הנכבד וכו׳ מוה׳ יצ״ה נ״י על דבר הספר Der Judische Kalender להח׳ דר׳ שווארץ אשר הערות עליו במכתבך (גליון 47), אנכי כבר הקדמתי להשיב אליו עוד בשנת 1874 במאמר מיוחד שכתבתי אז בלשון אשכנזי במכה""ע להחכם גייגער וכמו שהזכרתי מזה במאמר אחר „שימת עין"" בהשחר (שנה ד' חוברת *) נזכר בתשובות רמ״א סי׳ נ""ו, ומזה ידענו כי בשנת 1550 היה עוד ר׳ אליהו מנחם חלפן בחיים חיתו. *) עיין מאמרנו יסוד התמדת הכחות בטבע היצירה (הצפירה שנה ראשונה 1874 גליון 14)."
021-HZF-1880-01-06-001-60377_toc_11,הודעות," הודעות למותר הוא לנו להגיד לאחינו עד כמה גדולה התועלת היוצאה לכל כלל עמנו ברוססיא מן מכה״ע בשפת רוססיא, המגינים בעד אחינו בעיני יושבי הארץ, רבות השביעונו שונאינו חרפות וגדופים, ואנחנו לא יכולנו להגן בעדנו, כי מ״ע מיוחד לא היה לנו. ומן מכ״ע הרוססים. גם מאלה אשר לא הצטייוו בשנאתם לבני ישראל, לא נוכל לדרוש כי יריבו את דיבנו בחזקה, ובשביל הדבר הזה התרחקו הרוססים מאתנו עוד יותר ויותר. וגם העברים מצדיהם רחוקים היו מעם הארץ ולא התערבו בתוכם, על כן רק דרך אחת נשארה לנו, להראות לעם הרוססים, עד כמה חפים אנחנו מפשע רב, אשר טפלו עלינו שונאינו, ולקרב את לב הרוססים אל העברים ולב העברים אל הרוססים, — להוציא מ״ע עברי בשפת רוססיא אשר יפיץ אור על דרכי העברים ברוססיא, ויסיר את המסך המכסה על פני חיי היהודים בעד הרוססים מעבר מזה, ומעבר השני יטה את לב העברים להתקרב אל הרוססים בכל הנוגע לחיי האזרחים, ללמוד את שפת הארץ ולאהבה אותה. למטרה Pycckin Espes הזאת החלונו להוציא לאור את מכה״ע ומראשית צאתו עד היום השתדלנו בכל מאמצי כחנו להיות מכה״ע Pycckin Bepen ויהיה נא לבכם סמוך ובטוח כי נוסיף לעבוד עבודת הרבים באמונה בכל נפשנו ובכל מאודנו. מהיר מכה״ע Pycckia Eapes: בעיר ספ״ב ששה רו״כ לשנה, שלשה רו״כ וחצי לחצי שנה, שני רו״כ לרבע שנה, בכל ערי רוססיא לשנה עם המשלוח: שבעה רו״כ, לחצי שנה ארבעה רו״כ לרבע שנה שני רו״כ ועשרים וחמשה קאפ׳. מי שאינו יכול או שאינו רוצה לשלם כל הסך לשנה בבת אחת, יוכל לשלם בעת החתימה שלשה רו״כ, אחרי שלשה חדשים שני רו״כ, ואחרי ששה חדשים עוד שני רו״כ. הרבנים בישראל וכהני כל האמונות האחרים, מורי בית הספר מלמדים שיש להם חדר, ותלמידי בתי הספר הגבוהים, משלמים רק 80% מסך המחיר לשנה, כל עלה ועלה נמכר בעד 20 קאפ׳. החתומים החדשים משנת 1880 החפצים לקבל את כל גליוני מכה״ע Pycokin Bapen מיום צאתו משלמים מלבד המחיר לשנה עוד 1.50 קאפ׳.  לפה ולמליץ בעד אחינו, להראות את כל מדותיהם הטובות והמצוינות, ולהוכיח לעם הארץ כי לא כצעקתה הבאה באזניהם מפי מנדינו כן היא, כי נאמנים אנחנו לה׳ ומלך ובנים נאמנים אנו לארצנו בכל לב ונפש, אף הטפנו מלים על כל הענינים בחיי העברים ברוססיא, הדורשים תקונים ושנוים לטוב, אם מצדנו בעצמנו ואם מצד הממשלה הרוממה, ותהלה לאל דברינו Pycckin EBpen עשו רושם בלב רבים וכן שלמים, ומכה״ע נקרא בקהל הרוססים ומצא חן בעיני קוראיו; ובאמת הנה מלבד אשר נדפיס את מכה״ע .Fycckin Bapeg על נייר יפה ומהודר מאד. קראנו לבחירי הסופרים לעמוד לימיננו, ובכלל לא חשכנו עמל ויגיעה ליפות את מכה״ע היוצא על ידינו מבית ומבחוץ, ואחינו לא חדלו גם הם מצדם להושיט לנו יד עזרה, כי מספר קוראינו הולך ורב מיום אל יום. והנה בשנה החדשה 1880 הבאה לקראתנו נכונים אנחנו להביא עוד תקונים ומועילים במכה״ע, ומאמרים רבים נכונים ומועילים מראשי סופרי עמנו מונחים תחת ידינו להוציאם לאור בעתם. ואתם אחינו בני עמנו הואילו נא לבוא לעזרתנו, כתבו ידיכם אל"
021-HZF-1880-01-06-001-60377_toc_12,," der Jua.Gemelnde הודעות בעהי״ת הוצאנו לאור ספר חוק לישראל עם ההשלמה, ואלה המעלות את נתוסא פו: א) השלמת הסדרה כולה. ב) תרגום אונקלוס בהשלמה, ג) ההפטרה. ד) פירוש רש״י בשלמות, ה) פי׳ רש״י על ההשלמה. ו) פי׳ מצודות על הנ״ך ) פי׳ ברטנורה על המשניות. ח) עיקר תויו״ט. ט) ס׳ מצות השם על תרי״ג מצות. י) ס׳ אורחות חיים מהרא״ש ז״ל. יא) סדר התפלה לחול ולשבת. יב) משניות ליאהרצייט ע״פ סדר א״ב. יג) חוק לשבת קודש, והוא לקוטי תנ״ך משנה וגמרא  ווהר כמ""ש בס׳ יסושה״ע נדפס בכל יופי על נייר יפה ודפוס מהודר, ונוכל לחלקם ג״כ בכרכים להקל על הקונים, מחיר כל החמשה כרכים 3 רו״כ, ובעד כל כרך ישולם 60 ק׳ המאספים ישיגו מאתנו ראבאט הגון כנהוג (אדרעססע למכתבים) שלמה זעציר ביוזעפאף, משה יודקעס בברדיטשוב, חנינא ליפא מרגליות בברדיטשוב. וגם בווארשא אצל כל הסקלאדניקעס"
021-HZF-1880-01-06-001-60377_toc_13,," ב״ה, כצאת השנה, אפרוש בקשתי להנכבדים בווארשא וביתר הערים, אשר שלמו לי מחיר הצפירה עד גליון האחרון. אנא לחתום אצלי גם לשנה החדשה, בראותם יחד כי באמונה וזריזות נמרצה אני עושה עבודתי, בל ימנעו טובם ממני גם לימים הבאים אי״ה וחסדם לא ימיש מזכרוני כל הימים, ולאלה הנכבדים אשר מפני הכבוד או הידידות שלחתי ונתתי „בהקפה"" אפרוש כפי לקבל מהם המגיע ולחדש ח״י גם לשנה החדשה), ולא ידאיבו את נפשי בלך ושוב ומחר אתן והרחוקים לא יגרמו לי שליחות מכתבי נגישה ותביעה מלבד הזיק הפארטא, גם לאי כבוד יחשב, נגד רצוני הטוב לכבד אתכם תמיד כערככם הרמה. וכדרכי עד היום כן לימים הבאים הנני, כישע ה׳ זריז ונמהר בעבודת כצאת הצפירה ממכבש הדפוס אשלח ואחלק (בעזר ב״ב יחיו) לכל החתומים הקרובים והרחוקים, כידוע לכל מכירי ומיודעי אשר זה כמה שנים נודעתי להם לסוכן הצפירה והמגיד והעברי והלבנון, ומוכר ושולח כל מיני ספרים ליחידים בכל הערים. ווארשא טבת תר״ס נחמיה צבי טשארנאוויץ אדרעסע Парновичъ. Варшава ул. Изикая № )3"
021-HZF-1880-01-06-001-60377_toc_14,," ספר המלים. קונקורדאנציא החדש (בתבנית אקטאף יפה ומהודר מאד) האוצר כל המלים הבאים בספרי קדש בשמות ופעלים גם מלות בכל נטיותיהם למי ניהם איש איש על דגלו ושרשו. ומראה כל מקומות המצאם בתנ״ך. עם פתרון הוראותיהם בכלל ובפרט. — מחירו עם פארטא 1.50 רו״כ לסוחרים ינוכה ראבאט, החפץ בו יפנה אל: . Гельббллонъ, Варшава. Мурановская № 23."
021-HZF-1880-01-06-001-60377_toc_15,," מודעה למו״ס העתקתי את הסקלאד ספרים אשר לי, אל רחוב נאלעווקי No. 25 בחצר הגביר ד' יודיל טאקאר, וכהיום ימצאו בסקלאד שלי כל המינים פערלאג שלי שמכבר עוד מינים חדשים. גם מיני ספרים מדפוסים אחרים במדינתנו, ודפוסי חוץ למדינה. והנני מוכר למו״ס ע״פ קאטאלאג דרוק-פרייז. בנכיון פראצענט לפי ערך הקניה יצחק גאלדמאן מדפיס ומחזיק סקלאד ספרים בווארשא . Гин. М. Гольднана, въ Baршавѣ—aak Boldman, Buchdruckereibesitzer in Warschau"
021-HZF-1880-01-06-001-60377_toc_16,," אכבדה נא בזה להודיע הנוסעים ועוברים עירנו לובלין, כי פתחתי מחדש אחר השרפה, ההאטטעל פאריזקע, ברחוב קאוואלסקע, בחצר מ׳ פינקעלשטיין, ערוך בטוב טעם, בחדרים מרווחים, אקוה אשר באי ביתי ישבעו עונג.  אפרים צוקערפיין"
021-HZF-1880-01-06-001-60377_toc_17,," נעתרתי לבקשת בני משפחתי להארין"" עוד זמן מושבי פה רוססיא ודורשי עצתי במחלות אשר מוצאן מימי הילדות כמו חסרון כח המוליד חלישת העצבים ומחלות נשים (אימפאטענץ אונד גערווענשוועכע) ע״פ האדרעססא שלמטה וימצאו י הארמית מזור פה, ואלה אשר ברצונם שאבקר אותם במקום מגוריהם בערים אחרות יודיעוני בקשתם לכה״פ שבוע אחד מקודם על מכתבים אענה לאיש איש ככתבו וכלשונו ר״ל עברית אשכנזית או צרפתית. אדרעססע Доктору И. Воллиеру, Въ Клевъ па Пололъ. Саская № 36."
021-HZF-1880-01-06-001-60377_toc_18,," שאלות ותשובות להחותמים על הצפירה בחו״ל, את המחיר נקבל בכל פעם כפי הקודם, היום נחשב 1 מארק — 47 קאפ׳. והפלארין 82 ק׳ להרב ל""ש ביור' „המענן הוא בן שמונים שנה"" אולי הוא טעות סופר אצלו, לה׳ פ-קין דבריו נראים כמוציא דבה, לדוד ב״ב בקר׳ נעקראלאגען ארוכים לא נוכל לקבל, לה׳ נא״ד הומערין חסרים אצלנו, לה׳ ה-מ׳ למה לא יחתום שמו, למ""א ש״מ בלי חתימת הרב לא נקבל."
021-HZF-1880-01-06-001-60377_toc_19,, הרוצה לכתוב אלי יכתוב ע״פ אדרעססע S. Slonimski in Warschar Muranowska )Breite Mila( No 24. З. Слонинскiй г. Варшава Мурановская № 24 9б והאוניברסיטא ר
021-HZF-1880-01-06-001-60377_toc_20,, .Дозволено Пензуроiо. Варшава 25 Пекабря 1879 г. ie Redaction die Redaction die  Редакторъ-издателъ Л. MCII.
