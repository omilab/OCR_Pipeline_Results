article_id,headline,text
021-HZF-1879-06-10-001-60145_toc_1,," נ ברוססיא ופולין. השולח במוקדם לשנה 5 רו""כ. א לחצי שנה, 2.75 רו״כ. ה לרבע שנה 1.50 רו״כ.   ביתר הארצות 20 פראנק.  באמעריקא 5 דאללאר. A"
021-HZF-1879-06-10-001-60145_toc_2,, אסט כ מחירו באשכנז:  14 רייכם מארק לשנה. בעסטריך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. .
021-HZF-1879-06-10-001-60145_toc_3,"מכתב עתי משמיע חדשות ישרוץ , מכל הדבריםע..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1879-06-10-001-60145_toc_4,תוכן הענינים.," תוכן הענינים. דברי הימים, מלמודיעך ידיעות העולם והטבע. פעולת המאגנעטיזמנס בגוף היצורים החיים מאת יצחק אייזיק עטקין. שרידי בעלי החיים מאת נחמיה דוב האפפמאן. חדשות שונות. ע״ד תמונת הכלים אצל הקדמונים מאת צבי הירש יפה. הודעות. שאלות ותשובות."
021-HZF-1879-06-10-001-60145_toc_5,דברי הימים," דברי הימים עוד לא עברו שבועיים, מעת אשר כל מכה״ע באייראפא הריעו פה אחד את בשורת השלום בקול גדול, ויחליטו לאמר כי כל המעקשים אשר נחו על שדי הדיפלאמאטיא כבר הושמו למישור, וכל דבר מדיני יבא מעתה אל מקומו בשלום; והנה פתאום מכשולים חדשים הציצו על שדי הענינים המדינים הדיפלאמאטיא אמנם עשתה בימים האחרונים את אשר ביכלתה, בזרוע עוזה הפיצה את פרוד הדעות מבין ממשלות אייראפא, ותמסוך בהן רוח אחד לפעול כאיש אחד חברים לטובת הטראקטאט הברליני, ותגיע את לב ממשלת תוגרמא וממלכת בולגאריען להעתר גם הן אל חפץ הטראקטאט ההוא; אפס כי בכל זאת לא צלחה לה עוד לשים מתג ורסן באף הבולגארים יושבי רומעליען המזרחית, ההולכים בשרירות לבם הסוער מבלי להטות אוזן לקול יועציה הטובים; ושאלת המחוז ההוא, אשר היתה מאז לאבן נגף אל פתרון השאלה המזרחית עוד עד היום לא זזה ממקומה. על הצעד הראשון אשר נעשה ברו- מעליען המזרחית על פי מצות ספר הברית הברליני, כבר הראו יושביה את מרים ואת קשיות ערפם, ויתיצבו בחוזק יד נגד משפט וזכות הסולטאן אשר הנחיל לו הטראקטאט ההוא בנוגע אל דברים רבים; ה׳ אלעקא פאשא אשר בא שמה במצות הסולטאן לבוש במצנפת הישמעאלים הקדושה בעיניהם, כאשר כבר הודענו בגומר הקודם, נאלץ על פי הפצרת העם להסיר את המצנפת ההיא ולשים על ראשו כובע שער כאשר ילבשו הבולגארים; דגל תוגרמא, אשר נשא ה׳ אלעקא פאשא בפהי- ליפאפאל ביום בואו התנוסס אך רגעים אחדים ויטמן תיכף מפני חמת העם, גם כלי התותח נאלמו דומיה על פי חפץ הבולגארים ולא השמיעו את קולם לכבוד היום ההוא. לבד מזאת, הנה נגד ה׳ וויטאליס, אשר נפקד מטעם הסולטאן לשר חיל המדינה (מיליץ) ברומעליען, יתיצבו יושבי המחוז ההוא בכל עוז ולא יאבו לתת את המשרה ההיא על שכמו אמנם האי רצון הזה אשר ירחשו הרומעלים לה׳ וויטאליס, כבר הכה שורש בלבם עוד בטרם אשר בא ה׳ אלעקא פאשא לפהיליפאפאל, כי עוד בשמונה עשר לחדש העבר, כאשר אך באה השמועה אל העיר ההיא, כי הגענעראל וויטאליס נפקד לשר צבא חיל המדינה על מקום ה׳ קיעסאקאוו, וכאשר בעקב הדבר הזה קרא הנסיך דאנדוקאוו את ה׳ קיעסאקאוו לעזוב את משמרת עבודתו ולבא לסאפיע, חיש מהר קראו הרומעלים עצרה בערב היום ההוא וביום המחרת בבית מדרש הבולגארים, ויגמרו אומר להגיש כתב מחאה נגד הדבר הזה אל הגענעראל סטאליפין, ולולא ראש הכהנים (עקזארך) ועוד איזה נכבדי הבולגארים, אשר נכנסו אז בעובי הקורה ויתאמצו לשכך את חמת העם, אז מי יודע אם לא בא הדבר לידי שפיכת דמים. אבל בכל זאת, הנה איזה ימים אחרי כן כבר שקטה המהומה, וכבר נדמה למראה עין כי הרומעלים התרפסו את ה׳ וויטאליס ויכרתו עמו ברית שלום, באשר בעשרים ואחד לחדש ההוא, כאשר בא הגענעראל אברוטשאוו במלאכות הוד הקיסר רוססיא לפהיליפאפאל. קרא אליו את ראש הכהנים ואת שאר נכבדי הבולגארים. וידבר באזניהם דברים נמרצים לאמר, כי כל עמלם אשר יעמלו לבטל את מנוי הגענעראל וויטאלים לשר צבא חיל המדינה, יעלה בתהו ולא ישא פרי, יען חפץ ורצון אדונו קיסר רוססיא הוא להחזיק במעוז הטראקטאט הברליני; ואחרי הדברים הנמרצים האלה, אשר נדברו בפני ה׳ וויטאלים, הקרוא גם הוא אל האספה, עמד ראש הכהנים על רגליו וישאל מאת ה׳ וויטאלים לאמר לו: אם הוא היה האיש, אשר קרא את פקידי חיל הטורקים לבא ולשרת בצבא חיל הרומעלים; אם הוא קרא את המושלמנים לעבוד בצבא ההוא, ואם הוא בקש מאת ה׳ רעיף פאשא לשלוח פקידי חיל תוגרמא למען השקט את רוח המרד אשר נתעורר בין המושלמנים בפלך טאטארבאזאר? על כל השאלות האלה ענה וויטאליס לאמר כי לא הוא עשה את הדברים ההם, ורק הגענעראל סטאליפין; וגם סטאליפין בעצמו, אשר היה גם הוא מיושבי האספה ההיא, קים את דבריו, ויאמר: כי עשה זאת למען מלאות את דברי הטראקטאט הברליני ולמען העמיד את השלום על תלו, ואחרי התשובה הזאת בקשו הקרואים מאת ה׳ וויטאליס סליחה על שגגתם, וכפי הידיעה אשר באה אז מפהיליפאפאל, התרפסו אתו ויבאו עמו בעצה אחת בנוגע אל מנוי פקידי החיל והזאנדארמעריא, והדבר הזה אמנה נתן מקום אל מכ״ע להחליט, כי גם השאלה הזאת נפתרה מכל וכל על דרך הפריזה על המדה, לא נוכל לדעת על נכון, אבל איך שיהיה, הנה עתה חלף הפשר ההוא כלא היה, והרומעלים יקשו עוד הפעם את ערפם למאן בה׳ וויטאלים, ובפעם הזאת גמרו אומר לעמוד על דעתם, ויעבור עליהם מה. לבד מזאת, יאבו עתה הרומעלים לתת משרה גבוה ונכבדה על שכם אחד מראשי הכת השואפת לאחד את רומעליען אל ממלכת בולגאריען החדשה למורת רוח הטראקטאט הברליני, לא יפלא אפוא, כי כל הדברים האלה, המוכיחים את ממשלת תוגרמא לדעת ולהבין כי כבר אבדה את כחה וזכותה גם בהמחוזות אשר נשארו לה על פי ספר הברית הברליני העירו את חמת הממשלה ההיא עד מרום קצה. אבל מה תוכל תוגרמא לעשות? הלא על פי ספר הברית ההוא ידיה אסורות מבלי אשר תוכל לעשות דבר גדול או קטן ברומעליען המזרחית בלתי רשיון ממשלות אייראפא, ולכן הדבר האחד אשר תוכל עשות, הוא רק להגיש את משפטה לפני הממשלות ההן ולבקש מאתן כי תעמודנה לעזרתה, כאשר עשתה זה פעמים רבות, ובאמת כפי הידיעות אשר באו בימים האלה מלאנדאן ומקאנסטאנטי- נאפאל. הגישה ממשלת תוגרמא זה לא כביר נאטא אל הממשלות האלה, אשר בה תזעק חמס על יושבי רומעליען המחללים את כבודה, ותבקש מאתן להכניס את עצמן בעובי הקורה ולאכוף על הסודרים ההם ביד חזקה לקבל עליהם את ממשלתה כפי משפט הטראקטאט הברליני. אולם אם תטנה ממשלות אייראפא אזן לקול צעקתה זאת, בזה יסתפקו מכה״ע מאד, באשר הממשלות ההן ובפרט ממשלת רוססיא כבר עשו לטובת תוגרמא את כל אשר ביכלתן, בהזהירן את יושבי בולגאריען ורומעליען פעמים ושלש לשמור את חקי הטראקטאט הברליני בכלל, ולצאת לנגד יושבי המחוזות האלה בחרב שלופה בעד כל פרט ופרט מן החקים ההם אשר יגעו בו לרעה, הלא הוא דבר שאי אפשר, ולבד מזאת, הנה כפי הנראה כבר קצה נפש הממשלות ההן בתואנות הרבות והטו״ת אשר ממשלת תוגרמא תביא לפניהן פעם בפעם, וגם ממשלת אנגליא אשר סככה עליה עד כה באברתה, פנתה אליה עתה עודף; ומכה״ע טימם ידבר לצון ומהתלות על מקרה המצנפת והכובע של ה׳ אלעקא פאשא, אשר נגע עד נפש ממשלת תוגרמא. ולכן יש ידים להאמין, כי ממשלות אייראפא תאטימנה עתה את אזנן לקול צעקת הממשלה ההיא, ותעזובנה אותה ביד גורלה אם לשבט או לחסד, ואף בידי הרומעלים. החפצים להפר את הברית הברליני ולאחד את ארצם אל ממלכת בול- גאריען החדשה, לא תתמוכנה, והאות, כי צירי רומעליען אשר באו זה לא כביר אל המטרה הזאת לוויען, יצאו משם בפחי נפש, וה׳ אנדראססי לא לבד כי לא אבה לדבר עמם פה אל פה, אבל גם לא קבל מידם את כתב בקשתם, וגם בפעטערסבורג, אשר המה נוסעים שמה כעת. בלי ספק לא ביד המקרה, ותוגרמא תהיה אפוא מוכרחת לכוף את ראשה ולהעתר אל חפץ הרומעלים ובעוד אשר הנהגת הסדר החדש ברומעליען המזרחית תתנהג בכבדות, ומכשולים חדשים יצמחו על כל מדרך כף רגל, הנה ממשלת רוססיא תמלא את חובתה המוטל עליה על פי ספר הברית הברליני בזריזות יתירה מאד, כי כפ הידיעה אשר באה מאדעססא, כבר הביאה האניה „טשיכאטשעוו בשמונה ועשרים לחדש העבר את גדוד חיל הראשון מרומעליען, וליום המחרת בא שמה הגדוד השני, והגענעראל סקאבעלאוו על האניה „רוססיא״ ועוד ארבע אניות עומדות הכן בחוף בורגאס ומחכות על צבא החיל אשר יתאסף שמה מכל עבר, והדבר הזה הוא אות נכון, כי מצב הענינים ברומעליען, אף בי מראהו רע מבתחלה, לא יפריע בכל זאת את שלום וגם שאלת הגריכים קרובה כפי הנראה אל קץ פתרונה באשר כפי ידיעות מכה״ע כבר קבלו ממשלות רוססיא אנגליא ואשכנז לרצון את הצעת ה׳ וואדינגטאן, שר הענינים החיצונים בצרפת, לאכוף על ממשלות תוגרמא ויון ביד חזקה לשים קץ אל הסכסוך אשר ביניהן ולבא אל עמק השוה בנוגע אל הרחבת גבול ארץ יון, ודברי הממשלות ההן בלי ספק יעשו עתה פרי, יען כי גם בלתי זאת כבר נלאו ממשלות תוגרמא ויון לשאת ולסבול את דברי הריבות, ולהביט בקר רוח על דם האנשים אשר ישפך יום יום על שדי הקרב במלחמות הקטנות אשר בין חילי הטורקים והמתקוממים הגריכים על גבול טהעסאליען וממשלת אוסטריא תושיב בימים האלה בצבאות חילה את פלך מיטראוויצי אשר במחוז נאווי-באזאר, כפי ספר הברית אשר כרתה עם ממשלת תוגרמא, ובפעם הזאת לא יביא הדבר הזה, כפי הנראה לידי שפיכת דמים, כאשר היה בעת כבוש באסניע והערצעגאווינא, באשר רב מאד ההבדל בין הכבוש ההוא ובין הכבוש הנוכחי כי בעת אשר אז כבשו העסטרייכים שני מחוזות גדולים, הנה יכבשו עתה אך פלך קטן אשר בו יק שלש ערים: פריבאי, פריעפאליע וביאלאפאליע; ולבד מזאת הנה אז לא נכרת עוד הברית בין ממשלות אוסטריא ותוגרמא, וממשלת תוגרמא אפוא לא לבד כי לא עצרה ביד יושבי באסניען והערצאגעווינא מלהתקומם נגד חילי העסטרייכים, אבל כידוע עוד תמכה בידם בסתר, תחת אשר עתה, אחרי כריתת הברית הזאת, היא מוכרחת על אפה ועל חמתה לשים מתג ורסן באף יושבי מחוז נאווי-באזאר, ולדבר על לבם כי ישבו שקט ושאנן ולא יתקוממו נגד חילי העסטרייכים. ובאמת כפי הידיעה אשר באה זה לא כביר מקאנסטאנטינאפאל. הוציאה ממשלת תוגרמא פקודה גלויה אל יושבי המחוז ההוא לאמר כי האיש אשר יזיד לגעת לרעה בחילי העסטרייכים אשר יבאו שמה, אחת דתו להמית, והפקודה הזאת עשתה פרי, כי זה לא כביר התאספו הארנאוטים בסיעניצי ויגמרו אומר לשים יד לפה ולקבל עליהם את גזרת ממשלתם וממשלת אנגליא לא על חנם שמחה בברית השלום אשר כרתה עם מושל אפגאניסטאן, כי על פי ספר הברית ההוא אשר כבר נחתם בידי ממשלת אנגליא ויאקוב האן בשלשים לחדש העבר, באמת נחלה לה הממשלה ההיא נצחון גדול מאד, אשר שם לה את ארץ אפגאניסטאן כמעט למס עובד תוכן ספר הברית הזה הוא לפי מכה״ע האנגלים: א) כי הברית השלום בין אנגליא ואפגאניסטאן יעמד לדור דורים. ב) כי ממשלת אנגליא תמחול את עון כל האפגאניסטאנים אשר חטאו לה, ולא תשית עליהם עונש על חטאם. ג) כי ממשלת אנגליא מחוייבת מעתה לתת תמיד אל העמיד את עצתה הטובה בנוגע אל הנהגת הענינים החיצונים, ולהגן בעדו נגד אויביו מבחוץ. ד) כי לממשלת אנגליא הרשות להושיב את ציריה בקאבולא, ולבד מזאת לשלוח צירים מיוחדים אל גבול אפגאניסטאן אם תראה בזה צורך שעה, וגם אל העמיד הכח והרשות לשלוח את ציריו לאינדיען. ה) מעבר קהורום פישין וסיבי יתחשבו מעתה אל אדמת אנגליא, ולבד מזאת הרשות לפקידי אנגליא לפקח גם על מעבר קהיבער ומישני כו׳ ממשלת אנגליא תתן אל העמיד את כסף חקו מדי שנה  בשנה סך מאה ועשרים אלף פונט שטערלינג את הגבול החדש בין אדמת אנגליא ואפגאניסטאן תועד קאמיססיע מיוחדה אשר יבחרו להם שני הצדדים וכו׳. תנאי ספר, הברית ההוא כבר החלו לצאת לפעולת ידים, ובעקב הדבר הזה כבר נתנה ממשלת אנגליא צו אל צבאות חילה לעזוב את העיר דזיעללא- לאבאר וסביבותיה. ובצרפת תגבר יד כת הרפובליקנים הממוצעים על כתות הרפובליקנים יושבי השמאל ואוהבי המלוכה, כי על אספת הפארלאמענט אשר היתה בשלשה לחדש הזה נמנו הנבחרים ברוב מנין, 372 נגד 33, וגמרו לבטל את בחירת ה׳ בלאנקי, למודת רוח ה׳ קלעמענס וסייעתו אשר התאמצו בכל עוז לקיים את הבחירה ההיא, והדבר הזה הוא אות נאמן, כי הממשלה הנוכחית עומדת כיום על יסודות חזקים אשר לא ימוטו."
021-HZF-1879-06-10-001-60145_toc_6,מליץ יושר," גרונם, ולפי ראות עינם והלך נפשם ישפטו דבר; מאשר עומדים בראש דעת הקהל ומגיעים אותה לכל אשר תחפוץ היא ללכת. לא לעתים רחוקות תפגשו במ״ע הרוססים כי שני הפכים בנושא אחד"" ילכו שלובי יד, באחת תחזינה עיניכם רעיונות חפשים בנוגע לשאלות המדיניות, ואי סבלנות גמורה בשאלות העקאנאמיות; אהבה וחבה יתירה לההשכלה, וקנאת הדת לבני אמונה אחרת. בדברים אחדים, אם אך תחפצו לבוא עד חקר מ״ע למשל מהיותר גדולים, ונפשכם אותה לדעת לאן פני המ״ע מועדות, הנה אך אז תעלה בידכם להבין בה בינה, אם לא תפנו להביט אל חפצי וצרכי כתה מיוחדת — אשר בטח תדמו כי המו״ל בראשה הוא עומד ומלתם על לשונו, — אך בעין חודרת תבקרו את הרעדאקטאר בעצמו בכבודו ואת מצבו החמרי ועסקיו, אם פעם אחד תוכחו לדעת מי הוא העומד בראש איזה מכ״ע (בארצנו), אז בנקל תוכלו להבין עד היכן מגיע כחו של המ״ע ההוא. אחרי כל אלה, יבין כל איש ישר אשר אך בינת אדם לו, כי במצב כזה אשר אך לפי ראות עיני המו״ל ונטיתו הצדדית יקום דבר מ״ע, הנה האהבה והשנאה העצמית לאנשים פרטים וכן לכל הגוי כולו תמשול בו ממשלה בלתי מוגבלה. המחזה המעציבה הזאת תדאיב עוד יותר את רוחנו, באשר שאלת היהודים נסתבכה ונתבלבלה עד למאד אצלינו, חושך ישופנה ופתרונים אין לה; אי לזאת נחשוב לנכון לדבר דברינו גם אנחנו. — אם נכונן לחקר לבנו ונבוא עד תכלית השנאה השמורה בלבות שני עמים שונים גרי ארץ אחת, הנה נמצא את הסבה לזה באשר בני ארץ מולדת יפחדו פחד מגרי הארץ, פן בכחם כי עז יעלו על עליהם וימוצו לשד אדוני הארץ ואת עצמותיהם פצחו; כמו כן הלא נוכל לשפוט למראה עינינו גם בנוגע לשאלת היהודים. אך באמת לא כן בדם, כי בשום אופן לא נוכל לדמות לזה, ונהפוך הוא, הכח והעוז בידי אזרחי ארצנו וזרוע מושל עמם ובכל זאת ישנאו את העם אשר גם מעבר לגבולי המדינה אין להם אף משענת קנה רצוץ להשען עליו מבלי הבט על כל אלה, הנה רבים וכן שלמים בארצנו יביטו עליהם בשאט נפש ובשנאה כבושה, יבזו וילעגו למו ולחלאת מין האדם ישימום, אך מה הוא פתרון השאלה הזאת. אם נרחיק מאתנו משפטים קדומים ורעיון הבל ונחתור למצוא פתרונם לה, אז עלינו להודות, כי היא תלויה בנו לפותרה ולא בהיהודים, גברר דברינו: התרחקות אזרחי ארצנו שנאתם במדה נפרזה להם, עד כי כמו דוה יזרום הלאה ותועבה היהודים למו, יכריחום אשר בכל מאמצי נפשם ומאדם שתדלו לקנות לב העם אליהם, ולהכבד על פני אחיהם האזרחים אף בכבוד מדומה כבוד חיצוני; אך במה זה אפוא יכולים להשיג את הכבוד המדומה הזה? — נדמה כי לא יקשה עלינו להשיב על השאלה הזאת ידברו נא את אשר יחפצו ככל העולה על רוחם — בדבר הרחבת מצב המוסרי לטוב בין אזרחינו, יאמרו נא כי כולם אנשי מדות המה, בכל זאת לא נוכל להכחיש, כי האליל הגדול אשר אליו נכרעה כולנו ברך, הוא הזהב; האליל הזה יכריחנו להשתחוות להאיש, אשר עברנו על פניו אף בלא כפיפת קומה לו לא היו אמתחותיו מלאים זהב. האליל הזה יגיענו לשבח ולפאר ביראת הכבוד, להוקיר את האיש אשר אין בו לא חכמה והשכלה, לא דעת ותבונה. דברים אחדים, הכסף הוא רוח החיה באופני התבל. אשר יגיענו לכבד - לכל הפחות - בכבוד מדומה את אלה אשר אינם כראים והגונים לכך, ואם כה, למה זה נתפלא אם היהודים, אשר זה מאות בשנים נוכחו לדעת כי סוגר לפניהם שערי ארצנו, ישתדלו להרים את כבודם המדומה. במה זה אפוא נוכל להאשימם, אשאלכם! — אם בכל מאודם יחתרו להשיב להם את כבודם — באשר הם אדם — כי גלה מהם. אכן אחרי כל אלה הנה נוכל להראות במופתים נאמנים, כי ברק הזהב לא יעור את עיניהם כאשר יאמרו שונאיהם, וע כל צעד וצעד בדרכי היהודים נפגוש, כי אם ירגיש היהודי בנפשו, כי יעלה ויגיע לשם „הכבוד"" במצבו המוסרי בתוך עמו אשר הוא יושב, אז קל מהרה יתאמץ להתקין את עצמו לכך, מבלי הבט על מצבו החומרי אשר לא יוטב מאומה מזה; ובאמת נראה כי היהודים ידגלו בשם ההשכלה, ובכל מליץ יושר רגילים אנחנו לשמוע בכל עת מפי מן הסופרים מנדינו, כי היהודים יפשטו את עוד עם הארץ מעליהם בכחם כי עז; לעלוקות המוצצות דמי אדם ישימום ולהלאת מין האדם יתנום. את הדברים האלה נשמע כפעם בפעם מפורש יוצא מפי המחרפים מערכות ישראל, אשר בשם „עת החדשה"" יתימרו ודגלה עליהם אהבה; ובנפש נאנחה נעבור בדומיה על פני מאמרים כאלה המלאים במ״ע הרוססים כמים לים מכסים, נשמע מוסר כלמתנו ואנחנו מחשים ובזה אמנם נתן פתחון פה למקטריגינו להמטיר עלינו חרופים וגדופים עד אין קץ. אמנם כן, קול דממה דקה ישמע במחנה העברים, וזעיר שם זעיר שם נפגוש במכ״ע העברים מאמרים המהפכים בזכותנו ומראים לדעת כי אין נכונה בפי אויבינו נשאט נפש. אך מה יועילו מאמרים הכתובים עברית? האם יפקחו את עיני עם הארץ לראות כי לשוא יתעבר בנו מו״ל „עת החדשה"" וחבריו על לא דבר? האם לא יזרו כל דבריהם היקרים ונכוחים לרוח? כי למי יורו דעה ואת מי יבינו שמועה. האם לאחיהם העברים אשר בעינים זולגות דמעות יקראו את דבריהם הנעלים? האם ידעו עם הארץ כי המליץ בינותם, חמשים לאל את כל דברי שונאינו הנפתלים? האם נוכחו לדעת המקטרגים הרבים כי הסניגור עומד וצווה עליהם ככרוכיא בשפת עברית? מי מקוראי עברית לא יתענג על המאמר „שאלת היהודים"" להחכם המפואר יהל״ל, אשר בקול יקרא דבריו המפכים ממעין טהור, מאהבתו הנאמנה לעמנו; אך האם יש שומע להם מאת עם הארץ? לא באלה נשרש שורש פורה ראש ולענה מלב אלה אשר במשפטים קדומים ישפטו בדבר אחינו. אך מה פחד ורחב לבנו לראות כי גם בין אלפי מקטרגים נמצא גם מליץ יושר אחד מעם הרוססים, להגיד להיהודים ישרם, ובדברים כנים יראה לדעת כי כל המ״ע הרוססים שגו ברואה, זקו פליליה. נפשנו תגל לשמוע כי איש נודע לשם בספרות הרוססית ה׳ טרובניקאוו מו״ל „הבירזעוואיא גאזעטא"" והטעלעגראף (מלפנים רעדאקטאר הבירז. וויעד.) ישים לאל את כל דבר שונאינו, ברוח בקורת נאמנה. דבריו אמנם יקרים לנו, ולה למותר אחשוב להעתיקם לפני קהל קוראי „הצפירה"" הנכבדים אשר לא קראו את המאמר היקר במ״ע Teлerpagъ (גומר 412) אשר פי המו״ל יקבנו בשם Bapeickiя вonpocъ (שאלת היהודים) הלא כה דבריו שם. „מדי נדבר ע״ד שאלת היהודים לא נוכל לכחד, כי לשקר עשו עט סופרינו בהשאלה הנכבדה הזאת; לזה יודו כמו אלה הנוטים לאי האחדות, או יותר ברור לשנאה כבושה לעם ישראל. כן אלה אשר כה הכתה האמת שורש בלבבם עמוק עמוק, עד כי יבושו בשער וכלמה תכסה פניהם לשנוא את אחיהם העברים, אך יען אשר ממי אמונה אחרת יצאו; בפה מלא, כי שקר דוברים אלה החפצים לפתור את שאלת היהודים על נקלה לרעתם. כשאנחנו לעצמנו נחשוב, כי גם היהודים בעצמם בהתרחקם מן יתר העמים אזרחי הארץ, יסבו אשר שאלת היהודים לא תטע על שדי ארצנו נטעי נעמנים; לא נכחיש אמנם כי יש לאל ידי הספרות לעשות הרבה בנוגע להשאלה הגדולה הזאת, ובאמת יכולים המה מכ״ע הרוססים לברר וללבן את השאלה הזאת, ולהסיר מעל דרך חיינו את האבני נגף וצורי מכשול, ואת הקיר המבדיל בין אזרחי הארץ ובין היהודים; אך למורת רוחנו לא ימלאו את חובתם הקדושה באמת ותמים, ולא יחפצו לפתור אותה אף כמלוא נימא. הנסבה הראשית לזאת היא: כי מכ״ע הרוססים היומיים, גם היותר גדולים — הנם יותר מ״ע אשר רוח המו״ל מדבר מתוך בתי הלמודים אשר הרשות נתן להם ללמוד במו, נמצא לא מעט יהודים, ומספרם ילך הלוך וגדול מדי שנה בשנה"" „אחרי כל הדברים האלה הנאמרים באמת וצדק לצחוק יהיה לנו להוציא משפט מעוקל; כי היהודים ימוצו את לשד אדוני הארץ יתר על אחיהם האזרחים, לו לא כרעו ברך גם אחינו לאליל הזהב, לו היתה בכח הספרות, חרושת המעשה והחכמה, להפיח רגשי השכלה נאמנה, לא אך בין המלומדים המצויינים שבנו אשר מעט מזער המה, כי גם בין המון העם בעלי הכסף אשר למורת רוחנו אליהם נשתחוה כעת; כי אז גם היהודים כמו בכל ארצות אייראפא הנאורות לא אחרו את המועד מלהשכיל ולהטיב, כי אז בטח לא היו האחרונים אשר החליפו את אליל הזהב בדברים יותר נחוצים העומדים ברומו של עולם, ההשכלה הנאמנה, ובאמונה עבדו גם הם במקדש הדעת וההשכלה למען התכלית הנרצה לאושר מין האנושי אז היהודים בכשרונותיהם הנפלאות אשר חלקה להם הטבע בקו, ואשר למדם המקרה והנסיון לדעת, בטח הביאו ברכה ומרפא בכנפיהם לארצנו הברוכה בעבודתם הנאמנה. אך דעת הקהל בארצנו, לדאבון לב כל איש אוהב אמת, תחזיק גם עתה עוד במשפטים קדומים ורעיונות כוזבות, היא לא תחפוץ להבין אשר בכל מדינה ומדינה נמצאים יהודים כאלה אשר ראויה היא להם. דעת הקהל בארצנו לא תאמין בכחה ובעוצם ידה לסחור את הארץ ולשבוע מטובה, ולזאת תשים מחסה לה בצל החוקים המגבילים את חיי היהודים . דעת הקהל תשכח כרגע את העקרים הגדולים ואת החובות הקדושות של כל אדם באשר הוא אדם, מאיזה אמונה שיהיה, זלזאת תבקש להפריד בין הדבקים ולהרחיק בזרוע את הראויים לקרב, האם בזה לא נראה עין בעין כי חסרי אונים הננו ללכת שלובי יד ואחוזי זרוע עם כל בני האמונות השונות למען השג את המטרה הגדולה, האושר! — דעת הקהל תפחד פחד שוא, פן ירדו אכרינו בשפל המדרגה בגלל העקספלאאטאציא של היהודים; אך האם לא לצחוק תהיה לנו מגורת שוא כזה — כל עוד אשר האכרים בחושך יתהלכון וההשכלה לא תאיר להם את דרך החיים, תברא לה תמיד עקספלואטארים , והעד: כי במקום אשר אין שם יהודים, יפשטו בעלי האגרופין את עוד האכרים מעליהם.. מי מהם טוב יותר לפנינו, אך אל אלהים יודע״ הדברים האלה היוצאים מפי איש נודע בשם בספרות הרוססית עד למדי מו״ל שני מ״ע גדולים, יוכיחו לדעת כי אין נכונה בפי האומרים: כי לשוא נתאמץ להראות צדקתנו בעט סופרים, כי גם אנחנו בנים נאמנים הננו לארץ מולדתנו ולמלכנו יר""ה, אחרי כי ערלה אוזן שונאינו משמוע: כי אמנם לא כן הוא, ובאמת „יש לאל ידי הספרות לעשות הרבה בנוגע לשאלת היהודים״, כאשר יאמר המו״ל הנ״ל. הן רבות פעלה הספרות בחיי כל עם ועם, ותעורר את האהבה לההשכלה גם בלב יושבי חושך וצלמות אשר לא נגה עליהם אור החכמה, ותפיח בקרב לב העם רגשות נעלות לכל דבר טוב ומועיל; ולזאת הלא די כח לה להגיע גם את דעת הקהל בנוגע לשאלת האוהב עמו היהודים. וויען י""ב סיון. ביום א׳ שבוע זו בהתאסף יחד ראשי ועד חבורת ישראל הכללית (איזראעליטישע אלליאנץ) פה ווינא הביע ראש החברה האדון יוסף ווערטהיימער מפעולת החברה הרוממה, כי עלתה למעלה במספר שתי מאות חברים בשנה זו, וכי רבות עשתה ופעלה לטובת שווי הזכיות לבני ישראל באריענט. מספר החברים עתה 552 אחרי כן השמיע אחד מבעלי הועד את דעתו למנוע משלוח הכסף לארץ ישראל והנדבות ירימו לחברת כל ישראל חברים. אולם האדון קוראנדא בטל הצעתו באמרו: כי לא נכון הוא לחדול מלתמוך בידי אחינו בני ישראל בארץ הקדושה באשר עניים מרודים המה היורש עצר רודאלף בנו של אדוננו הקיסר יר״ה, נסע עתה מגיבראלטאר לעיר טאנגיר אשר באפריקא הצפונית מכתבי עתים היוצאים לאור פה יספרו כי זה הוא השני מצאצאי בית האבסבורג אשר הציג כף רגלו על אדמת אפריקא, הראשון היה הקיסר קארל החמישי אשר הלך ונסע שמה משנת 1535 עד שנת 1541, אולם טרם בואו לחוף ערי אלגיעריען שב לארצו. בפי היהודים גרי ארץ אלגיער יש הגדה המספרת כי מושל הארץ ההוא (בייא) בשמעו מביאת הקיסר נפל פחדו עליו, וימהר לקרוא את הרב ר׳ שמעון בר צמח (צדוק), ויצו עליו להשתדל בכחו הנפלא להניא את הקיסר מלבא שמה, הרב שמע לדבריו, וישלך אל תוך הים קמיע כתוב עליה דברים כמוסים, ועד מהרה הים הלך וסוער ולא נח מזעפו עד אשר נלחץ הקיסר לשוב אחור (?1) עוד לא חדל רוגז, חמת שופטי ושוטרי העיר עלי בעלי נשך ולוקחי תרבית עוד לא שככה. ועוד ידם נטויה כמקדם להרחיק חרולים וקמשונים מגן ישראל, ולהסיר אבן נגף מדרך עמינו לבל יהיו למכשול ולפוקה לחברה האנושית, וזה לפני ימים אחדים נתן מחדש פקודה נמרצה לכמה מבעלי נשך לעזוב עיר וויען. ואם כי רבים וכן שלמים יתנו לפעל השופטים צדק ולכח ידם אמונה, גם דברי הרב הדרשן המהולל דר׳ יעללינעק מצאו מסלות בלבב השומעים בעת הטיפו מוסר לאלה מלוי ברבית; אמנם לגודל דאבון לבנו זה חולי רע באופל יהלוך, כי רבים מגדולי ומרומי העם עשו חוזה עם מוצצי דם נקיים האלה, יביעו ידברו עתק וירגנו באהליהם על דת הצדק הנתנה משופטי העיר להרחיק את בעלי הגשך מבינינו, ולא יבושו; גם על הרב דר. יעללינעק האוהב כל מין אנושי והשומר את כבוד ישראל תמיד השליכו שקוצים אין מספר, והרהיבו בנפשם לשלוח אליו מכתבי פלסתר, ודמו בלבבם כי בזאת ירך לבב האיש הנעלה הזה וירפה ממעשיו. אולם הוא לא ישעה לדברי אלה ולא יפנה אל רהבים ושטי כזב, ועודנו מחזיק בתומתו כמאז לערוץ ולנתוץ ברוח פיו עצת מרעים ערו ערו עד היסוד בה. ואם נשים מבטנו לימות קדם ונזכור הנשכחות מימים עברו, עת בני ישראל סרו מדרך הישר לעשות להם אלהי זהב, ויקהל העם על אהרן וכו׳, נראה נשכילה כי בהקהל המון העם על אהרן יעללינעק, הנה כמשה בראותו את העם פרוע לשמצה עלתה חמתו עד להשחית שלשת אלפי איש בלי חמלה; כן גם הוא כצופה נאמן לאנשי סגולתו ותפארתו, ברוח שפתיו הרם ולא חמל בלי שום משוא פנים, ובבטונו ירה חצי אלגביש עלי עושי עגל הזהב, הצוברים הון באין יושר, ולהזהיר אלה העובדים בזעת אפם לכלכל את ביתם בכבוד לבל יפלו בידי לוקחי תרבית, כי רבים חללים הנשך הפיל ועצומים כל הרוגיו כל איש אוהב עמו וכל מין האדם תוחלתו אמיצה, כי אלה האנשים אשר שלחו ידם לבוז חיל זרים לא במשפט, יתחרטו על מעשיהם הנתעבים, ותפקחנה עיניהם הטוחות, יראו ישכילו ויוסדו כי עושק בידם, ויזנחו דרכם לאסוף הון רב בלי עמל ויגיעה, ויבחרו להם הדרך הטוב, ואך באמונה וביושר ישראל יצחק ווייסמאן ישנה ויעשה חיל"
021-HZF-1879-06-10-001-60145_toc_7, ידיעות העולם והטבע.,"  ידיעות העולם והטבע.  פעולת המאגנעטיזמוס בגוף היצורים החיים במכה״ע Journal des Debats הובאו זה לא כביר ידיעות יקרות ונכבדות מאד, אשר הודיע הח׳ אגרי פארוויל, על דבר חזיונות המאגנעטיזמוס וההיפנאָטיזמוס. ואנחנו מצאנו לנכון להביאם גם לפני קוראי הצפירה הנה הרעה ע״ד פעולת המאגנעטיזמוס בגוף בעלי החיים, אשר גרשוה בשנת 1848 מבית מדרש החכמות אשר בצרפת, ולא נתנוה להסתפח בנחלת המדעים, תשוב עתה לאט לאט בצעדי און אל גבול המדעים. אחד החוקרים הגדולים והמפורסמים מאד, דר׳ שארקאָ, יעריך זה ימים רבים נסיונות ובחינות שונות בבית החולים Salpotriere, אשר תגלינה לעינינו כמו חזיונות מאגנעטיים והיפנאטיים הדר׳ שארקא, ברצותו, יביא את האנשים המוכים בחליי הנופלים (איסטערא-עפילעפסיא) אל  מצב הקאטאלעפסיא (אבדן ההרגשה והגוף מקבל כל מיני התנועות שנתן לו ויעמוד בהם בכל מצב שנרצה) או הסאמ- אבוליזמוס (מצב מוכי הירח), אם ע״י פעולת אור חזק הסובב במהירות גדולה תוך מראה מלוטש למול עיני החולה, אשר אז ירעיש וריד הראות שבעין את כל חלקי המוח בפנים, מקור ההרגשה והתנועה לכל אברי הגוף, או גם ע״י קולות המוזיקא חזקים אשר דרך וריד השמע מזרעזעים חלקי המוח ומשנים את פעולתם על כל הגוף, הבה נעבור נא מזה ונבואה .Salpetriere אל בית החולים  הנה שמה יושבת אשה חולה ולפניה יאיר אור בהיר מזהיר ומבריק מאד, למשל, אור דראממונד עיני החולה לנוכח האור יביטו וכל חצי מבטיה אליו יכוננו ולא יסורו ממנו משך זמן מה. כעבור רגעים אחדים, לפעמים אחרי יחלופו אך שלשה רגעים, ולפעמים גם כהרף עין, יאבדו להחולה כל חושיה והרגשותיה; ממקומה לא תמוש ולא תגיע אף רגע יד או רגל, עיניה תפקחנה ותרחבנה במאד, במלה אחת — הנה היא לפנינו כנציב שיש. יש לאל ידינו לשאת ולהעביר את החולה ממקום למקום, לדקור בבשרה ולהכותה מבלי אשר יגלו על פניה אותות כאב וצער, אברי גיוה לא יאבדו את סגולתם להכפף כבמצב ההתפעלות, וגם ישמרו את מצבם הקודם ולא ישנו את מקומם. החולה תוכל להשאר אז באיזה ממצבי הגוף (פאָזע) זמן מה במצב אחד. באופן אשר בהיותה במעמד ההתפעלות לא יכלה להשאר בפאזע כזאת אף רגעים אחדים. לפי הנראה אין לה עוד כל עסק עם העולם החיצוני וכל יחס וקישור בינה ובין הדברים המקיפים אותה חדלו ונשבת לגמרי, לשוא ננסה דבר אליה, לריק נתאמץ להוציא מפיה מענה על שאלותינו, כי נשחית דברינו על אזן לא שומעת, כי אטמו אזניה משמוע, לא תדע ולא תבין מאומה, וע״כ לא תשיב דבר אלינו, ונפלא מאד הדבר אשר לפי תנועת ומצב אברי גופה ישתנה מראה פניה. כה למשל, אם אברי גיוה ינוחו כבמצב תוגה (טראגעדיא), אז נראה כמו עננה הרת עצב ויגון תשכון על פניה; ואם נחבר ידי החולה ויחבקו זא״ז כמו בעת התפלה, אז הכרת פניה תענה בה כי תשפוך שיחה לפני אל, רק קולה לא ישמע וגם שפתיה לא נעות.  מצב הקאטאלעפסיא ימשך כל עת אשר קרני האור יכו על עוד הרשת אשר בעיני החולה, אולם אם לפתע פתאום יכסו את פני החולה במסכה (מאסקע) אז ישבת מצב הקא- טאלעפסיא כהרף עין, ויניח מקום למצב אחר השונה לגמרי מן הראשון. המצב הזה הוא קרוב אל המצב הנקרא בשם „סאמ- נאבוליזמוס"". הדר׳ שארקא יכנהו בשם „לעטארגיא״, עדי אשר ימצא לו שם נאות ונכון יותר  מצב הלעטארגיא יבוא תיכף אחרי השבתת פעולת האור, וע״כ אם ברגע ההוא החולה עומדת, תפול כהרף עין לארץ, את ראשה תשליך לאחור, צוארה יתארך מאד, עיניה תסגרנה וקול נשימות חזקות ישמע, אז יגלו חזיונות יקרים ונפלאים מאד בשטת העורקים (מוסקעלן סיסטעם) דיה ללחיצה קלה או חכוך קל להרעיד ולזעזע במאד את העורק שתחת העור ותיכף יתכווץ ויתקצר כמו ע״י פעולת העלעקטריציטאָט, ועוד חזיונות נפלאים כאלה. והנה כל אלה יתיחסו אל החזיונות המתגלים במצב העדר כל ההרגשות לגמרי; עתה נביטה נא ונתבונן אל החזיונות אשר יתגלו במצב הסאמנאבוליזמוס. אם נקרא אל החולה בקול גדול, אז תקום ותלך אל האיש הקורא לה, והוא יוכל לצוותה בקול נגיד ומצוה לעמוד על ברכיה, לשבת, לתפור או לכתוב, היא לא תמרה את פיו ותעשה ככל אשר יצווה, כמו שפחה שבויה תכנע לפני כל, ותמלא את כל אשר ינטלו עליה בעינים סגורות, וכל מעשיה תעשה באופן נעלה מאד כמו במצב ההתפעלות, לפעמים תשיב על השאלות אשר ישאלוה בהשכל ודעת מאד, אשר לא תוכל להשיב כזאת במצב היקיצה. למען שום קץ לכל החזיונות האלה, די לפחת בפני החולה, אז יצא הקצף על דל שפתיה והחולה תקיץ משנתה העמוקה, מבלי זכור אף מאומה מכל אשר עבר עליה בעת השינה. הנה ראה ראינו כי בהרחק האור מן החולה יולד מצב הלעטארגיא, ואם נגביה את עפעפי עיני החולה ונביא את עוד הרשת תחת פעולת קרני האור, אז ישבת ויחלוף מצב  הלעטארגיא ועל מקומו יבוא הקאטאלעפסיא, לפי זה הדב תלוי ברצון המעריך את הנסיונות להביא את החולה על מצ הקאטאלעפסיא או הלעטארגיא, ה׳ רעקורטי, תלמיד הח׳ שארקא, יעריך את הבחינות ההן באופן כזה: הוא יסגיר בידו אחת מעיני החולה, למשל, הימנית, ואז יבוא הצד הימיני של החולה למצב הקאטאלעפסיא, בעוד אשר הצד השמאלי ישאר במצב הלעטארגיא. התכווצות העורקים אשר תהיינה אצל החולה בעת שינת הלעטארגיא, תחדלנה מיד כמעט יפיחו בפני החולה. אולם אם תחת להקיץ את החולה הנמצא במצב הלעטארגיא, יביאוהו אל מצב הקאטאלעפסיא, אז תמשך פעולת ההתכווצות כל משך המצב האחרון. בעזר נסיונות אחרים יקרים ונכבדים מאד הוכיח הדר׳ שארקא, בלי כל ספק עוד כי אבן השואבת תפעול פעולה רבה על חזיונות העדר החושים והתכווצות העורקים, ע״י אבני המאגנעט וכ״כ לוחות של מתכת ישתנה לגמרי כשרון ההרגשה ויוכל לעבור מצד אל צד בגוף החולה, וכן גם הפרעות בחוש הראות, אשר תלוינה תמיד אל מיני המחלות האלה, תוכלנה להשתנות בתכונתן הרבה ע״י פעולת המאגנעטען או לוחות המתכת. החולים במחלת האיסטערא עפילעפסיא יאבדו את הכשרון להכיר את הצבעים בצד המוכה בהמחלה. כל גשם יראה לעיניו רק במראה האפר, ראשונה יעלם מעיניו צבע הפיאָלעט, אחריו הירוק כרתי התכלת, הירוק (געלב) ולאחרונה גם צבע האדום. אכן ע״י פעולת המאגנעט תחל העין המוכה בחלי להכיר לאט לאט את צבע האדום, אולם העין הבריאה תאבד את הכשרון להכיר איזה צבעים. כן גם התכווצות העורקים, אשר תקרה בעת תנסך התרדמה על החולה, נוכל להעביר מחלק אחד אל השני בגוף החולה ע״י פעולת המאגנעט האמנם נפלאים החזיונות האלה מאד.  מצב הקאטאלעפסיא אשר הובאו אליו החולים אשר בבית בעזר קרני אור מזהירים ומבריקים מאד. הנה דומה אל חזיונות ההיפנאטיזמוס אשר הורונו החכמים: ברעד בראק, לאסעג, מעסנע, ועוד אחרים, השקפות הדר׳ שארקא החדשות תהיינה למחלקה נכבדה ויקרה מאד בחכמת ידיעת התחלואים (פאטאלאגיא), באשר נוכחו לדעת אל נכון כי חזיונות ההיפנאטיזמוס יתגלו, לא רק אצל בני האדם, כי אם גם ביתר בעלי החיים. מודעת זאת כי נקל להביא תרנגול או תרנגולת אל מצב הקרוב מאד למצב הקאטאלעפסיא, אם רק ורשמו לפני עיני העופות האלה קו לבן בנתר על הארץ. זה לא כביר העריך הח׳ פרעייער בגערמאניע נסיונות כאלה על עופות ובע״ח שונים וצלחה בידו, הח׳ שארקא חקר גם על פעולת אור העלעקטרי על תרנגול. התרנגול הוכה מיד במחלת הקאטאלעפסיא, אפס כי בעקבותיה לא באה הלעטארגיא כמו אצל החולים אשר בבית Selpetriere. והנה, לפי האמור עד כה, יש מקום לטעות ולחשוב כי החזיונות המוזרים והנפלאים האלה יולדו, בלי תפונה, רק ע״י התפשטות קרני האור, או, כאשר יקרה על הרוב במצב ההיפנאטיזמוס, ע״י אשר תמצאנה עיני החולה משך זמן רב במצב אחד ידוע. אולם באמת לא כן הדבר, כי יש לאל ידנו ליישן חולי האיסטערא- עפילעפסיא גם מבלי פעולת האור, יען הקאטאלעפסיא תולד גם בעזר קול נגוני. הדר׳ שארקא יושיב שנים מחוליו על כלי שיר ידוע אשר ווליד 64 זעזועים בזמן זעקונדע אחת, והיה כאשר תצא פעולת הכלי למענהו, יפלו החולים אחרי עבור רגעים אחדים במצב הקאטאלעפסיא; וכאשר הזעזועים יחדלו וישבתו ישוב כל אחד מהחולים ממצב הקאטאלעפסיא אל מצב הלעטארגיא, ואז יגלו ויראו לעינינו החזיונות אשר ראינום תחת פעולת האור, בכלל נראה כי הקול והאור פעולה אחת להם. ונוכל לגזור אומר, כי כל שנוי פתאומי בשטת העצבים (גערפען סיסטעם) של החולה יובילהו, בלי אמצעי, ממצב הקאטא- לעפסיא אל מצב הלעטארגיא. אחרי ישבתו זעזועי הקולות משך עוד מצב הקאטאלעפסיא עד העת אשר איזו פעולה אחרת ורושם חדש ישים קץ לה. אמנם, לעתים לא רחוקות יקרה כי החולה יפול עוד הפעם במצב הקאטאלעפסיא מבלי כל סבה נראית. אכן, למען הוליד את כל החזיונות הנזכרים למעלה. אין כל צורך לא בהאור וגם לא בהקול; דיינו להביט בפני החולה אשר גם הוא מצדו לא יסיר עיניו מן האיש המעריך את הבחינות ויביט בפניו, והנה לאט לאט תפול תרדמת הלעטארגיא עליו מבלי כל פעולה עוזרת, ורק ממבטי עין המעריך את הנסיון תבוא השינה אל החולה; וכמעט ילכד החולה בחבלי השינה, די לפקוח עיני החולה ויפול כרגע במצב הקאטאלעפסיא. בעת ההיא יאבד כשרון ההרגשה וישמור מצב הגוף (פאזע) אשר בו נמצא בתחלה, ילך וישוב על פי פקודת כל איש במלה אחת — הנה היא מתפעלת מן המאגנעטיזמוס, לפי אשר יאמרו המחזיקים בשטת מעס- מערא. והנה החזיונות הפיזיאלאגיים האלה יש להם יחס וקישור עם חזיונות הנפשיות, אשר אודותם עוד לא באה העת לדבר יצחק אייזיק עטקין"
021-HZF-1879-06-10-001-60145_toc_8,שרידי בעלי חיים קדומים בסיביר הצפונית," שרידי בעלי חיים קדומים בסיביר הצפונית (המשך מגליון 20) הראשון אשר המקרה וההזדמנות מנה לידו לגלות בראשונה את האיים האלה, אשר לא שזפתם עוד עין אנוש מעולם, היה סוחר רוססי אחד „לאכאוו"" (Jaros) שמו, ולו יאתה משפט הבכורה להתגלות האיים האלה בעצם וראשונה. הסוחר הזה בבואו לרגלי מסחרו למיצר ההר הנקוב בשפת רוססיא בשם המשתרע בסיביר הצפונית, בלוית עבדיה ופועליו לחפור שם אחרי עצמות פילים (עלעפהאנטביין) הנמצאים במורד גם בבטן ההר מפה אל פה, ראה פעם אחת בעמדו על ראש ההר. והנה עדר צבאים הנודעים בשם חיות המרוץ (רענטהיערע), הולכים לקראת ההר ממקום רחוק מאד. בראותו את הצבאים המוזרים האלה, התעורר בקרבו הרעיון לחשוב אולי ממקום חדש אשר לא נודע עודנו יבאו לקראתו, לב חרץ לעכאוו את משפטו כי המקום אשר באו משם יבשת ארץ היא, ובטח ירפד אותו החורף בשלג וקרח, לעכאָוו אשר לב חכם הטהו, חש ולא התמהמה לצאת בעקבות הצבאים אשר השאירו רשמיהם על פני שכבת השלג בתשוקה עזה מאד, כי בטח למצוא ארץ חדשה מקום שם ירעו הצבאים. זמן כביר כתת לעכאוו את רגליו על הרי הקרח וגבעות השלג אשר פגש בדרך מהלכו, עד כי לאחרונה והנה קבוצת איים משתרעים מרחוק לנגד עיניו, בעמל רב וביגיעות עצומות הצליח לו להגיע אל המקומות האלה אשר לא דרכו עליהם כף רגל אנוש מעולם, כי מכשולים רבים מצד הררי הקרח הצפים רצוא ושוב על פני הים הצפוני הזה, עמדו לשטן לו על דרכו ותלאות איומות העוברים גבול נפש האדם לסבול אותם, השתרגו עלו עליו ועל אנשי לויתו בדרך מסעם הנורא והמסוכן הזה. לב לעכאוו פחד ורחב בהציגו בפעם הראשון את כף רגלו על אדמת האיים החדשים האלה, וישמח בעל מוצא שלל רב במצאו זאת אחרי התעכבו שם זמן מצער, עזב את האיים וימהר לשוב לארצו ולפרסם ברבים את ההתגלות הזאת, ועד מהרה עשתה לה ההתגלות כנפים ותעף כעל כנפי נשרים במלוא רוחב כל הארץ, ויהי הדבר לנס! כל השומע התפלא והשתומם על אומץ לב המוצא החדש הזה, וכל העולם כולה בזרוהו מלא חפנים כבוד ותהלה ביאות לגבר כזה. כמעט יצאה ההתגלות הזאת מאפלה לאורה, החלו הנוסעים והתרים את הארץ לכונן את רגליהם ולשים לדרך פעמיהם, לנסוע אל האיים החדשים האלה, לתור את כל הנמצא שם. לחקור אחרי תכונתם ומזגם, גם להתחקות על שרשי כל המחצבים (מינעראלען) והדוממים, על הסלעים וגושי העפר אשר אדמת האיים הורכב מהם. ומה מאד השתוממו בהתבוננם כי האיים האלה מלאים עצמות וגרמי פילים מפה אל פה, כן גם עצמות קרני האף (גאָזהערנער) ועוד מבעל חיים שונים במספר רב ועצום למאד. את העצמות הרבות האלה מצאו חכמי הנוסעים ערוכות ומסודרות בבטן אדמת האיים גם על שטחיהם העליון, על כל מדרך כף רגל מונחות וצבורות אלה אצל אלה. בתוכן מצאו גרמים, מלתעות ושינים הרבה מאד אשר היו דבוקים אל רגבי קרח ומעולפים בחול בעפר וטיט. חכמי הנוסעים הביטו על העצמות היבשות האלה כעל דבר חפץ ויקוו להעשיר בהם עשר רב את חכמת הגעאלאגיע והארכעאלאגיע יחד. לכן מצאו לדבר נחוץ לערון לפני הממשלה מכתב-בקשה לתת להם הרשיון ללקט את העצמות ההן ולהביאן בבתי אוסף של דברים עתיקים ולשים עיני חקירתם עליהן, ובאמת חפצם הצליח בידם לגלות ע״י לאגיע אשר בימיהם לדורות הבאים אחריהם. ישמח ויגל החוקר בבואו להכניס את ראשו בעניני החכמה הזאת, ולבוא עד תכונתה. מציאת שרידי עצמות בעלי החיים הקדומים אשר מצאו הנוסעים על קבוצת האיים הצפונים האלה, העירו את לבב חוקרי תולדות הארץ, לבקש ולחפש בחפש מחופש זכרונות דורות עולמים גם במקומות אחרות בסיביר הצפונית, והתשוקה העזה הנטועה בלב גבר לחדשות ונצורות, היא הסיתה אותם להאציל ימים רבים בחקירת ודרישת הדבר הנכבד הזה, ולשמחת לבב כל המתחקים על שרשי דברים יקרים כאלה, הצליח חפצם בידם אחרי תלאות ועמל רב, לגלות שרידי דורות עתיקים כאלה גם לאורך חוף ים הקרח ברחבי הארץ פנימה. שם תחת ערמת השלג והקרח הנורא, נגלה לפניהם שיני פילים, גרמים, ראשים שלמים (שאדל) גם שלדים (שקעלעטע) תמימים, גדולים ואיומים מאד. המונחים ערוכים ומסודרים בסעיף האדמה, בחתולת טיט היון. ביותר התפלאו החוקרים הפלא ופלא על היצורים הקדומים האלה, כי יד הרקבון המכלה והמבלה את כל היקום לא נגע בהם לרעה, ובשרם, עודם גם שערותיהם נשמר בעצם תומם ובשלמותם דבר לא נעדר כמו שהיו לפני דורות קדומים בהתהלכם עוד בארצות החיים, ואחרי חקרם על נסבת הדבר הנפלא הזה, הוכיחו במישור כי הקדח הקדמוני העז והנורא. הקפיא את החיות ההן ויהפכן למצב הקפאון אשר עי״ז נשמרו מתגרת ידי הזמן וכליון החרוץ. זולת זאת התמהו החוקרים להשתומם גם על תבנית וגודל של היצורים האלה, כי יצורים גדולים ואיומים הם היצורים הקדומים האלה, אשר אין על עפר משלם ואין עוד דוגמתם בארץ החיים, וכל הפילים וקרני האף (גאזהערנער) החיים אתנו בתקופתנו הנכחית, כגמלים נחשבו מול הברואים הענקיים (ריעזענטהיערע) ההם. ברואים גדולים ומוזרים כאלה נמצאו בכל שנה ושנה על חופי הנהרים הגדולים המשתרעים בארץ (סוף יבוא) ההיא."
021-HZF-1879-06-10-001-60145_toc_9,חדשות שונות," חדשות שונות ההר עטנא במדינת זיציליען הוא עשן כולו בימים אלה, בסביבות הערים סאנקאוויל, באנדאלא קאסטיגלא וכו' לבשו שמים קדרות והשמש תחשך בצהרים מפני ענני האפר אשר יפזר ההר ההוא לכל רוח, וזה כשבועים פתח ההר פיות מוריקי אש הלאווא ההולכים ושוטפים במורד עד למרחוק, אחד מהמתגוררים שמה לעת הזאת כתב לנו כדברים האלה *), זה שבועיים אשר ההר גועש ורועש בקרבו, ויפרוץ נחלי אש הלאווא דרך שלש פיות גדולות, ומלבד הקראטער הגדול אשר בראשו נפתחו עוד שנים בצלע ההר כמו גבעות גבוהות אשר כמוהן יכסו שמה את ההר ההוא מימי קדם עד כדי שמונים במספר, כי הקראטער הגדול הוא גבוה מאד (3313 מעטער מעל שטח הים) אשר לא יוכל להקיא מפיו את הגועש בקרבו ן *) הוא בני היקר ה׳ מיכל סלאנימסקי נ""י הגר בעיר קאטאניא זה כחמשה ירחים. בתחתית בטנו, ענני האפר העולים ממנו פונים לפאת צפונית מזרחית, ויריקו מטרות פיח הכבשן על פני הערים אשר עד רעגיא ומעסינא וכל המקומות הפונים בדרך ההוא, נחל אש הלאווא פרץ לו דרך מן מאנטאבעללא ברוחב 60 מעטער והולך ושוטף עד מרחק 7 וויערסט או קילאמעטער, ובאש לוהט יבלע וישחית לרגליו כל אשר יפגע בדרכו, מקום מגורי העיר קאטאניא, היא שוכנת לרגלי ההר מפאת דרומית מזרחית ו״כ לא נירא פה רק לבל יהפוך הרוח מפאת צפונית מזרחית להריק עלינו מטר האפר, תלא יד כל סופר לצייר תבנית המחזה הגדול הזה במחזות הטבע! עמוד העשן עולה ומתרחב עד לב השמים ופונה למעלה לצד צפונית מזרחית, מן הקראטער מאנטאבעללא עמוד העשן הוא עב וחושך, ובלילה נורא המראה הזה עוד יותר, העשן מאיר בלילה באור ירוק (געלב), ופני הרקיע אדומים ממראה אש הלאווא ההולך באין הפוגות. כפי הנשמע גם ההר וועזוף התגעש בימים אלה. בארץ רומאניא יצאה זה מקרוב פקודה מאת הממשלה, כי כל היהודים הבאים בארצה מן ממשלת רוססיא, ואין בידם תעודות מוכיחות על יושר פרנסתם, לא יתנו להם רשות לשבת בארץ רומאניא לרגלי הפקודה הזאת צותה גם הממשלה בארצנו לבלי הניח ליהודים ילידי רומאניא להאחז בגבולה, אם לא יביאו גם הם תעודות נכונות אשר פרנסתם מצויה בעיר וויען חדשו זה מקרוב שדה הקברות כללי, אשר שמה יניחו על משכבותיהם כל מתי עולם באין הבדל דת ואמונה, ולא יפריד ביניהם רק נטעי אילנות מעטים להבדיל בין קברי אמונה אחת לאמונה אחרת, ביום הפתח בית עולמים הזה היו גם רבים מנכבדי היהודים"
021-HZF-1879-06-10-001-60145_toc_10,"ע״ד תמונת הכלים אצל הקדמונים, מנקודת הראות
של התקמצות החומר."," ע״ד תמונת הכלים אצל הקדמונים, מנקודת הראות של התקמצות החומר. משרידי זכרונות קדומים אשר נשארו אצלינו בכתובים בכתבי הקודש ובספרי חז""ל ע״ד תמונות הכלים בימי קדם, נשפוט בצדק כי חכמי קדם השכילו להורות דעת את האומנים והעושים במלאכת הכלים, מנקודה הראות של העקאנאמיא, לתקן את הכלים בתמונות כאלו, באופן שכמות החומר הנדרש לעשיית הכלי יהיה בתכלית קטנו לעומת כמות החזקת הכלי כפי אשר הורה להם, החשבון והמדידה; והנה אם נגיש את השאלה הזאת לפני כס משפט ההנדסה, נמצא את תשובתה: ע״פ החוק הנודע בחשבון הנשגב למציאות „מחיר המובדל״. שהתמונה היותר נאותה אל הכלי בכדי שתהיה כמות החזקתה בתכלית גדלה לעומת שטח היקפה. הוא אם נעשה אותה כחצי כדור הפתוח מלמעלה, ובאמת היו עושים קרוב לתמונה זאת את הקערות והקדרות, רק באיזה שנוי קטן אם פחות או יותר. בכדי שיהיה נוח להשתמש בכלי את התשמיש הראוי לו, כאשר יורו שמותיהם על תמונתם „הקערורית והכדורית"" (כי אות ק' וכ׳ מתחלפים); אולם בכלי העשוי בתמונת צילינדיר הפתוח מלמעלה, נמצא שיהיה שטח היקפו בתכלית קטנו, בהיות גבהו כחצי אלכסון תושבתו (עי' בס׳ „יסודי חכמת השעור"" להחכם חז״ס נ״י חשבון הנשגב סי׳ נ״א), וכן מצאנו באמת שרוב הכלים אשר בימי קדם היו עשויים בתמונה זאת; הראשון אשר נוכל ליחס אליו בבירור את התמונה הזאת, הוא המלך החכם מכל אדם, אשר עשה את ים הנחשת „עשר באמה משפתו עד שפתו עגול סביב וחמש באמה קומתו"" (מלכים א׳ ז׳ כ״נ, ד״ה ב׳ ד׳ ז'). ואחריו נהגו כן זמן רב, עד שגם בימי חכמי המשנה, והתלמוד מצאנו שהכלים שבימיהם היו עגולים ונובהן כחצי רחבן (שבת ל״ה ע״א, עירובין י״ד ע״ב רש״י ד״ה שהן כוריים); וכן בכלי שכל צלעותיו הם מרובעים נצבים, כנון תיבה שתושבתה מרובע אמתי, אם אין לה מכסה מלמעלה, יהיה שטח היקפה בתכלית קטנו בהיות גבהה כחצי רחבה, ואם יש לה מכסה מלמעלה אזי נצרך לעשותה כשני, כלים פתוחים המונחים זע״ז, ופונים בפתחיהם זל״ז, והיינו שיהיה גבהה כרחבה או מעוקב אמתי, ויותר מזה מצאנו להחכם המהנדם בעל מרכבת המשנה בקונטרסו „ברכות בחשבון”. שלדעתו היו מקפידים בימי חכמי הש״ס גם בבנין הבתים שיהיה כמות החלל שבתוך הבית בתכלית גדלו לעומת שמח כל היקפה מששה צדדיו; ואם נוסיף עוד תנאי בעשיית החיבה המכוסה או בבנין הבית, שתושבת הכלי או רצפת הבית יהיה מרובע נצב אשר ארכו מתערך אל רחבו בערך ידוע, באיזה ערך ראוי להיות גובה הכלי אל ארכה ורחבה. והנני להעיר שהחכם בעל מרכבת המשנה טעה בזה, שהוא קצב את שעור הגובה כמחצית ארכו ומחצית רחבו ביחד (וכמדומה שהביא לזה איזה סמך לדעתו מדברי חז""ל, אך לא אזכור מאיזה מקום, והספר איננו כעת בידי לעיין בו), והוא גדול יותר מכפי הראוי להיות באמת, כמו שאבאר פה לפנינו פרטי החשבון הזה בדרך שאלה ותשובה שאלה, רצוננו לעשות תיבה מרובעת עם מכסה מלמעלה שכל צלעותיה יהיו מרובעים נכונים ושתהיה מחזקת מדה ידועה, באופן שארכה יתערך אל רחבה בערך ידוע הנתון לפנינו, השאלה היא, באיזה ערך יהיה גובה הכלי אל ארכו ורחבו, וכמה מדת כ״א מהם, באופן ששטח כל היקפ יהיה בתכלית קטנו? תשובה. נניח ערך אורך הכלי אל רחבו 9: וכמות Dz רחבו —a ונניח אורך הכלי —M החזקתו וגבהו צם— אשר השעורים צ,6 עדן לא ידענו מדתם, ולפי״ז יהיה כמות החזקתו M — abex, ושטח היקפו х(--ולפי שהראשון הוא שעור עומד, והשני  לפי תנאי השאלה, יהיה בתכלית קטנו, ע״כ יהיו הדיפרענציאלין משניהם שוים אל האפס, כזה: ;0 —4ab-Lac--bckd - 2a-D(dc  -Sabcd-abxdc 1( 3edx —— 2dc :ומהם נמצא שתי משויות אלו 2) 2ab-Lac-bc(dx ——a-D(YdC נחלק את שתי כתפות המשויה 2) על כתפות המשויה 1) תצא 2)ab--ac-be( 50 משויה זאת ,2ab —ca-b( ר או 3. 24 , ואם נציג המחיר הזה תמורת 6 בהמשויה ומזה נמצא , 1 3 צ Ban ץ T Mabta--U( נמצא Маbes ואם נסמן לאהבת הקצור את השעור    באות , יהיה אורך הכלי           . רחבו 3 - וגבהו . - ונתבאר כל מה שרצינו צבי הירש יפה"
021-HZF-1879-06-10-001-60145_toc_11,ספר שערי תורת התקנות.," ספר שערי תורת התקנות. והוא מאסף לכל מחנות התקנות אשר יסודתן בהררי קדש מימות משה אבי הנביאים עד זמן חתימת התלמוד, יצא לאור חלק ראשון, מחברת ראשונה (וויען תרל״ט), מאת משה אריה בלאך, מורה בבית מדרש הרבנים במדינת הגר  הרב המחבר הנ""ל אסף וקבץ כל התקנות והגזירות המפוזרות בבבלי ירושלמי תוספתות ומדרשים, שנתקנו ממשה, יהושע, דוד ושלמה, נביאים הראשונים, עזרא ואנשי כנה״ג וכו׳, וסדרן לפי זמנם בג׳ חלקים גדולים, וביררן לפי טעמיהן ופרושיהן עם כל הדינין והמנהגים אשר נסתעפו מהן מאז ועד היום, ולא לבו הלך בדרכי המבקרים לחקור אחרי מוצא קבלתן הראשונה ברוח בקורת, רק כפי מה שהחזיקו בהן חז״ל כפשוטן, וכפי שקיים סדרן גם הרמב״ם ז״ל במשנה תורה, ואחריו כל הפוסקים האחרונים עד היום. מלאכה גדולה ורבה הביא לנו הרב הנ""ל בספרו זה, ותועלתה יקר ונכבד למאד גם לבעלי הבקורת, כי ימצאו בו איך נשפרבבו אצלינו כל פרטי הדינין והמנהגים ההם מראשית מקורן עד היום. המו״ל"
021-HZF-1879-06-10-001-60145_toc_12,," מודעה .  הנני לבשר כי בעזהי״ת החלותי להדפיס ספרי שו״ת נודע ביהודה מהדורא קמא, ומהדורא תנינא, בארבעה חלקים: היינו או״ח מהדורא קמא ואו״ח מהדורא תנינא חלק א׳, יור״ד מהד״ק ויור״ד מהד״ת חלק ב׳. אבהע״ז מהדורא קמא ואבהע״ז מהדורא תנינא חלק ג׳, חושן משפט מהדורא קמא וחושן המשפט מהדורא תנינא חלק ד׳, ואי״ה במשך שני חדשים מהיום יוגמר חלק הראשון ואחריו בכל ב' חדשים חלק אחר חלק עד תשלום הד' חלקים. ולהקל על הקונים יחולקו ע״פ פרענומעראנטין, כל חלק כשיצא מהדפוס, ויודפסו בתבנית חצי בויגין באותיות חדשות ויפות, ועל נייר יפה וטוב, ובהגה״ה מדוייקת ע״פ לומדים מובהקים. מחיר כל הארבעה כרכים אקצוב ואפרסם במודעה בצאת החלק הראשון לאור, ואדע כמה בויגין יחזיק; אבל זאת אבטיח מראש, כי לא יעלה מחירם יותר מן ארבעה רו""כ. ווארשא בל״ג לעומד תרל״ט לפ""ק. יצחק גאלדמאן מדפיס בווארשא Въ тин. М. голеднама, въ Варшавaak Goldman, Buchdruckereibesitser in Warschau"
021-HZF-1879-06-10-001-60145_toc_13,," Rgers Hotel in Berlin. הלא ידוע, ועתה נתקנה ביתר שאת בחדרים מרוחים וכל מיני מטעמים מתוקים לחיך, ריח ניחוח, ובמשרתים נמהרים וחשים למלאות חפץ האורח, לכן הנני מתכבד לבקש מעוברים ושבים לכור אל בית מלוני, ובאשר מחוק המדינה הוא עתה בלי לשלוח משרת על הבאהן לקבל פני האורחים ויסתעף מזה השגת גבולי כידוע, לכן הנני רושם האדרעססע שלי ונא לשים עין עליה. S. Eger Berlin, Klosterstrasse N. 97."
021-HZF-1879-06-10-001-60145_toc_14,," בעקאנטמאכונג דיא אפאטהעקע מ׳ סאלטיקיעוויטש גראניצנע גאסע 10, איסט מיט איינעס רייכען פארראָטה פאן פרישע אפאטהעקער מאטריאליען, אונד נאטירליכעס מינעראַל- וואסער פערזעהן, אונד איזט אים שטאנדע אויף בילליגערן פרייז צו פערקויפען אלס אללע אנדערע אפאטהעקען, ארצנאיי וואארען ווירד- אום 50 פראצענט בילליגער פערקויפט, אונד פאן דען מינעראלוואסערן 20 פראצענט. באיי גרעססערע בעשטעל- לונג אויך 25 פ״ט בילליגער B. Bukaty dzierzawca apteki M. Soltykiewicza Braniezna N. 10 7 Warszawie."
021-HZF-1879-06-10-001-60145_toc_15,," בית מרכולת הכללי של נטפי הרפואה לכאב השנים עליקסיר להריח הפה ואבק השנים צאהנ- פולווער לנקות השנים הוא אצל האדון היפפאליט מאיעווסקי, ווארשא קראקויער פארשטאדט 38 בבית פאדגורסקי נוכח האטעל אייראפייסקי, על פי הרשיום אשר השגתי מאת הדע- פארטעמענט לעניני הרפואה להכין ולמכור נטפי הרפואה לחולי השנים הנודעים בשם אמעריקאנישע טראפפען. הנני מתכבד לרודיע בזה לכל הקוראים הקרובים והרחוקים ומה גם ליושבים בערים הקטנות אשר אין חזון בתי מרקחת שמה נפרץ, את תועלת הנטפים האלה וסגולתם הנפלאה. אולת קשורה היא בלבבות אנשים רבים אם יסבלו כאב השנים יקראו לרופא לעקר את השן הרועה, ובאמנם סכנה עצומה קשורה בדבר זה אם הרופא לא יאמן ידו במלאכתו, ומה גם בשנים העליונות אשר יכו שרשיהן למעלה, ובאמת תבוא המחלה הזאת רק מחלישת המיתרים והעצבים, ולזה יפעלו נטפי הרפואה אשר המצאתי פעולה עזה ונמרצה, המיתרים יתחזקו ויתקשו וארוכתם תמהר לבוא בלי כל מכאוב, רבים מגדולי חכמי הכעמיא והרפואה אשר בפעטערסבורג במאסקווא בפאריז ובוויען הביאו את הנטפים בכור בחינתם, וכולם החליטו פה אחד כי אין כמוהם לטוב, גם הגיעו אלי תודות מאליפות מאלה אשר סבלו ימים רבים את מכאוביהם הנורא ורק נטפי רפואה שלי העלו מזור למחלתם, גם השגתי אותות כבוד רבים ממלכים ורוזנים בעד מפעלי, נטפי רפואה אלה ראויים להמצא בכל בית ובית, ומה גם בערים הקטנות ובכפרים אשר אין בתי מרקחת ורופאים מצויים שם, גם העליקסיר והאבק ידרשו כמעט לכל אדם, כי בהמה ישמרו מבלי לבוא לעולם למחלת השנים וינקו הפה והשנים היטב מכל חלאה והשנים ישארו תמיד לבנות. הנטפים והעליקסיר והאבק נמצאים בביתי ובכל בתי מרקחת אשר בפה ווארשא ובערי המחוזות והפלכים, ובחוץ למדינה בכל ערי הבירה, והערים הנודעות בשם. מחיר הנטפים שלש צלוחיות מסוגרות בתיבה קטנה 1.25 רו״כ שתי צלוחיות 1 רו״כ מחיר העליקסיר שני רו״כ, /1 1 רו״כ, 75 קאפ׳ אבק הרפואה 50 ק׳ Hippolit Majewski Krakowskie Przedmiescie No 38."
021-HZF-1879-06-10-001-60145_toc_16,," מודעה בקשת עגונה, זה כשלש שנים אשר עזבני בעלי עם שני ילדי ולא שמעתי ממנו מאומה, שמו שלמה בן שמעון ראבינאוויץ, שנותיו כבן שלשים, גבה קומה ודל בשר מראהו שחור שערותיו שחורות, זקנו היה אז ממולא מעט בגובה לחייו, מקום מולדתי בעיר שאצק, ומגורו היה בעיר באריסאוו כל אשר ידע ממנו ייטיב חסדו להודיע אדרעס של הג׳ ר׳ יודל הורוויץ במינסה האשה העזובה ראזע הענע בת יעקב."
021-HZF-1879-06-10-001-60145_toc_17,," הנני מפלת תחנתי לפני קוראי הצפירה, אולי שמעו או ראו את בעלי, אשר ברח מאתי שני שבועות אחר חתונתי, ולקח אתו כל הוני ויגיע כפי, ולא נודע מקומו איה. ואלה סמניו; שמו, בער זאראחאוויץ, ולפי דברו הוא אחי הרב מבירז, קומתו ממוצע זקנו שחור ועגול וקטן, וזקן לחיו גבוהים מעט ומראיהם כהה אדום, וצולע מעט על רגלו אחת אך אינו ניכר לכל, על עינו אחת יש לו דוק (בעלעם), שנותיו לערך ארבעים שנה, מלאכתו פעם יאמר כי הוא ספר (צירולניק) ופעם יאמר כי הוא חרש עצים. כל היודע ממנו יגמול חסדו לכתוב על האדרעסע של הרה״ג אשר מרגליות אב״ד דעיר ראקישאק גוב׳ קאוונא. לאה דבורה בת ליזר קאנטער  מעיר סוואדישץ"
021-HZF-1879-06-10-001-60145_toc_18,, נארדדייטשער ללאיד בילליגע אונד בעקוועמע דאמפף-שיפפאהרט פאן ברעמען נאך אמעריקא נעהערע אויסקונפט ערטהיילען  מייזנער עט שטרומפף No 40 אין ווארשא נאווא זיעלניא 4656
021-HZF-1879-06-10-001-60145_toc_19,," שאלות ותשובות להחותמים על הצפירה בחו״ל, את המחיר נקבל בכל פעם כפי הקורם, היום נחשב 1 מארק- 50 קאפ׳, והפלארין 89 ק'. לה׳ חיים ניב׳ שלא מטעם החברה. לה׳ וואלקא בגראבאווקא אנחנו שולחים כמאז ע""י אבר' גלאזמאן וידרוש ממנו, לה׳ ה׳ בברדיטשוב קבלנו, כל החסר לו נומר 15 נשלח לו מיד"
021-HZF-1879-06-10-001-60145_toc_20,, הרוצה לכתוב אלי יכתוב ע״פ אדרעססע S. Sionimski in Warschau Muranowska )Breite Mila( No 24. З. Сонискiй г. Варшава Мурановская № 24.
