article_id,headline,text
021-HZF-1875-09-09-001-20257_toc_1,," S ברוסיא ופולין.  השולח במוקדם לשנה 3 רו״כ.  לחצי שנה, 2,75 רו״כ. לרבע שנה 1,50 רו״כ.   ביתר הארצות 20 פראנק.  ל באמעריקא 5 דאללאר. אב  "
021-HZF-1875-09-09-001-20257_toc_2,, . מחירו באשכנז: 14 ריכם מארק לשנה.  בעסטרייך 8 פל׳ לשנה. וכן לרבע שנה. שכר מודעות: מכל שורה 5 קאפ׳. ה לילה להלם פה מלאים אלי לא אולי אלי מיליאן
021-HZF-1875-09-09-001-20257_toc_3,מכתב עתי משמיע חדשות בקרב עם ישרון מכל ה...,"   מכתב עתי משמוע חדשות בקרב עם ישרון מכל הדברים הנוגעים בעניני המדינות הרר- ברל לראה ארר- דברי חכמו, ומדע, ידיעוו. העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1875-09-09-001-20257_toc_4,," .  אל הקוראים הנכבדים הגליון הנוכחי הוא הראשון לצאת מכה״ע בווארשא, החותמים עליו במלוא רוחב ארצנו נקוה כי תנוח דעתם על התמורה הזאת, באשר בקרבם הוא יושב והגליונות יגיעו אליהם מהיום והלאה בדרך קצרה ובהקדם מדי שבוע בשבוע, וגם אלה אשר בחו״ל יהיו בטוחים כי לא יאחר צעדיו, ומעתה כל אשר יהיה לו דבר אל הרעדאקציא יפנה במכתבו על פי האדרעסא Ch. S. Sonimski in Warschau d S. Сонинскiя г. Варшава"
021-HZF-1875-09-09-001-20257_toc_5,תוכן הענינים., תוכן הענינים. דברי הימים. רוססלאנד. דובנא. הארקי מחוז מאהליב. ידיעות העולם והטבע. סגולה חדשה בטבע האור והחום מאת המו״ל. הררי שרפה מאת אברהם אבא דאקאווסקי. תלאות החכמים מאת ט״ף שפירא. חדשות שונות. הוראות הצבעים אצל העמים הקדמונים. שאלה הנדסית טבעית מאת המו״ל. הודעות.
021-HZF-1875-09-09-001-20257_toc_6," 
דברי הימים.","   דברי הימים. ביום 2 סעפטעמבער העבר (20 אוגוסט) חגגו האשכנזים את יום הזכרון לנצחונם הגדול אצל סעדאן בשנת 1870. הוא היום אשר כרע נאפאָליאָן השלישי ברך לפני ווילהעלם מלך פרוסיא ויסגיר את חרבו בידו. — ביום ההוא נפל גאון צרפת, ופרוסיה הרימה ראשה ותהי לגברת ממלכת אשכנז וממשלה אדירה בתבל, והנסיך ביסמארק אשר בידו כל עתותי ארצו, ישים משטרו על עמים רבים, וכל יודעי דבר מדינה ייחלו למוצא פיו כאשר חכו לדברי נאפאליאָן הג' בימי תקפו וגדולתו. ארצות עלזאס ולאטהרינגען הברוכות והפוריות נקרעו מעל צרפת ותהיינה לפרוסיא, ועוד חמשה מילליארדים כסף ענושים לקח הנסיך ביסמארק מאת צרפת, אשר לא מחפץ לבבה קראה מלחמה על ארצו, רק באשמת מושלה הרודף אחר הכבוד והגדולה שלפה חרב מתערה. כאשר לקח הנסיך ביסמארק את הסך הנורא העצום ההוא מאת ארץ צרפת, חשב בלבו כי בזה יביא את הארץ לידי ריש ומחסור, ואת ארץ אשכנז יעשיר עושר רב, ועל כן לא תוסיף עוד צרפת לקום ממפלתה לבקש לקחת נקם מאשכנז בימים יבואו. אבל לא כאשר דמה הנסיך ביסמארק כן היה, הן אמנם ארץ צרפת ירדה ממעלתה הראשונה, ולא תצוה עוד על לאומי איירופיא כמקדם, אבל לא ירדה פלאים כאשר חזה לה ביסמארק, במשך שנים אחדות שלמה צרפת את המס הגדול אשר לא האמינו כל גויי הארץ כי תוכל להתעודד ולאסוף סך נורא ועצום כזה בזמן קצר, ובכל זאת לא השאיר אחריו הפרעון הזה רושם ניכר במצב הארץ, ועודנה היא במעמדה מסחרה ומעבדה כאשר היתה לפני המלחמה, זולתי שתי המחוזות אשר נקרעו מעליה. ואם כזאת ראינו בארץ צרפת המנוצחה, איך נתפלא לראות את ההיפך מזה בפרוסיא המנצחת? הכסף הרב אשר לקחה בחזקה מידי צרפת לא העשירה ולא מלא את אוצרותיה, כי כלו כעשן כלו מבלי להביא שום תועלת לעם אשכנז; ונהפוך הוא, מסחר פרוסיה ירד עשר מעלות אחורנית, העוני הולך וגדל, והערבון והבטהון (קרעדיט) כמעט אפס ואיננו בין סוחרי המדינה, בתי מלאכות רבים עומדים שוממים באין עבודה, ופועליהם הולכי בטל מאין מלאכה, המסים החדשים אשר שמה הממשלה על העם, כבדים מנשוא, עד כי יאנח המון העם תחת סבל משאם, החיל וצרכי המלחמה אשר לא תוכל פרוסיה להניח מהם גם בעת שלום מיראת צרפת, יבלעו הון רב למאד, ויעיק כאבן מעמסה על אוצר המדינה, ותחת כל אלה מה קנה לו עם אשכנז? שני מחוזות אשר יושביהם נוהים אחרי צרפת בכל לבבם, ושם תפארה כעם גבור ומנצח, עם מהיר במלאכתו לשפוך דם אדם כמים ולשום שמות בעם עברתו! — הן אמנם היה עם אשכנז כמעט ראש וראשון לעמי איירופא בכל הענינים המדיינים אבל מלבד אשר להעם הכבוד הזה לא מעלה ולא מוריד, הנה הקים לו תחת זאת כמעט כל גויי הארץ לעוינים לו, יען יודעים כל יושבי איירופא את רוח ביסמארק כי לא ידע שקט, ותשוקתו לכבוש ארצות לא לו ולהכניע עמים תחת רגליו לא תדע שבעה, על כן כלם מביטים עליו בעין חשד ונוטרים לו איבה בקרב לבבם, ומי יודע אם ברבות הימים לא תמצא לה השנאה הזאת מקום לפרוץ פרץ? — הנה מכל אלה נוכח לדעת כי המלחמה הנוראה משנת 1870 לא הביאה אסון גדול על צרפת המוכה. ולא טובה הרבה לפרוסיה המכה, ואם האשכנזים שכורי נצחון לא ישימו לב לעתידותיהם ולמצבם, ויחוגו את היום בשמחה רבה, והיתה תוף ומחול ויין ותרועת נצחון משתיהם, הנה בכל זאת אין כל סבה להצרפתים להתאבל ביום ההוא אמנם נגע אחד הביא הזמן על שתי הארצות האלה יחד והם הכהנים הקתולים וכל המחזיקים בהם, והנגע הזה יכביד יותר על ארץ צרפת מעל פרוסיה אויבתה. כי אם פרץ הריב והמדון בפרוסיה בין הממשלה ובין הקלריקלים הנה טובה מלחמה כזו עשר פעמים מן השלום השורר בין הקלריקלים האלה ובין הממשלה בצרפת. באשכנז חורשים הכהנים רע על הממשלה, ומתנקשים לבטל את חקותיה ולסכסך את עניני המדינה, אבל הממשלה יודעת את אנשי ריבה, ותלך גם היא עמהם בחמת קרי, וגם העם על הרוב ידו תכון עם הממשלה, ועל כן לא יוכלו האולטרמנטנים להחזיק מעמד נגד ממשלת הארץ, לא כן הוא בצרפת שמה הממשלה עומדת לימין הקלריקלים ותומכת ידיהם בסתר ובגלוי, שם רבים הם ידי מאהביהם וכל דורשי המלוכה יעמדו לימינם, על כן סכנה רבה נשקפה לצרפת מן האנשים האלה, אשר כפי הנודע כל ערמה וכל תרמית לא תבצר מהם להגיע אל המטרה אשר כוננו להם. וכבר ראינו ראשית פעלם בדבר החק החדש בענין החנוך והלמוד אשר עלתה בידם להוציאו לפעלו, באין ספק לא יחמיצו האולטרמנטנים את החק הזה, וימהרו להשתמש בו לטובתם ומטרתם, ליסד בתי ספר ואוניפערזיטעטען, ללמד את בני צרפת על פי תורת היעזויטים, ולהוליד דור חדש הנאמנים בבריתם את כהניהם וכל הסרים למשמעתם בארצות אחרות. והדבר הזה ירע לה הרבה יותר מן המגפה אשר נגפה במלחמה ביום סעדאן. — הן אמנם יקוו עוד מתנגדי הקלריקלים למצוא שעת הכושר לבטל החק הנמהר הזה, אבל מי יודע אם יעלה בידם להשיבו אחור מבלי הפריע את שלום הארץ ומנוחת יושבי בה."
021-HZF-1875-09-09-001-20257_toc_7, רוסלאנד.,"  רוסלאנד. דובנא המאמר היקר „דבר בעתו"" להח׳ יהל״ל העירני לעלות על במת הסופרים ולדבר דברים אחדים אדות העיר דובנא. בלי תפונה הזכור עוד קורא אהוב, איך בנומר 11 ממ״ע „הצפירה״ ש״ע העיר המורה ה׳ שיינצים את אוזן אנשי דובנא, כי יחישו לכונן בית ספר לבניהם אשר בו ילמדו, לשון, ספר, תורה, ודרך ארץ, למען יהיו לאזרחים מועילים בארץ. אולם כנהוג בין אחינו נשארו דבריו מעל והיה כקול קורא במדבר. כעבור איזה ירחים אחר זה התעורר החכם ה׳ גאטטלאָבער, המתגורר כעת ברובנא, ויבקש מאת הממשלה לתת לו רשיון לפתוח בית ספר משתי מחלקות לנערי בני ישראל. וכאשר השיג את הרשיון הדביק מודעות לכותלי בית התפלה ויחל מאת אחיו כי ישלחו את בניהם לבית ספרו, ושם ילמדו תחת השגחתו תורת ד׳ מפורש ושום שכל לשון וספר וידיעות נחוצות. אבל הקנאים החשוכים קצצו בו ביום את המודעות מכותלי בתי התפלה, ועל כוס מלא מסך מיין ענושים שחקו עוד על חלומותיו, בזו לו לעגו לו ובית ספרו לא נפתח עודנה. בין כה והנה 7 יוני הגיע ולרגליו גם הפקודה מאת הממשלה כי יניחו המלמדים את שבט הרועים מידם ולא ידעו עוד את צאן אדם ילדי בני ישראל. כל המלמדים נקראו אל שוטר העיר, והוא הודיעם. כי אין להם עוד הרשות ללמד לנערי בני ישראל ועל זה באו אל החתום, אולם צלח להם להמלמדים להמשיך פעלם, ולבם היה נכון בטוח כי לא תאונה להם כל רעה ונגע לא יקרב באהליהם, וכן הבטיחם גם הרב אב״ד ד״ץ, לבל ידאגו מאומה, כי רואה הוא כי תבטל הגזירה *), אך זה כשלשה שבועות התעורר פתאום אחד ויהי כראות מהזאנדארמים ויגרש את התלמידים מחדריהם המלמדים כי רעה נגד פניהם הרעישו את בעלי הבתים כארבה וישימו את העיר כמרקחה והוציאו לעז על הח׳ אב״ג על משגיח בית הספר מטעם הממשלה ה׳ א״א ועל המשגיח הנכבד ה׳ מאיר שומסקי, כי אך ידם הוא במעל הזה ומהם היתה שומה כי לא יתנם הז' ללמוד ועתידה תורה שתשכח חלילה מילדי ישרון בדובנא, רבים משונאי ה׳ שומסקי, שפכו עוד שמן על להב חמתם והאיצו במו לבקש מהממשלה להסיר את ה׳ שומסקי מפקודתו ולתתה על שכם איזה עשיר, וביחוד חפץ האיש הנ""ל, שיג מניה וביה כתב-אמנה מכל הקהל כי ימלאו את ידו לעשות בכל צרכי הצבור ככל העולה על רוחו; ולזאת בעצת האיש הזה אשר חפץ לצוד דגים במים עבורים, ובמצות הרב ד״ץ, קראו ביום 27 יולי אסיפו בביה״כ מגדולי העיר ומהמון החייטים, הרצענים והמלמדים; (הוב ישב בביתו, כי חרד על נפשו ואך במקומו שלח את סופרו הענדלער הנשען על ידו כי רב לו בשפת הארץ) וכלם פה אחד ענו ואמרו, ונמנו וגמרו בביה״כ לכתוב שטנה להקוראטאָר על ה׳ שומסקי וה׳ אייכענוואלד, גם להסיר הרב מטעם הממשלה ממשמרתו על כי חתן ה׳ גאטלאָבער הוא. מפי שני מלמדים יודעים נקראה היי בשפת יהודית, וסופר הרב הענדלער כתב יל הספר בדיו בשפת הארץ. אך כאשר הגישו המלמדים את השטנה לאנשים הנאספים לחתימה, לא אבה כל אחד מהם להיות הראשון, וכן שבו לביתם והאסיפה נאספה. למחר שבו המלמדים לפעלם ולעבודתם כתמול שלשום והעיר שקטה במכונה, ואנכי לרגלי מסחרי נסעתי לדרכי ולא אדע עוד מה נעשה שמה. . והנה אשאל לכם בני דובנא מה בצע כי תחממו תחבולות כאלה וכי תלכו עם הממשלה בקרי? ועד מתי תלכו בעינים יצומות אחרו מאשריכם המתעים, המוליכים אתכם ארחות עקלקלות בתהו לא דרך, להנאתם ולטובתם?! - הלא בסוף כל סוף יבואו עליכם שואה לא תדעו שחרה והוה לא תוכלו כפרה. כי אם באמת חש הרב ד״ץ על בטול תורה, מדוע זה התנגד בכל כחו לאלה אשר אבו לקבל עליהם לדרשן את הרב המופלג ר׳ יהושע רוקח, אשר דרש לההמון מדי שבת בשבתו, והביא רב יתר תועלות להמון בדרשותיו מאשר יביא הוא בתנועותיו וברקידותיו בשעת התפלה. היש עוד בטול תורה גדול מזה, אשר יותר משתי מאות איש הולכים בטל כעת כל יום השבת משיחים דברים בטלים, תחת אשר לפנים לקחו אזניהם הברו תורה ומוסר, אשר הטיף להם ר' יהושע בנחת? הלא מזה תראו בעליל כי אך את טובת עצמו הוא דורש הרב הזה, וכל דבר אשר תגוף אהבת עצמו בו, ישתדל בכל כחו להפנותו מדרכו. גם אשאלכם הטוב עשיתם בזה אשר חפצתם לכתוב שטנה על ה׳ אייכענוואלד ועל ה שומסקי, על אנשים כאלה הידועים להממשלה לאנשים ישרים העושים *) וזאת לכס לדעת, קוראים נכבדים, כי הרב הזה איננו אומר ועושה שום דבר עד שאומרים לו משמים לדבר או לעשות כן: כן אומר הוא בעצמו וכן גם מעידה עליו אשתו הרבנית הצדקת, כי אש אוכלה הוא. מה שמוטל עליהם וממלאים את חובותיהם באמונה? הגמול אתם משלמים בזה לה״ר אייכענוואלד אשר זה תשע עשר שנה ייגע בכל כחו לעשות את בניכם לאנשים, ובעבור זה השחית את בריאותו ואבד כמעט את מאור עיניו! האם לא הביטה עליכם הממשלה כעל מורדי וקושרי קשר לו שלחתם את השטנה הזאת כאשר חשבתם. או הגידו לי את פשר מכתב הבקשה, אשר שלח הרב ד״ץ לשר השכלת העם: כי יואל להרשות להמלמדים לרעות את בניכם, יען כי אין עוד מורים משכילים די צרככם, בעת אשר בית-הספר של ה׳ גאטטלאבער לא נפתח עודנו, ובעת אשר מורי בית הספר מטעם הממשלה מבקשים מכם למסור את בניכם על ידם, והמה ילמדו עמהם בכל העת שחפשים המה מעבודתם בבית הספר, ואם אולי תאמרו כי גפ״ת אתם מבקשים, הלא יש לכם את ה׳ גאטטלאָבער ואת המורה ה׳ שיינצים, אשר ידם רב להם גם בזה כאשר ידעתם, ומדוע זה תתנו את היתרון למלמדים אחרים על אנשים כאלה?! ובפרט אשר הממשלה נתנה להם הזכות על זה, ומדוע זה אחי היקרים, תמרו את פי הממשלה בזה והיא לא תצלח, תרחיבו בזה את פי שוטניכם הרבים ותתנו יד למנדיכם אשר בלעדי זאת יעפרו למדי בעפר מול היהודים והיהדות, ומדוע תהיו עוד גם אתם מהנותנים יד לפושעים?! התאוששו אחי היקרים לבל תהמו באחריתכם. „אורח נטה ללון"" הארקי מחוז מאהליב זה כארבעים שנה מיום הוסד בעיר הזאת בית ספר לעבודת האדמה ולמודדי הארץ. רוב תושבי העיר המה אחב״י, ובית ספר אחר זולתי בית הספר הזה לא נוסד שמה, אחרי אשר שערי הבית ההוא פתוחים גם למתחילים בלי הבדל דת, ובכל זאת מיום הוסד הבית עד היום לא דרכה עוד רגל יהודי מתושבי עיר הארקי על מפתן הבית הזה; אם גם בעיניהם ראו כי רבים מבני עמנו מערים אחרות ישלימו בו חק למודם מדי שנה בשנה, ואחרי כן יראו טוב בחייהם ומפרי חכמתם ישבעו להם. גם חליפות הזמן ותמורותיו, אשר לרגליהן השליכו אנשים רבים מבני עמנו את אלילי תעתועיהם ויפקחו את עיניהם לראות אור החכמה כי טוב הוא. — גם אלה לא עצו כח להשכיל את תושבי הארקי לעזוב את הסכלות ולאחוז בחכמה ולשלוח עליליהם אל בית הספר, ונהפוך הוא, כי עוד יחשבו להם זאת לצדקה, כי לא נמצא משכיל ביניהם. אולם לרגלי השטה החדשה בעבודת הצבא עלה על לב אחד מתושביה לצעוד צעד אחד לפנים, וישלח בשנה העברה את בנו לבית הספר למודדי-ארץ—. כמפיר תורות ועובר חק נחשב האיש הזה בעיני בני עדתו, וירגנו עליו לא לבד בסתר אהליהם, כ״א גם במקום הקודש, בבית הכנסת, חרפו וגדפו אותו על עשותו כדבר הרע הזה; אך אחרי אשר לרגלי עסקיו עזב את העיר הזאת, הערימו אלה המתימרים לשומרי חומת הדת ומקנאי קנאת ד׳ צבאות, ויתיעצו על צפונותיהם לנקום נקמתם ממנו ולהטות רעה על בנו השומע בלמודים בבית הספר; וזה הדבר אשר עשו לו: ידוע כי הלמודים בבית הספר הזה יחלקו לשתי מחלקות: תורה ונסיון (טהעאריא אונד פראקטיק). בימי החורף ילמדו וישננו את חכמת תולדות הטבע, תולדות הצמחים, חכמת החשבון ויתר הלמודים הדרושים לידיעת מדידת הארץ; ובימי הקיץ, עת בהיר הוא בשחקים ורוח צח ינשב על כל שפיים, יצאו התלמידים עם מוריהם לפעלם ולעבודתם מן הבקר עד הערב, ויעשו בחינות שונות למען יהיו רגילים בעבודה. בחינות כאלה על התלמידים לעשות מדי יום ביומו כל ימי הקיץ, וכל התלמידים היהודים אשר בבית הזה עברו תמיד עבודה גם ביום השבת, ולא עלה על לבם לבקש מאת המורים הנחה ליום השבת. אך כבוא העלם הזה אל שערי בית הספר חלה את פני מוריו לעשות לו הנחה לבלתי עשות מלאכה ביום הקדוש הזה, אחרי אשר הממשלה תתן את היהודים לשמור את דתם כאות נפשם; והמורים נעתרו לשאלתו בתנאי, כי יחלה את פני חבריו לקחת על שכמם גם את מלאכתו ליום השבת, והוא יעשה את מלאכתם באחד מימי החול, ותהי ישועתו קרובה לבוא. והנה תלמידים אחדים, בני בליעל, מבני ישראל (לבשתנו ולמרת רוחנו) עמדו לו לשטן בדבר הזה, ויחלו את פני המורים לצוות על העלם הזה (שמו: מרדכי ליובמאן) ללכת עמהם לעבוד, ואם אין — גם המה ימנעו מלכת -. והנה תחת אשר על מ״ץ העיר ועל הרב מטעם הממשלה היה מוטל חוב קדוש לעמוד בפרץ, לצאת לעזרת העלם ולהלות את פני המורים כי ימלאו משאלותיו, למען לא יחלל את השבת — חלף על המו״ץ רוח עועים ויעבור חוק המוסר ויראת שרי ואשם, כי חלה עוד המו״ץ את פני אנשים אחדים, ובתוכם את הרב מטעם הממשלה, כי יראו להתאמץ לבלתי הנתן לו חפשה מעבודתו, למען יחלל שבת בפרהסיא, ואז יראו כל העם ויוכחו, כי כל ההולך לבתי-הספר הוא גוי ואפיקורס, מומר המחלל שבת בתוך קהל ועדה, ולא יוסיפו עוד להשכיל את בניהם ולשלחם אל בתי הספר אשר כל באי שעריו לא ישובון ולא ישיגו ארחות חיים, בשכבר נודע, לפי דבריהם, כי מות בסיר ההשכלה, אויבת האמונה מיום ברוא ה׳ אלהים את האדם אשר אכל מפרי עץ הדעת! - שומו שמים על זה! האם נשמע נבלה כזאת, כי רב לעדת ישראל יצא נגד ההשכלה בחרב פיפיות כזאת, ויתיר לעצמו להתאמץ כי יחלל איש ישר אחד שבתות הרבה, למען הניא בזה את לבב עדתו מהשכלה ולא יזידו עוד בני ישראל להשכיל?! הן אמנם כי העלם הישר הזה לא נסוג אחור למרות רצון שונאיו ומנדיו, ויעש ככל אשר מצאה ידו לבלתי הלל שבת, וחפצו הצליח בידו, כי קנה לו לאהבה לבב תלמידים אחדים מבני הלאטישים, אשר לקחו עבודתו על שכמם במחיר כסף, בכ״ז אמרתי: אחוק הדבר הזה על לוח „הצפירה"" בעט ברזל ועופרת, למען יהיה המ""ץ דהארקי פרוע לשמצה בעיני הטובים והישרים בלבותם, ולא יזיד ללחום עוד את העלם הישר הזה; ולמען ידע נעוה לב כי יש דעת הקהל שופטת בישראל! - והרב מטעם הממשלה הנבחר למורת רוח הממשלה, אשר שם כל חקי תורת האדם מרמס לרגליו, מבלי שים לב אל פקודתו ואל המשרה אשר נתנה על שכמו, יצא גם הוא בחרב שלופה לרדוף באף את העלם הישר הזה, בטח יבוא על שכרו מאת הממשלה בהודע לה המקרה הזה, ותצוה בחזקת היד על קהל הארקי לבחור להם רב אשר ישמור מצות פיה, ולא איש כזה אשר ימרה את פיה, תחת אשר עד כה השליכה העדה אחרי גוה את דברי הגובערנער, אשר לא אחת ולא שתים צוה אותם על ככה.  איש יהודי"
021-HZF-1875-09-09-001-20257_toc_8,ודיעות העולם והטבע.," ודיעות העולם והטבע. סגולה חדשה בטבע האור והחום רבות הנה הגדולות והנפלאות אשר נודעו לנו כיום מן סתרי הטבע וכחותיה הנשגבות, אלפי דורות חלפו ועברו על הארץ בטרם הגיעו בני האדם לדעת חוקות הטבע ומשפטיהם, החקירות והדרישות עדנה הולכות ומתרבות יום יום, והנפש לא תמלא מלבקש את הצפון ונעלם עוד במרחבי הבריאה, אין קץ לרוח בני האדם העולה למעלה ולחתור ולגלות תעלומות רזי עולם, ובכל אשר יבקש האדם וימצא, יראה כי כל ידיעותיו המה כמר מדלי וכשחק מאזנים בערך הצפונות ונעלמות עוד מעין כל חי — בטבע האור והחום התפארו חכמי הדור האחרון הזה, כי כבר השיגו לגלות נסתרות אשר לא שערום כל אשר היו מלפנינו אחר אלפי שנים נודע להם, כי האור איננו מאיר בעצמו, ואור הגנוז מששת ימי בראשית כאשר אמר ה׳ אלהים, יהי אור. עוד לא שזפתו עין אנוש מעולם. הגופים המאירים לעיננו אינם רק סבות פועלות באור הגנוז ההוא, להביאו מן המנוחה אל התנועה, והתנועה מעוררת ההרגשה בקרבנו. לראות את הגופים המאירים הנאורים, אבל לא את האור, ידענו כי האור מתפרד לז׳ מיני צבעים שונים, ושהוא מעופף ורץ דרך מרחק מ""א אלפים פרסאות בזמן זעקונדע אחת, והיותו פועל בחוקות הכעמיא להפריד הגופים המרכבים ליסודותיהם, ועוד כדומה סגולות הרבה נודעות לבעלי החכמה. — ואולם עתה הנה גלה זה מקרוב חוקר אחד Crookes שמו, כח חדש בטבע האור והחום, אשר נפלאו והשתוממו עליו כל חכמי לב, לא האמינו כל גדולי החוקרים עד היום, כי קרני האור והחום הנעלמים בעצמם מעין כל חי, יוכלו לפעול על גופים גשמיים להדיחם ממקומם ולהניעם בתנועה! - ולפי שהנסיון העקרי כפי מה שהראהו החוקר הנ״ל בראשונה לפני אסיפת החכמים בענגלאנד עוד ביום 7 אפריל העבר הוא מוחשי נראה לעין כל אדם, וגם כלי הנסיון אשר הכין הוא פשוט ונקל בעצמו, לזה ע״כ אמרתי לבארו הנה לפני הקוראים תוכן ענינו ואופן מעשהו, וזה הוא: תמונת כלי הנסיון אשר הבין לזה החוקר הנ""ל נראה בצורה שלפנינו העגול א׳ הוא כדור הלול של זכוכית, אשר מדת רחבו הוא לערך 3 צאלל, וממנו יוצא קנה ארוך עד 18 צאלל אשר פיו פתוח למעלה, בתוך הכדור בפנים נמצא מוט דק של זכוכית תלוי באמצעו אשר בשתי קצותיו הוא נושא כפתורים קטנים מחוברים אליו ממין עצי גופר לבן הנודע בשם האללונדערמארק, הקל מאוד בטבעו, והמוט הזה תלוי על חוט משי היוצא מן פס קטן של זכוכית הנמשך לרוחב הקנה אצל 6, ואחרי אשר ע״י כלי מוריק האויר הריק את כל האויר שבתוך הכדור, סתם את פי הקנה למעלה אצל 4, לבל יכנס בו עוד שום אויר מחוץ: - זאת היא תבנית הכלי אשר הראה בו החכם הנ״ל כל האותות והמופתים אשר חפץ לעשות. בהיות הכלי הזה עומד על השלחן במנוחה על הבסיס שלו, נגע החוקר באצבעו אל מקום הכדור מחוץ מנגד כפתור האחד וכרגע נסוג הכפתור ויברח מפניו! א המוט סבב בעוגל והתיצב במרחק 90, סיבת נסיגתו הוא: כי חום הטבעי אשר באצבע פעל עליו להתרחק הלאה ולשנות מצבו, באופן ששני הכפתורים עמדו וינוחו במרחק שוה מן האצבע לבל יוכל להתקרב אחד מהם יותר מזולתו. אחרי כן נסה החוקר להיפך לקרב דבר קר מאוד אל הכפתורים, ולקח גליד קרח מן מים שנקפאו ע״י הקור. הנה ראו בחוש שבכל אשר הוליך את גליד הקרח מסביב הכדור היה הכפתור הולך ורץ אחריו, כאל נמשך אליו בכח מאגנעטי! — הכפתורים האלו הראה בנסיון שאינם צריכים להיות רק מעצי גופר, אבל יכולים שיהיו מזכוכית, או גם ממיני מתכות שונים, רק שיהיו חלולים וגדולים, באופן שיקל משקל כובדם בערך שטחם החיצוני יותר, לפי שפעולת הקור והחום עליהם תלוי רק לפי גודל שטח החיצונים אשר עליהם. באחרונה עשה החכם הנ״ל כלי אשר תחת המוט של זכוכית עם שני כפתורים, לקח מוט כלו של עצי גופר, ובהיותו תלוי במנוחה העמיד רחוק מן הכדור נר דלוק הפונה מול ראש קצה האחד מן המוט. כרגע התחלחל המוס והתנודד מפני קרני האור הפוגשים בו! והתחיל להתנועע הנה והנה לימין ולשמאל, ותנועתו הלכה וגדלה יותר ויותר, עד שבאחרונה התחיל לרוץ מסביב במעגלה! - הנסיונות האלו החליף החוקר על שונים, אור לעקטערי ואורות צבעים שעונים וכדומה, בכולם נתקיים היסוד ההוא. גם נסה להחליף את הצבע מן הכפתורים עצמם, ותחת מראה הלבן השחור השחיר אותם בתשחורת, אשר מצד טבעו הוא נקל להתפעל מן קרני האור יותר, בהיותו מבליע הרבה בקרבו כנודע, וראה כי גם פעולת כח הרוחה גדול במראה השחור הרבה ותר מאשר במראה הלבן הנסיונות האלו מעוררים תמהון ופלא בלב כל חוקר טבעי המבין גודל ערכם בכחות הטבע, והשערות רבות וגדולות יוצאות ומתרוצצות בקרב כל איש חכם ולב עמוק, לשוטט בכנפי הדמיו תוך ענינים נשגבים העומדים ברומו של עולם. כי מי יודע אם לא גם כל כדורי צבא השמים ההולכים ומקופים את השמש, וסובבים סביב קוטר עצמם, אם לא גם המה נפעלים ע״י קרני אור השמש הגדולה הזורחת עליהם?. הזמן יורנו דעת, ורוב שנים יודיעו חכמה. חזס"
021-HZF-1875-09-09-001-20257_toc_10,"הררי-שרפה
המביט לארץ ותרעד, יגע בהרים ויעשנו."," הררי-שרפה המביט לארץ ותרעד, יגע בהרים ויעשנו. (תהלים ק״ד, ל״ד) רוח צח שפיים שורר בחדרי תימן, כגן ד׳ היא הארץ הזאת, אשר התולדה תחדש כנשר נעוריה ימים על שנה, ובירקרק חרוץ תרפר יצועה; שם נקבצו כל פרחי חמד, כל עצי הדר מרהיבי בת עין אך את זה לעמת זה עשה אלהים, ובארץ הזאת אשר כמו פזר שם מחולל כל, תענוגות בשרים, הור והדר שכם אחד על אחיותיה: בארץ הזאת יהלכו אימים ושם נודעה יד אל זועם ומלאכי הטבע הרעים, אשר אנחנו יושבי ארצות הממוצעים רק לשמע אוזן שמענו שמעם. בין מחזות הטבע האיומות והנשאות אשר יתהפכו בתחבולותיהם שם בארץ הנגב, משפט הבכורה למחזה הררי-פרצים אשר מני יום הוסדה ארץ ואדם עליה, ירבו העזובה והנשמה בארץ איטליא וסיציליא, אשר בעת יחצבו להבות אש בשצף קצף, יקברו תחת ערמות אפרס עיר ומתים מחלד, וארץ מבורכה יהפכו לתהו יליל מדבר שממה, ועמק-הבבא, מי לא תסמר שערת בשרו ולא ירגז תחתיו, בקראו מעל ספר את גורל הערים האמללות הערקולאנוס, סטעביא ופאמפעיא, ערי ממלכת רומא מלאות תשואות, אשר בעת עלותן כפורחת, הפך עליהן הזמן בלהות, והר פעזוף באש עברתו הכחידם מתחת שמי ד׳ ויכם עליהם בצלמות עם כל שאונם והמונם, אשר עוד בימים האלה, זכרונם יעלה לפנינו בהמצא כפעם בפעם בבטן האדמה, במקום שם קברם, שרידי היסלי חמד, תועפות מגדלי ארמנותיהם, אשר היו קבריהם ביום זעף ה׳? אוזן מי לא לקחה שמץ מכל הרעות והתלאות אשר מצאו את יושבי האי אוסלאנד, אשר גם כי בירכתי צפון היא, זה ימים על שנה פתחו שם הררי פרצים את לו ויחצבו להבה מבלי הפוגות. עדי כי כל חכמי יודעי העתים יחשב למשפט כי ההרים האלה נקשרו בעבותות-הסבות אל הדרי השרפה אשר באמעריקא הדרומית, ויחדיו תקעו כף לשום את ארץ איסלאנד לשמה! שמע נא קורא יקר את אשר יספר אחד התרים את הארץ אשר עיניו ראו ולא זר. את ההר עטנא בעת אשר פער פיו להריק נהרי נחלי אש זה ימים לא כבירים, האזינה איך יתאר בשרד אמת את כל המחזה ורעם גבורותיו, ותאחזך שער! „בירח פעברואר. בשנה אשר ידובר בה, נסענו כלנו יחדיו שלוים ושקטים ממעססינא עד קאטאניא אשר בארץ איטליא, שלום היה באהלנו וכל הארץ היתה שוקטת, אך פתאום עשתה לה השמועה כנפים, וחזות קשה הוגד לנו כי ההר עטנא החל להפיץ אשו החוצה להרגיז ארץ, ולהב (Lava) מפיו יצא כבר פרש מטות כנפיו עד הדרך העולה קאטאניא, עדי כי כל האכרים עובדי האדמה השליכו משכנותם ובעור שניהם מרחוק ברחו; אנחנו אשר פחד ורחב לבבנו לראות את המראה נורא הוד הזה, חשבנו דרכנו ללכת לראות את ההר הבוער באש, למרות גשם מטרות עז אשר זרמו עבי שחקים ולמרות דברי כל האנשים אשר הזהירו אותנו, כי בשום נפש בכף הננו הולכים שמה, וחיינו תלואים לנו מנגד, רוח זלעפות סער תימן מעל פסגות ההרים והגבעות, ומוסינו מאנו ללכת הלאד א הרחבנו צעדינו תחתינו ונלך רגלי; קול רעם אדיר בכח כקול אלפי רעמים בגלגל, נתנו שאון קולם ויערימו בקול גאונם ברב כח מאד כמו חפצו להכות חרם ארץ ומלאה, ולהרגיז מוסדותיה; ברקים מנגה נגדם. לאט לאט נפוצו ערפלי עלטה בעבי גבי מגניהם, אשר הקדירו מאורי אור בשמים. ארובות השמים סוגרו, והים בהדר גאונו ובשלל צבעי רקמתו כמו צבעי הקשת אשר בענן, מנגה האש אשר לנגדו אשר יראה הדרו אל חומר מים רבים, הופיע לנגד עינינו; הים שוקט במכונו, רוח היבשה איננו סוער בעזוז קצפו להכות גלים אך כגעת בו זרמי האויר משני רוחות השמים יחדיו, כפעם בפעם, ירתיח כסיר מצולה, משברי מים ישאו רבים וגלי נצים יתרוצצו בשצף קצף, ושבולי מים אשר ירוצו במעגלה אל על יתנשאו, ואחרי כן יפלו בקול המולה ורעש אל נבכי מצולה. בטרם הגענו אל הגבעה אשר ממנה יתאר הגבול העולה אל העיר טאארמינא אשר חשבנו ללון שם, דד היום מאד, צללי לילה פרשו כנפיהם על שפרירי שחקים, ובין מפלשי עבי הענן הופיע לעינינו קו אור אדמרם, כמו עננה הרה סער וסופה אשר תפיץ אור וכלילי ימינגה השמש בבואה אל חביון עזה. אך האור הזה היה זרם הלהב אשר בלהבות אש ישכון סביב העטנא ויתאר גבולו. קול סתר דעם נשמע באין הפוגות קולות רעם בגלגל אשר כל שפתי נאמנים תקצורנה להעלותם על שפת לשון, וכמו שבה כל הארץ לתהו ושממה ועמודיה התפלצון מקול גאונם, והד ההרים אשר ענה עשרת מונים לעמתם בקול, שתו נוספות על נוראותיהם, עדי כי רעש חנית וכידון ותרועת מלחמה על מרומי שדה כאפס וכאין נחשב לנגדם. כאשר פנה היום לערוב הטהרו השמים מעט מענני האופל והצלמות אשר החשיכו את האור בעריפיהם, ואז הופיע הלהב בהדר גאונו ובנגהו כעין החשמל ושטף הברקים אשר יצאו ממאורת ההר האירו את כל הארץ באור כהה ואיומה; פה ושם נראו פתאום להבות אש בוער במרחב-יה, אשר נכבו כרגע, והמה האילנות והעצים רמי הקומה אשר אש הקראטער אחזה בהם ללהט דליותיהם ולהצית אש בעליהם. ששה פיות ראינו מרחוק קרובות אחת אל אחת במרומי ההר, וכלם הריקו נהרי נחלי אש זה אחר זה חליפות, ולפעמים כלם יחדיו, עדי כי הגחלים אשר יצאו מהם, וכידודי האש והאבנים אשר התאדמו באש לבתם ויתמלטו מבטנו, וברום שואם התנשאו עד גבהי שמים, כמו גשף שוטף ואבני אלגביש נפלו ארצה לרבות העזובה. בכח גדול ויד חזקה השלכו האבנים האלה אל מרומי על, אשר לא יאומן כי יסופר; ואם כי כל מורשי לבבי נתקו ואחי כאיש נדהם ולא שמתי על לב לבקש ולמצוא חשבון, לדעת גודל האבנים וגובה מעופם אשר המריאו במרום, הנה בכל זאת נוכל לשער בנפשנו מה גדלו האבנים האלה, אשר גם בעמדנו מרחוק כארבע עשרה פרסא, והמה עפו על כנפי רוח יותר מאלף רגל במרום, ראינו אותם עין בעין והתבוננו על מרוץ הסלעים האלה, מבלי דעת ידי מי ואיזה כח ירדפס בסערתו, בטאארמינא לנו הלילה, ועד תור האשמורה התיכונה נשקפנו בעד האשנב על הר השרפה ונגמר אומר ללכת באור הבקר עד מקום גיא החזיון. כאשר נבקעו עפעפי שחר השכמנו קום, ונעלה על פסגת אחד הבתים אשר בעיר, ומשם עינינו לנכח הביטו על גבעת עטנא אשר מנוגה אילת השחר זרחה באור יקרות וקפאון. היום היה בהיר בשחקים, בקר לא עבות, ובשעה התשיעית שמנו לדרך פעמינו ונעזוב את טאָאָרמינא ללכת אל מאסקאלי (המשך יבוא)"
021-HZF-1875-09-09-001-20257_toc_11,"תלאות החכמים.
."," תלאות החכמים. . חכמת התכונה בכללה, כמו שהוא הפנה העקרית לכל התגלות הטבע והעולם, כן בעקבה צרורות עמל ותלאה רבה לכל דורשיה, ואין קצה לתלאות ומצוקות אשר תקרינה לחכמיה לרגלי הבחינות והנסיונות הרבים אשר יבקשו לעשות. על כן אמרתי אספרה בזה ממקרי שלשה תוכנים ידועים אשר נקרו ויאתיו למו במסעם בארצות שונות, לעמוד על משמרותיהם ובחינותיהם. בשנת 1676 העיר התוכן האללאיי Halley: את לבב התוכנים בראשונה כי בעוד חמש ושמונים שנה כאשר יעבור הכוכב נוגה (ווענוס) לפני השמש, יהיה מהלכו זה מקור נפתח למצוא חשבון מדוקדק למרחק השמש מן הארץ; ולאשר ידע התוכן ההוא כי לא יזכה לראות בעיניו את המחזה הנפלא הזה, על כן נשא דברו אל כל חכמי לב התוכנים, כי יכינו לבם אל ההעברה ההיא, לשום משמורות וההכנות הדרושות ונחוצות לזה. המלחמה העזה אשר התפרצה בימים ההם בין אנגליה וצרפת לחרדות, לא הניאה בכ״ז לב הממלכות לסור מאחרי צואת האללי ובכל ממלכות איירופא החישו לעשות הכנות ליום הזה. האקאדעמיא הצרפתית שלחה לתכלית זה שלשה תוכנים בשלשה מקומות שונים: לעגענטילבפאוהושערא, פונגיהע על האי ראדרינא, ושאפפע דע אויטעראָכע לטאָבאלסק. בחדש מארץ 1761 אחז לעגענטיל דרכו מברעסט, ובשלום בא עד אי דע פֿראנס, בתקותו כי יגיע משם על נקלה אל מחוז חפצו. אך שודדי ים האנגליים אשר התפרצו לרוב בימים ההם, נתנו חתיתם על כל אניות הים וימנעו נתיבתם, ואחרי ימים ותלאות רבות נתנה ממשלת צרפת צו לפקיד האי לערוך אניות מלחמה, ולהביא את התוכן עד פאנדישערא. עד זמן שנה חלפה הלכה מיום נסעו ממקומו מברעסט, עבר ארחות ימים ותקותו לא עזבתו, כי עוד יבוא אל יום נכון לו אל מקומו, ובסוף חדש מאיי הנה עמדו רגליו לא רחוק מן המקום ההוא, אך לדאבון לבו נודע למו כי פאנדישערא נפל ביד האנגליים, ופקיד האניה נאלץ לשוב מאחריו לבל יפול שבי ביד צר, ובעודם על הים, ויום הנועד בא, ורק מעל ספון האניה ובלי סדרים והתבוננות מחלטת עלתה ביד לעגענטיל להתבונן אל מהלך הכוכב ההוא. נקל לדעת דאבון לב איש הצועה ברב כחו ומחרף נפשו לגלות ענין יקר, ומכשולים רבים מניאים אותו וכל יגיעו בדי ריק; לב לעגענטיל נמס בקרבו, ולא נשא לבו אותו לשוב ריקם אל ארצו ואל מולדתו, על כן בהתבוננו כי במקומות ההם כר נרחב להתגלות ענינים יקרים בחכמת הככבים, וכי עתיד הכוכב ההוא עוד פעם לשים מהלכו לפני השמש ביום השלישי לירח יוני 1769 החליט לשבת בהודו ולחכות עד שיבוא יום הנועד ההוא. בימי שבתו שמה בקר לעגענטיל מקומות שונים, איסלע דע פראנצא, האי בורבאן, ראדריגא, מאדאגאָסקאָר, פיליפוני, מאנוללע, ושפך קאָראָמאנדעל, ויגל תעלומות מסחרי כחות הטבע, האסטרונומיא והגעאגראפיא, אפס אויר המקומות האלה פעלו לרעה על בריאות גופו, ובימי היותו על האי מאדאגאסקאר נפל במחלויים רבים עד אשר לא האמין בחייו עוד.   . ב במשך ימי היותו שמה השכיל לדעת, כי מהלך הכוכב ווענוס יראה יותר מגולה אל איי פֿילופיני או מאריאני; על כן שם לו נתיבתו כמים בשנת 1766 עד מאניללי להכין שם משמרות ליום העתיד לבוא. אך האקאדעמיא הצרפתית בכל האותות אשר שם לפניה הוכיח טוב המקום אשר בחר לו לשבת, לא הסכימה לדעתו, ותחזק עליו פקודתה לשוב עד פאנדאשערא, וכל ההכנות שעשה לו במקום הזה השאיר ביד אחד מילידי פערו אשר רעה לו. לילות הקיץ בפאנדישערא לא ישופם חשך. ובשמחת לב חכה לעגענטיל ליום המועד, אשר ישלם נחומים לו על כל התלאה אשר מצאתהו בדרך. בכל ימי חדש מאיי עד יום השלישי לירח יוני, יום בו יעבור הכוכב נוגה, לא התקדרו השמים וחום צח על פני הארץ, אך לאסונו, ביום ההוא יום חשקו, בטרם יבקע השחר קם סועה סער מתחולל, השמים התקדרו עבים, ובמשך עברו חשך השמש בצאתו, וכחצי שעה אחר כן הטהרו השמים ואור נגה עליהם. רבתה מאד תוגת לב לעגענטיל, לראות כי כל עמלו ויגיעו אך לבהלה, ואך לשוא חרף נפשו ונשא תלאות רבות אין מספר לדכא רגליו למרחקים ולנשוא עמל תשע שנים רצופות; וביותר נכאה רוחו בהודע לו, כי במאניללא, המקום אשר בחר לו הוא להכין לו המצב, אור בהיר בשחקים היה, ולא צרר אותו הרוח בכנפיו. ובכל זה עוד לא שב אל ארצו, ונשאר עוד בהודו להשכיל אל מוצא חכמת האסטרונאמיא לפי מסורת וחשבון ההודיים; אך לפתע פתאום תקפתהו מחלה עזה, ונפשו אותה לשוב לראות חיים בארצו, ובעצם תהלואיו אחז דרכו ויבוא שלום פאריזה, אחרי שנות עשתי עשר וששה חדשים לימי גלותו בשנת 1773, ויכתוב את כל אשר ראו עיניו ומקרי נסיעתו בספר, עוד כעשרים שנה חי מבלי כתת עוד רגליו לנוע למרחקים, וימת בשנת 1793 ב). התוכן פינגרע נועד מטעם האקאדעמיא לנסוע עד האי ראדריגא, אך בצאתו למסעו ען יצאו מקרים רבים ורעים לשטן לו וימררוהו ורבו, פקיד האניה ההודיית הקשה לבו אליו וימאן לקחת אתו באניתו את ארגזו הטמון בו כלי-המחזים אשר לו, ושר-צבא מאריאָן הנספח לחברה אתו, ולא ידע מאומה מלמודי האסטרונאמיא ובחינותיה, גם הוא שפך עליו מררתו, וישמור עקבו לאמר: כ שלוח הוא לשמרו ולשום עין על כל מעשיו. אך שני אלה לא צלחו ברעתם. פקיד האניה נאלץ לקחת את כל חפציו בפקודת הממשלה אשר החישה דברה אליו, ושר הצבא מאריאן בבואם עד חוף הולאנדיא החדשה נתפש בידי הפראים ויהי לברות למו. עצמו לו מאד פחדיו אשר תקפוהו בדרך מהאניות האנגליים אנשי מצותם, וכל אלה עברו ונצלו. אך עוד נפשו ברעה תתמוגג! כי רוח אחרת היתה את בלין פקידו אשר שלחו הממשלה את התוכן ההוא לשמרו ולנהלו, ויאמר להביא את האניה עד איסלא דע- פראנצא. לשוא הוכיח לו פינגרע כי יחטא בזאת מן המטרה אם יעבור המועד! לשוא העתיר עליו דברים, כי בלין באחת: „אם לא תשמעני אשליכך במצולות ים״ במפח נפש בא פינגרע עד האי איסלע דע פֿראנצא, משם מהר פקיד האי לשלחו באניה מוכנת לו למחוז חפצו ראדריגה ולהצלחתו נדמה הסער המתחולל באי ההוא בלי-פוגת, עד כי לפעמים יסעו הנוסעים משם עד ראדריגא, מרחק 120 פרסה, ששה או שבעה שבועות, ונסיעתו לא ארכה לו כי אם שלשה שבועות. מלא רגשי שמחה וגיל היה פינגרע בראותו מרחוק את האי, ויקו כי עתה יצלח חפצו בידו, ואולם גם בפעם הזאת תקותו דמתהו, כי פתאום קם שאון וסער מתגורר, ושלשה ימים לא משה האניה ממקומה, ועוד לו רק שמונה ימים ליום הכסא. נמס לבו בקרבו ועיניו מקור דמעה; אך אחרי רוב עמל ותלאה באו ביום 28 מאיי עד החוף. ראדריגא הוא אי לא-נושב, ארכו ארבע פרסה ורחבו שתים; גרי האי בעת ההיא היו בערך עשרה או שנים עשר מן השחורים אשר נפלו בידי שוביהם והגלום שמה תחת פקודת אחד מן הלבנים ההיה לראש ולקצין למו, ובכל האי לא נמצא רק בית אחד, בית קדשים, מקום משכן הפקיד ההוא. לכל אלה לא שת פינגרע לבו, ויחל לעשות בידים חרוצים להכין את המשמרות. עמלו ויגיעו עלו למעלה ראש עד עשותו ועד הקימו את המשמר, כי הימים ליום הנכון לו מעטים היו, ורוכסי ההרים אשר באי גדרו הדרך בפניו מבלי מצוא נתיבה לשבת; אך אחר כל אלה שבעה נפשו די יגון וכעס, כי גם עבי שחקים נלחמו לו, המה קדמו פני הלילה ליום המועד וישיתו חשך סתרו; וכי הציל רגעים אחדים לראות את מעבר הכוכב, עד ארגיעה שב הענן לכסותו, וכל עמלו עלה בתהו ויאבד אחרי ימים אחדים לשבתו שומם ומשמים על האי, התנפלו האנגליים על האניה אשר הביאה את פינגרע, ועוד שניה לה אשר נצבו שתיהן לחוף הים, את פקידיהן ומלחיהן שבו ויאסרום עד אשר נשבעו להם לבלתי הרים יד בחיל אנגליה שמונה עשר חדשים, האניות שברו ויעטו אל האי לשלול שלל ולבוז בז, השחורים ופקידם התחבאו בצורים ובחוחים, ורק התוכן לבדו נשאר, אפס האנגליים הטו אליו חסד ולא נגעו בו ובכליו לרעה. לימים עוד תשעה אחרי כן באו שנית שתי אניות אנגליות ויוסיפו לשלול את יתר הבז אשר מצאו באי ההוא, אך גם המה חננו את פינגרע, והעניקו לו עוד בר ודהן וחבית יין למחיה. פינגרע ראה ויתבונן כי נכונים לו ימי חשך וירחי עמל, וכמעט אין תקוה לו לצאת ממקום כלאו זה, הפך ידו לעבודה, הוא והשחורים ופקידם אשר יצאו ממחבואיהם, לחרוש ולזרוע להכין למו צדה לימים יבואו, ולבנות אני-שיט להיות נכונה בידו לעת מצוא. ומחשבתו זו עמדה לו לצאת למרחב, כי בהבנותה, יצא פינגרע עד החוף וירא לשמחת לבו אניה צרפתית נוסעת, ויתן אות להצילו, אך פקיד האניה מיראתו את האנגליים לא ערב לבו לגשת אל החוף, עד אשר שלח אליו את האני- שיט ויספרו לו את כל המוצאות אותו, אז נטה פקיד האניה עד החוף, ויקח אתו את פינגרע אחרי שבתו שמה כארבעה חדשים, ויביאהו עד איסלע דע פראנצע, ומשם אחז דרכו לשוב אל ארצו ואל מולדתו. גם במסעו לא נקה ממחתה ושואת פתאום אשר נפלה עליו. כי בצאתו מאיסלע דע פראנצע, ערום הערים פקיד האניה — אל בצעו אשר קוה — להטות את האניה אל שביל האנגליים, ונשבו כלם בידי מבקשי נפשם. אך גם בפעם הזאת צלחה לו להנצל מיד שוביו, רק כל יקר אשר הביא אתו להביאם צרפתה אותם בזזו. עיף ויגע בא ליסאבאנה, ומשם דרך ספרד שב אל מקומו צרפתה. ט""ף שפירא."
021-HZF-1875-09-09-001-20257_toc_12,חדשות שונות.," חדשות שונות. מיום 1 אוגוסט שנה זו הנהיגו בהלכות הטעלעגראפיע תקנה חדשה ברוב המדינות, ע״פ הסכמת האסיפה שלוחי המדינות אשר היה בפ״ב, והוא שכל מי שירצה לשלוח טעלעגראף, אין מן הצורך דוקא שיכתוב דבריו בלשון מובן אל העומד על משמרת פקודתו, רק יכול להסתיר דבריו ע״י צרופי אותיות בלתי מובנות, לבל ידע איש את סודו אשר יגיד לחבירו מרחוק, ולתכלית כזאת המציא איש אחד בעסטרייך מין כלי חדש הנקרא בשם Kryptograph, והוא כלי קטן אשר כל איש יכול לשאת עמו בחיקו, ומתוקן בתחבולה להחליף ולערבב אותיות האלפ״א בית״א על אופנים רבים למאוד נערכים ע״פ סדר מפתח ידוע, עד שבנקל יוכל כל איש לכתוב ולקרות את גם כי ירבה עמל, ורק אם יודע לחבירו סמן המפתח אז יבין גם נודע בשמו „הים הלבן״. הוא לכתוב ולקרות בנקלה. תכלית הכלי היא להקל המלאכה הן בכתיבה והן בקריאה לכל מפתח שנרצה. תועלת ההמצאה הזאת היא גדולה למאוד, כי לבד תועלתו בשלוח הטעלעגראפיע להסתיר כוד הדברים, הנה יועיל גם כן בהדפסת מכתבי העתים לאגרות גלויות, ד״מ הרוצה לשלוח אגרתו לחבירו מבלי דעת מקומו ועירו, איה משכנו ומגורתו כעת, יכתוב דבריו בלשון סוד וידפיסם במכתב עתי היותר מפורסם ומתפשט במדינה. וכן הוא יקר מאוד אצל הדיפלאמא- טען השולחים דבריהם בעניני המלכות דרך הטעלעגראף, או אצל שרי הצבא בשעת מלחמה השולחים פקודותיהם זל״ז בשדה המערכה וחפצים לבלי ידע לאיש זולתם התחבולות אשר יכינו נגד האויב, וכדומה לזה בענינים רבים, לגודל התועליות הרבות היוצא מן המצאת הכלי הזה, קנתה ממשלת אשכנז את זכות ההמצאה ההיא מיד הממציא בעד סך עשרת אלפים ר״ט, וכמוה יעשו כעת רוב ממשלת אירופיא."
021-HZF-1875-09-09-001-20257_toc_13,הוראות הצבעים אצל העמים הקדמונים.," הוראות הצבעים אצל העמים הקדמונים. הימים הסובבים ארצות רבות ומשתפכים במקומות שונות עלי כדור ארצנו יקראו בשמותם, עוד מקדם קדמתה, בשמות הנלקחים מן שמות הצבעים, כמו: הים הבחור, הים האדום, הירוק וכדומה. אולם לפשר השאלות: מאין באו להם השמות האלה? מי הניחם למו? ומדוע נקראו כן? גדולים חקרי לב!  וחכמי הביטאניקא מצאו מכבר צמחים וברואים קטנים Algaen אשר יחיו ויצמחו בתוך מי הימים, ולהם צבעים מצבעים שונים; ועל כן גזרו אומר החכמים האלה כי מי הימים קבלו את תאר צבעם על פי צבעי הרמשים והצמחים האלה; לפי דעתם הונחו שמות הצבעים על הימים לפי צבעם אשר קבלו מהדברים אשר בקרבם: החכם פאראווייא (Parawoy) אף כי לא יכחיש את מציאת הצמחים והרמשים הנזכרים, בכל זאת יתן כתף סוררת לדעת הביטניקים אשר זכרתי, והוא יוכיח כי קריאת השמות האלה יש לה מקור בדברי הימים. דעתו זאת אף כי לא נדע עוד אם היא נשענת בהאמת לאמתו, ואם הסכימו לה חכמי הטבע, בכל זאת לא נוכל לשלול ממנה את כבוד החדוש היאות לה.  „לא אדע, אמר החכם הנכחי, אם באמת נמצאו רק צמחי -) מים לבנים על פניים התיכון, אשר נקרא בפי יושבי ארצות המזרח „הים הלבן"", כמו כן אינני יודע כי ימצאו רק דברים שחורים בעמקי ים איקסינקא, ודעתי לא תתנני לחשוב כי אך על פיהם נקרא שמו „הים השחור"" לשון ים פרסי נקרא בפי  יושבי הקדם בשם „ים הירוק"" ובשם כזה „ים ירוק"" (Tsiny-hoy) נקרא גם כן חלק ים אוקיינוס המשתרע קדמה לארץ כתים (חינא), וכאשר נודע לי לא  ימצאון בהימים האלה צמחי מים ורמשים קטנים ירוקים״ ומפאת הדברים האלה גזר אומר החכם הזה דעה חדשה במקור השמות האלה, הלא היא.  „הלוח הנודע בשם יו-לינג (Jue-ling) המתיחס לזמן אלכסנדר מוקדני (בערך 330 קודם סה״נ) והמשתמר עוד בארץ, כתים חובר לא בהארץ ההיא, רק בארץ אשור העתיקה, ארץ אשר על טבור העולם נוסדה. הלוח הזה קורא לפאת צפון בשם - שחור, למזרח - ירוק, לדרום - אדום, למערב - לבן, ולארצות הטבור - תכלת לבן (געלל). „גם בעת הזאת בערי המזרח טאנג-קינג, שער העיר המפנה צפונה, צבוע בצבע שחור, לפאת מזרח - ירוק, לדרום - אדום, ולמערב, לבן; כמו כן השער הנמצא בתוך, בחצר המלך, גם הוא כבכל ערי חינא, מכוסה בגג מן לבנים זכוכיתים אשר מראה תכלת- לבן למו. להשיטה הזאת היתה מהלכים מקדם קדמתה באזיא אצל הערביים הישנים וגם אצל הכשדים. „אם נחשוב חלקת עיר פאלמיר כטבורית, אז יחשב גם כל ארץ סוריא לארץ טבורית, היינו תכלת לבן, ואמנם הוראת השם סוריא יורה על צבע תכלת-לבן מראה הדונג; ומזאת באו השמות יאקסארט, סיר-דערי והוא נהר התכלת. לצפונה של סוריא ישתפך ים אוקסינסקא ויקרא ים השחור (או: הצפוני), לדרומה - לשון ים ערב, הוא ים האדום (או הדרומי), למערבה לשון ים פרסי הכתב הנכתב לפי המפתח ההוא, וכל זולתו לא יבינו ולא ימצא המפתח  נקרא אצל יושבי הקדם „הים הירוק״. למזרחה ים התיכון אשר לכל בני מזרח לפי דעת החכם הזה שיטת השמות הזאת באה להכתים מאת יושבי סוריא ואשור; הוא ישער כי בראשונה הונחו השמות הצבעיים האלה על יאורים ונהרים קטנים, ורק אחרי כן העתקו גם אל הימים הגדולים. „הים הקרח, יאמר החכם הזה הלאה, נקרא „ים העבור והדלות"", או ים השחור, האוקיינוס אשר לדרום הודו יקרא שם „עריטרייא"" בלשונם, אשר באורו הוא „האדום״, לצד מערב ישתפך ים התיכון, ואשר עוד עד היום שמור שמו „ים הלבן"". השם „ים הירוק"" אשר יקרא לשון ים פרס נתן בראשונה לחבל האוקיינוס אשר ישתפך במזרח חופי חינא. הים הכספי הוא ים המרכזי נהיה לים תכלת- לבן המשתפך על גבולי מדין הארץ המרכזית, לשון ים פעקינג נקרא גם הוא  מטעם הזה „ים תכלת לבן״. עד הנה תוכן דעת החכם פארא ווייא אשר גם אנכי לא ראיתיה במקומה ובלשון המחבר, אך העתקתיה כמו שהיא לפני עין הקורא ממכ""ע הרוססי „ציר למודי הטבע"" (אשר יצא לאור במאסקווא 1854 נו׳ 25). ומפאת כי דברים כאלה ושיטה חדשה כזו בענין סוד הצבעים תוכל לגלות לנו רב חדשות גם בנוגע להבנת כתובים אחדים בתנ״ך (אחרי כי מקור השיטה הנהו באזיא) ע״כ העתקתיה ונראה מה תעלה בידנו למטרת הבאורים, אך בטרם כל עלי להעיר עוד אחת, והוא כי אם אמנם הוראת הצבעים לארבע רוחות השמים בחינא הנה היא כדברי החכם הנ""ל, וכן המקדש להרוחות הבתים שע טשאן בגליל עשי-לי, והמזבח אשר בתוכו, הנם מרבעים וצד המזרח לשניהם צבוע - ירוק, צד המערב - לבן, צד הדרום - אדום, והצפון - שחור; אך בהודו ישתנו הוראות מראיהם, כמבואר בספר תולדות הדתות הוצאות דר׳ חאן (ס״ט פ״ב 1871) ועתה נשובה נא ונחפשה בדברי הכתובים ונראה היעמדו דברינו כי גם . בהם נראה עקבות השיטה הזאת. . א) הכתוב הראשון אשר יורה לנו באצבע כי השיטה הזאת מצאה קן לה בכתבי הקדש, הוא המראה בזכריה (ו, א=ט) אשר ראה „והנה ארבעה מרכבות יוצאות וגו' במרכבה הראשונה סוסים אדומים ובמרכבה השנית סוסים שחורים ובמרכבה השלישית סוסים לבנים ובמרכבה הרביעית סוסים ברודים אמוצים"" אשר כל המפרשים נלאו למצוא פתח התרה להחידה הזאת (ראה רש״י ראב""ע ורד״ק אשר נלאיתי העתיקם בזה) עד שהמבארים „סלת למנחה"" אמרו בפה מלא „ובענין המראות הסכימו כל המפרשים שהמה סתומים וחתומים מאד״. אולם אם נשים לב לדברי הקודמים, אז נתפלא לראות פתרונם יוצאים מפורש מפי הנביא הזה בעצמו באמרו: „ואען ואמר אל המלאך הדובר בו: מה אלה אדוני? (רצונו: על מה ירמזון המראות האלה) ויען המלאך ויאמר אלי אלה ארבע רוחות השמים יוצאות מהתיצב על אדון כל הארץ (ד' - ה'), אשר בזה ברור מללו כי ארבעה הצבעים יורו על ארבע רוחות השמים. ונשוב ונתבונן עוד כי גם בפרטותיהם נשתוו אל חלוקת הצבעים כפי דעת הסורים האשורים והחינים, כי כן יאמר הלאה: „אשר בה הסוסים השחורים יוצאים אל ארץ צפון, והלבנים יצאו אל אחריהם, כלומר: מערב, בהיפוך אל מזרח שנקרא קדם כנודע) והברודים (ר״ל האדומים, ראה אוצה״ש) יצאו אל ארץ התימן. והאמוצים (יבארו בהכרח על תכלת- לבן - אחרי שלא נדע באורו יפה, ויהיה הכתוב הזה ללמד גם בזה) יצאו ויבקשו ללכת להתהלך בארץ (הם המה העבורים). ב) השם „שיחור"" אשר נתן להנהר נילוס נוכל גם כן לבאר, יען כי הוא הנהו מפאת צפון לארץ גשן אשר בה ישבו אבותינו, וע״כ קראוהו שיחור ר""ל הצפוני, ואולי גם שם העיר „שיחור לבנת"" יהושע י״ט) עמדה במקצוע מערבית צפונית ע״כ נתן לה השם הזה. ואם יבוא עוד איש וישער כי על כן צותה תורתנו לעשות בכל מעשה המשכן „תכלת וארגמן ותולעת שני ושש משז ר"", לרמז כי האל הוא אחד ומיוחד בכל ארבע רוחות השמים ובכל אך ידו משלח, נאמר לו אם היא השערה - שער, כי שערי ההשערות לא ננעלו. ראובן אבי״ב איש ווילנא . .   ."
021-HZF-1875-09-09-001-20257_toc_14, שאלה הנדסית טבעית.,"  שאלה הנדסית טבעית. שאלה איך יתכן להיות שני כלים מלאים מים א ב, אשר א הוא במקום למעלה מן ב, וכאשר נשפוך המים מן א (ע״י פתיחת מגופה) אז יעלו המים מן ב אל א, ושני הכלים האלו הם פתוחים ומגולים לאויר בלי שום כסוי?"
021-HZF-1875-09-09-001-20257_toc_15,שאלות ותשובות," שאלות ותשובות אל ה׳ שלא׳ בפי׳ בלי שם הסופר ושם העיר לא נוכל לקבל אל ס לא נוכל לקבל עלינו ענין כזה, אל נפ׳ בראד׳ יסלח לנו כי לא נוכל לקבל ענינים כאלו החדשים — אל שמ׳ פרי׳ בהור׳ הענין הא׳ אינו מאומת ובענין הב׳ לא הבין דברינו."
021-HZF-1875-09-09-001-20257_toc_16,," אל האבות, מוריהם ומלמדיהם. בימים האלה אשר ידרשו אחב״י ספרים מועילים להתחלת הלמודים והחינוך בשפת עברית ורוסית - אמרנו לשום פה לפני אחינו את הספרים האלה המוסכמים ע״י הממשלה ונחוצים לכל נערי עמנו, ואלה המה: )Pastopא) קצור דקדוק לשון עברית עם העתקה רוסית בתמונה קאטעחיזית (שואל ומשיב) בהוספתי מאמרים לנתוח המלות (פ מאת אברהם יעקב פאפירנא, מחירו 40 קאפ׳. ב) מסלת הלמוד מהחכם בן זאב מתורגם רוסית מהנ״ל, מחירו 37 קאפ׳. ג) מקרא מפורש, למודי הקריאה בלשון עברית ע״פ שטה קלה, למען יוכל הנער לדעת הקריאה הנכונה בכל פרטיה במשך עשרים וארבעה לעקציאנען, עם התפלות הראשונות מסדר תפלותינו, בהעתק לשון רוסית, מאת ירחמיאל קלאצקי, מחירו 20 קאפ׳. ד) ביבלישע געשיכטע בשפת רוסיא עם קאטעהיזמוס קצר בנוגע להאמונה ודרכי החנוך מאת מ. 5. זאמענהאף, מחירו 20 קאפ׳. כל הרוצה יוכל להשיג את הספרים האלה אצלי המוציאם לאור נ. ג. זאכס, למוכרי ספרים רבאט כנהוג. М. г. 3аксу, Генся № 9, Варшава :האדרעססע שלי"
021-HZF-1875-09-09-001-20257_toc_17,," מודעה אל כבוד אחב״י העוסקים במסחר כפרים, שלום  כבר יהודעתי במודעותי הקודמות כי החלותי למכור הספרים מדפוס שלי לכל מוכרי ספרים, ועתה הנני להודיע כי בעזהי״ת פתחתי סקלאד מכל מיני ספרים, פה ווארשא במקצוע רחוב גאליווקעס ופראנצישקאנער, ואמכור כל מיני ספרים הנמצאים, הן מדפוסי מדינתנו רוסיא ופולין, והן הנדפסים בחוץ למדינה ויש להם מהלכים במדינתנו, והכל במקח קצוב ובתה לסוחרים מקום להרויח כיאות. — ואני מבקש מכל העוסקים במסחר ספרים, כי ייטיבו להודיעני במכתב פתוח ע״י הפאסט, איש איש את האדרעס שלו, ואשלח לו ע״פ בקשתו פריוז-קוראנד מכל הספרים. אנא יקירים אל תחוסו על 4 קאפ׳ דמי פאסט ושלחו לי איש איש את האדרעס שלו בכתב מפורש, כי יש לי חפץ בזה לדעת האדרעס של גדולי המו״ס, למען אוכל להתייעץ עמהם פעם בפעם בעסקי הדפסה, איזה ספרים להדפיס שיהיו דעת רוב הקהל נוחה מהם, וגם לכם תבוא טובה בדבר הזה, כי יהיו עסקיכם ישר מסקלאד שלומדיפים, ובלי ספק תמצאו חפץ בזה יותר מאשר עד כה. פרטי אופני המסחר לא אוכל להציג בזה, כי המה דברים שביני לבין הסוחרים ולא נתנו להדרש בפומבי, ואודיעם לכל דורש במכתב מיוחד, אך הודיעוני נא כ״א את האדרעס שלו יצחק גאלדמאן מדפיס ומחזיק סקלאד ספרים בווארשא И. Гольднанъ, Гиногратъ въ Варшавѣ. zaak Goldman, Buchdruckereibesitzer in Warschau."
021-HZF-1875-09-09-001-20257_toc_18,," הודעה בימים האלה יסדנו בית מסחר ספרים שונים עברית, אשכנזית, ורוסית, וכל אשר יאבה לקנות לו ספרים אם לעצמו ואם למסחר יוכל לפנות אלינו, ונקוה כי יפיק רצון כחפצו, למחברים בעמנו נבקש כי יאבו נא לכבדנו כל אחד בספרו למבחן, וירשום המחיר ומקום מגורתו, למען נוכל לבוא בברית המסחר אתו, כ״כ יוכל כל איש להשיג על ידינו מכה״ע הצפירה והשחר במחירם הידוע, וכן כל שאר מכה״ע בשפות שונות, הכותב אלינו יכתוב על האדרעסע מיכאל סלאנימסקי, או אברהם צוקערמאן. Михавцу Слонинскону. Со Корская № 26. Aбрану Цукерману Палевкя № 27. Редакторъ-издатель S. Сошцискiй."
021-HZF-1875-09-09-001-20257_toc_19,," אל אחב״י יושבי רוסיא ופולין. סורו נא בבית אכסניא של האטעל ווארשויא קלאסטער - שטראססע 50/51 אשר הכינותי פה בערלין להפיק רצון כל אורח הבא בצל קורתי הן בחדרים מפוארים והן במאכלים ערבים לחיך טועמם, וכשרים כד״ת. שבתי מאיר בר״ז ליפשיץ. קלאסטער - שטראססע 51—50 Hotel Warschau Von S. M. Lipschitz. KIosterstrasse 50-51"
021-HZF-1875-09-09-001-20257_toc_20,," הנני מודיע למאהבי ולכל מוכרי ספרים, כי החלפתי דירתי והגדלתי מסחרי בהרבה מיני ספרים שונים, חדשים וגם ישנים כמו ספרי מליצה, ושיר, בקורת והשכלה, חקירה וחכמה וכו׳, מלבד ספרי רוסי, דייטש, הנמצאים אתי למרבה, כן יש הרבה ספרי רומיל מדפוסים שונים ואויפלאגער למכור גם למו״ס על קאטא- לאגען פרייז; מסחרי באמונה נודע לכל אלה אשר עשו עמדי מסחר, נהנני מבטיח כי גם הבאים חדשים לבקרים ישבעו רצון במסחרם אתי הן מהמקחים, והן מכל אופני המסחר; כל החפץ לבוא אתי במסחר יפנה אלי עפ״י אדרעסע: D. Lipschitz in Bialystok, Russland im Hause M. Sabludowski."
