article_id,headline,text
021-HZF-1878-06-10-001-50171_toc_1,,"  ישראל ביאת  השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו״כ.  ביתר הארצות 20 פראנק.  באמעריקא 5 דאללאר ."
021-HZF-1878-06-10-001-50171_toc_2,,   מחדו באשכנז:   14 רייכס מארק לשנה.   בעסטרייך 8 פר׳ לשנה 2 וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳   
021-HZF-1878-06-10-001-50171_toc_3,"מכתב עתי משמיע חדשות בקרב עם ישהן,מכל הד..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1878-06-10-001-50171_toc_4,"תוכן הענינים.
 "," תוכן הענינים.   דברי הימים ירושלים. פעטערסבורג, אוטיאן. ידיעות העולם והטבע. קורות הפילוסופיא החדשה מאת פאביום מיזעם. חדשות שונות, שומיאטץ. מאריאמפאל פלונסק. הודעות, שאלות ותשובות."
021-HZF-1878-06-10-001-50171_toc_5,דברי הימים," דברי הימים העיר בערלין קרית מלך רב ובירת קיסרית אשכנז, תמשוך עליה בימים האלה את עיני כל יושבי תבל ושוכני ארצות הנאורים, ותהי לבמת החזיון ומקום המעשה אל מקרים גדולים ונכבדים. שם תראינה עינינו היום דברים העתידים להראות פעולותיהם ותוצאותיהם לימים רבים ועתות רחוקות, וישאירו רושם קיים חקוק לזכרון בספר קורות בני האדם. בראשית ימי השבוע העבר יצאה השמועה הנוראה מברלין על פני כל הארץ, מדבר השנות מעשה הרצח והתנקשות חרשי משחית אנשי דמים, על חיי הקיסר הישיש, אשר הגדיל לעשות לרומם ולהאדיר את עם אשכנז, לתת אותו עליון על כל עמי איי- ראפא, ויאחד את כל שבטי העם האשכנזי תחת שרביט מלכות לממלכה אדירה ועצומה, אשר כמוה לא נהיה העם האשכנזי מיום היותו לגוי, השמועה הזאת הלמה כרעם את כל יושבי אייראפא, ותרעיש לב העמים, וממשלותיהם, ותוסף להחריד ממנוחתם את כל דורשי שלום ואושר כל העמים באמת ותמים, אחרי שאפם רוח כמעט וישמחו שמחה בלי מצרים לראות כי אסיפת הקאנגרעסס, אשר כלו עיניהם מיחל לה זה ארבעה ירחים, קמה וגם נצבה, וחרב המלחמה אשר עופפה על פני אייראפא שבה כרגע אל נדנה. והרדה גדולה לבשה את רבים מאוהבי השלום ויפחדו פחד, לבל יהי מעשה הרצח הנורא מוקש גם להקאנגרעסס, אך בעוד יום והנה באה בשורה אשר הניחה את רוח אוהבי השלום, ותאמר: כי אין כל דבר סכנה יצוק במחלת הקיסר, והקאנגרעסס נכון לבוא בעתו ובמועדו ביום 13 לחדש יוני או ביום ה׳ לשבוע הזה. מהידיעות האחרונות בשבוע העבר יראו הקוראים, כי בעוד יום 1 לחדש הזה אמר הגראף אנדראססי במושב שליחי (דעלעגירטע) נבחרי אונגאריא, כי הקאנגרעסס יתאסף בזמן קרוב, ודבריו נאמנו, וביום 3 לחדש בא שר האוצרות באנגליא המיניסטער ה' נארטקאטה אל בית הפארלאמענט ויאמר, כי קבלה הממשלה ספר (נאטע) מאת הציר האשכנזי בלאנדאן הגראף מינסטער, לאמר: „הציר החתום מטה מתכבד להודיע בשם ממשלתו אל כבוד הדרת נשיא המיניסטעריום באנגליא, כי ממשלת אשכנז בהיותה נשענת על רעיון הקאנגרעסס אשר יצא ראשונה מפי ראשי הממלכה בוויען - תציע עתה את דעתה אל ראשי כל הממלכות אשר באו בברית פאריז בשנת 1856 כי יואילו להופיע בברלין על הקאנגרעסס, אשר זה מטרתו, לדון, לברר וללבן, את כל פרטי התנאים בברית סאן סטעפאנא אשר כרתו ביניהן רוססיא ותוגרמא. וכאשר תקבל ממשלת בריטאניא את הצעת ממלכת אשכנז הזאת, תתן בזה אות, אשר תאות לקחת חלק בדברי המשא ומתן המתיחסים אל כל דברי הברית בסאן סטעפאנא. ואם תקובל ההצעה הזאת מאת כל אדירי אייראפא תוסיף ממשלת אשכנז עוד להציע, כי הקאנגרעסס יתאסף ביום 13 לחדש יוני. על החתום „גראף מינסטער ציר הוד קיסר אשכנז בחצר הוד מלכת בריטאניא״. כספר הזה ובדברים האלה קבלו בעצם היום הזה כל אדירי אייראפא מאת צירי אשכנז היושבים בשערי ממלכתם, ובכל ממלכה וממלכה אשר דברי הספר הנזכר מגיעים, מכינים ראשי המלוכה את עצמם לשום לדרך פעמיהם להופיע על היום הנועד אל אסיפת הקאנגרעסס, ומעשים רבים יתנו עדיהם כי יגדל כבוד האסיפה הזאת מן כל אשר היו לפניה משנת 1856, וכי בפעם הזאת נמנו וגמרו אדירי אייראפא מבלי לשקוט במכונם עד אם כלו אשר החלו להוציא כאור את משפט השאלה המזרחית, ולהטט אחרי השאת והמספחת הזאת אשר נראתה כנגע בשלום העמים זה מאות בשנים. האות הראשון מן כל תוקף דבר האסיפה העומדת לצאת לפעלה בימים האלה, יצא מאת האיש אשר עתותי המלחמה והשלום בידו היום, ה׳ ביקאנספיעלד, אשר הודיע בהפארלאמענט, כי נכון הוא בכבודו ובעצמו בלוית המארקיז סאליסבורי, לאחוז דרכו ברלינה ולהופיע על הקאנגרעסס; על הדבר הזה השתוממו מאוד כל יודעי העתים, כי לא היתה כזאת בבריטאניא, — האוחזת בשתי ידיה במנהגיה הנושנים — אשר ראש הממלכה יעזוב את עיר המלוכה על ימים רבים, לשבת במושב קאנגרעסס או קאנפערענץ מחוץ לגבול בריטאניא, וגם עתה יצאו עוררים על הדבר הזה מצד הליבעראלים, אשר הודיעו כי רע הדבר בעיניהם, באשר כי בכל משך ימי האסיפה לא תמצא יד הפארלאמענט לבקש דין וחשבון מאת ראשי המלוכה, ולשום עין השגחתו על כל מעשיהם. אך המיניסטער ה׳ נארטקאטה הוכיחם לדעת, כי לעת כזאת טובת כל העמים דורשת אשר פתרון שאלות נכבדות כאלה ימצא מקום במעמד ראשי הממלכות בעצמם ולעיניהם, וכל המכה״ע הבריטאנים מהללים את מעשי ה׳ ביקאנספיעלד אלה, ואומרים: כי הדבר הזה יערוב ערובה, כי הקאנגרעסס ישקוד על מעשהו להביא לידי בירור גמוו את כל סכסוכי הממלכות, וכאשר יהיה ה׳ ביקאנספיעלד בעצמו על האסיפה, יתאמץ אשר עמל ראשי הממלכות לא ישוב ריקם, ולא ישקטו עד אם כלו לעשות אשר החלו. לברוא סדרים ישרים בארץ הקדם, הנכונים להחזיק את שלום אייראפא על עמודים חזקים אשר לא ימוטו אמנם בעוד אשר המכה״ע הבריטאנים דורשים בשבח מעשי נשיא המיניסטעריום בארצם, הנה יראו המה״ע הרוססים בפעטערסבורג לדעת, כי יראו בדבר בוא ה׳ ביקאנספיעלד אל האסיפה, אות, כי עוד לא יצאה לפעלה אחדות הדעות השלמה בין שתי הממלכות רוססיא ואנגליא. בדברי הצעת ממשלת אשכנז לא נזכר אשר תעודת הקאנגרעסס תהיה מבלי לבטל את הברית הפאריזי, ולא לשנות את דברי ברית סאן סטעפאנא, אך לדון ולהפוך בהם, והדבר הזה יתן יד לרוססיא ולאנגליא לדחות את דברי האסיפה אם לא תמצאנה אותם מתאימים לחפציהם; ולאות כי עוד תנוח רוח החשד על שתי הממלכות, הוא, כי עד היום לא יכלו לבוא לכלל דעת אחת בדבר עזיבת צי אדיר אשר לבריטאניא את ים המראמארי והרחקת הרוססים מעל קאנסטאנטינאפל, וכהיום שתי המחנות עומדות אלה מול אלה ערוכות לקרב ומלחמה, בעוד אשר מלאכי השלום בברלין ימתיקו סוד ויתיעצו איך למצוא דרך לצאת ידי כל הממשלות אשר דבר שאלת המזרח נוגע אל חפצי ממלכותיהן. והמכה״ע Fooc5 יאמר כדברים האלה, אם נסור לראות את כל הנעשה עתה בבירת תוגרמא ביום לפני האסף הקאנגרעסס, הנה נראה בזה את דרך ה׳ ביקאנספיעלד מאז ומקדם, לדבר בפיו שלום עם כל ממלכות הארץ, בעוד אשר וסיף להפליא את יושבי אייראפא במקרים פתאומים, אשר מדי תקרב תשועת השלום לבוא, יעלה אותם בקסמיו מתהום הנשיה לשום לאל את כל עמל דורשי השלום ובאמת הדברים אשר תראינה עינינו היום בקאנסטאג- טינאפאל, יש בכחם לשוב ולבלבל את עניני המדינות ולסכמך עוד הפעם את ממלכות אייראפא. הן מודעת זאת, כי התוגרמים אשר בחלה נפשם בסולטאנס מכבר, הוסיפו עוד שגוא אותו מן היום אשר שם משרת השר שעל עניני הצבא על שכם גיסו שנוא נפש כל העם מחמוד דאמאד, ויחדש שנית את משרת הוויזיר הגדול. אך גם המיניסטארים החדשים לא האריכו ימים על משמרתם; הסולטאן בידעו כי שונאיו בנפש רבים מאד, יחרד עתה לרגעים, ומגור לו מסביב מן מארבים בסתר המתנקשים לחייו, אימת מות תבעתהו תמיד ועל כן נחה עליו רוח החשד לחשוד גם את רואי פניו הקרובים אליו כי יצפנו לחייו; ויהי כאשר החל הוויזיר הגדול הזקן רושדי פחה — הדיפלאמאט האחד בתוגרמא, הנכבד גם בעיני מלכי אייראפא - לדבר על לב הסולטאן כי ישיב את מיטהאד פחה על כנו, באשר כי הוא האיש אשר רוח בו לרפא את בנין ממלכת תוגרמא ההרוס חרה אף הסולטאן עליו וידיחהו משאתו אף נתן עליו משמר, ובעצם היום הזה הושמו במאסר עוד חמשים איש מבני מרום עם הארץ ופקידי הצבא; ולפי דעת אחדים גלה אחד מצירי הממלכות את אוזן הסולטאן, כי שרי מלכותו חורשים עליו רעה, להורידו מגדולתו, ולהעב את המלוכה מאת כל בני משפחת האסמאנים ולבחור להם מלך חדש, ועד ימי מלוך המלך החדש ימשול מיטהאד פחה בארץ בתור נגיד (רעגענט), כל הדברים האלה שמו כמרקחה את עיר בירת התוגרמים; לב כל בני העם הומה על הסולטאן הסגור ומסוגר עתה בארמונו, ויחרד להתראות בחוץ לבל יפול שדוד לרגלי חמת העם וקנאתו. והדבר אשר יראה לדעת כי יש ידים מוכיחות לתלונות מכה״ע הרוססים על בריטאניא כי מזמות תתהפך, בפיה תדבר שלום ובידיה תוסיף להכון גם לקראת מלחמה, הוא הדבר: כי בעצם היום אשר עזב ה׳ ביקאנספיעלד את לאנדאן לבוא ברלינה לשום מושבו באסיפת מלאכי השלום, קראה המלכה את כל רבי הארץ אלופי בריטאניא וחוריה עם צירי כל הממלכות ושרי הצבא לראות את הצי אדיר אשר בקרבת פארטסמוטה, ולהעביר לפניהם את אניות המלחמה אחת לאחת, למען הראות לכל העמים והשרים את כל יקר ותקף צי האדיר אשר לבריטאניא, הוא צי האדיר אשר עמד הכן לצאת אל הים הבאלטי לו פרצה מלחמה בין רוססיא ובריטאניא. המעשה הזה יורה על חפץ בריטאניא, להראות כי לה הכח והעז לתת תקף לדבריה, וכי נכונה היא לעמוד על דעתה גם ביד חזקה, אם תראה כי לא תשיג את חפצה על דרך השלום. בין כה וכה ואנגליא לא תשיב אחור ידה מבלי להחזיק בידי הפארטא, כמאז כן עתה תוסיף להסית את התוגרמים, כי לא יצאו מהמבצרים באטום, שומלא ווארנא. הגענ׳ טאטלעבען נסה עוד הפעם לדרוש מאת הפארטא כי תפנה את המבצרים, אך היא תאטים אזניה משמוע, ולא תדמה למלאות את דברי הגענעראל, בדעתה נאמנה, כי עתה לא תצא רוססיא בחרב לקראתה, מבלי לתת פתחון פה לשונאי רוססיא, לאמר, כי היא המהרסת את שלום כל הארצות; כה יעמדו צבאות רוססיא במנוחה גם למראה עיני המרידה של המוחמדנים בהרי רהאדאפאן ולפי הידיעות האחרונות הנה עבר המרד את גבולו הראשון ויתפשט עד העיר קארלאווא, ששם עומדים צבאות המתפרצים במקומות בצורים ויבנו דיק וישפכו סוללות, ועל כן יאמר  המכה״ע Fonocъ לאמר: מצב צבאותינו היום על שתי שדות קרב אזיא ואייראפא, דורש מאתנו זהירות יתירה להיות ערוך לקרב ומלחמה בעוד אשר נטל עלינו שלא לעשות כל דבר אשר יתן יד למשנאינו, לאמר: כי אנחנו היינו בעוכרי השלום הכללי ואם נסור לשמוע את אשר ידובר במקום הורתו ולידתו של רעיון הקאנגרעסס, בעיר וויען ומה בפי ראשי המלוכה באוסטריא; הנה נראה, כי עם כל השמחה אשר ישמח הג׳ אנדראססי לראות כי קמה עצתו בפעם הזאת, הנה בכל זאת אמר בפה מלא כי עוד רב הדרך אל התאחדות הלבבות בין אדירי אייראפא, וכי גם הקאנגרעסס לא יערוב ערובה כי יביא את השלום בעקבותיו; ובבואו ביום 3 לחדש אל בית שליחי הנבחרים מאוסטריא ואונגאריא, להגיד כי קבל מכתב מאת הציר האשכנזי אשר ישחרהו כבוד לבוא אל הקאנגרעסס, אמר בפירוש, כי אף אם יש מקום אל התקוה, כי יצלח בידי האסיפה להפיס דעת כל אדירי אייראפא ולהוציא לפעלם את הסדרים החדשים בארצות הקדם גם בלי קרב ומלחמה, הנה עם כל זה ראשית חובת הממשלה לעמוד נכונה נשענת על כלי נשקה לקדם פני מקרים פתאומים, ועל כן העמידה את צבאותיה על גבולות הממלכה ותתאמץ לבצר את מבצר אדא- קאלע, להיות לה למבטח עז נגד הסערבים המתנשאים להתחרות באוסטריא ע״ד באסניא. רבות דבר הגראף אנדראססי ביום ההוא לפני השליחים, ויבאר להם את כל תורת האסיפה וסדר Nord. Deut. מעשיה, ומבין דבריו נכר כי אמת בפי המכ״ע  האומר כי ימי האסיפה לא ימשכו, ואחרי שמונת ימים  אשר ראשי הממלכות ישכנו כבוד בברלין ישובו איש איש לביתו, וישלחו קאמיסטיאן מאת עושי דבריהם ועוזריהם אל ארץ הקדם, להוציא שם לפעלם את כל הסדרים והתיקונים החדשים, אשר תבוא עליהם הסכמת בעלי אסיפת הקאנ- גרעסס. ביום ההוא בא גם זכר אחב״י הנרדפים על צואריהם בארץ רומאניא לפני שליחי ארצות אוסטריא ואונגאריא, שנים מגדולי השליחים ה׳ קוראנדא וה׳ וואהרמאנן, הגישו מכתב בקשה אל הממשלה לאמר: „אחרי אשר נודע הדבר, כי אחד מראשי הענינים אשר יהיו ליסוד מוסד אל כל דברי השקלא וטריא על הקאנגרעסס, יהיה דבר ארץ רומאניא, הנה מתכבדים החתומים מטה לשחר את פני כבוד המיניסטער ולבקשהו כי יואיל להגיש לפני כסא משפט הקאנגרעסס גם את שאלת היהודים ברומאניא, להוציא כאור משפטם ולהמציא עזר ורוחה אל שלש מאות אלף איש גרי ותושבי רומאניא מימות עולם ושנים קדמוניות, נושאים בעול מלכות מסים וארנוניות כאחיהם הנוצרים, ועם זה אין להם כל זכות ומשפט אזרחים להאחז בארץ, ונתונים לבו ולמרמם ואין אומר השב"". על מכתב הבקשה הזה באו על החתום גדולי האזרחים ואלופי אונגאריא הגראף זיצי ציר הממלכה בקאנסטאנטינאפאל, הגראף אפאָניא שהיה מיניסטער לפני ה׳ אנדראססי ועוד אחרים מגדולי הארץ. על הדברים האלה עלה הג׳ אנדראסטי הבמתה ויאמר: „זה ימים ושנים אשר אוסטריא תתאמץ לדבר על לב רומאניא בכל עת מצוא, כי בעותה את משפט היהודים בארצה תתן מקום למשנאיה לאמר: כי ארצה ארץ מעשקות ואיננה ראויה להיות ממלכה העומדת בפני עצמה; הן אמנם אוסטריא לא כלה עד היום לכנס בעובי הקורה ע״ד יהודי רומאניא, כי אין לה המשפט להתערב בענינים הפנימים של ממלכה אחרת; אך עתה בבוא משפט על עמי הארץ הקדם לפני הקאנגרעסס, הנה תהיה אוסטריא הראשונה לתמוך בידי החפץ להסיר מעל יהודי ארצות המזרח בכלל ויהודי רומאניא בפרט את עול החוקים המציקים אותם להגביהם משפט מצבם ולתת להם חוק ומשפט אחד עם כל העמים בני הדתות השונות שוכני ארצות חצי האי הבאלקאני"". דברי המענה הזאת נתקבלו בשמחה ומרבית השלוחים מחאו כף לדברי המיניסטער הנכונים לתת תקוה בלב כל אוהב אדם, כי מאת אספת הקאנגרעסס תצא תשועת ישראל באלה הארצות אשר היו נרדפים נגשים ונענים עד היום. מדברי ה׳ אנדראססי אלה אנו למדים, כי תעודת הקאנגרעסס היום לא תהיה רק לשום למישור את כל מעקשי המדינות בכל דברי הסכסוכים בין אדירי הממלכות, אך גבול פעולתו יקיף גם את שאלות הזמן הנוגעות לחיי ואושר כל עמי הארצות; להגביה משפל המצב את עניי העם ההולכים שהוה תחת סבל עבודה קשה, והעניות הזאת של העובדים בבתי המלאכה היא שהעבירה אותם על דעתם לתת אוז קשבת אל מורי שקר, המפיצים דעות נשחתות בין המון העם, דעות הנכונות להרוס את יסודי החברה, לרופף את עמודי הדעות והאמונות ולהשמיד כל זכר אל תוצאות החכמה וההשכלה נחלת בני הדור החדש. מובן הדבר כי אם תבאנה גם שאלות הנוגעות לחיי החברה של כל עמי אייראפא לכלל משא ומת על הקאנגרעסס, הנה יהיה הנסיך ביסמארק ראש המדברים   בענין הזה. נודע הדבר, כי ההצעה להרחיב את גבול פעולת הקאנ- גרעסס גם על שאלות החברה וכלכלת המדינות יצאה מאת ה׳ ביסמארק, יען כי בכל ארצות מערב אייראפא אין ארץ אשר רעות הסאציאליסטים ימצאו להן מהלכים בין העם כבארץ אשכנז, וזאת באה להם להאשכנזים מן העניות הגדולה והמחסור השוררים בארץ, חרשת המעשה וכל ענפי העבודה עומדים בשפל המדרגה, ורבים מבתי המלאכה, אשר לפנים התעסקו שם אלפי אנשים עם מכונות הקיטור רבים למאד יושבים שוממים ושובתים ממלאכתם; מן כל סך המיליארדים אשר לקחה אשכנז מצרפת לא בא אל כיס העניים אף פרוטה אחת, ותגדל עוד שבר עניי עם על ידי באי הבירזא, אשר יסדו אגודות אגודות שונות להונות את העם, כי יביאו איש איש את שארית כספו להם להשתתף בעסקיהם, בהבטיחם כי ורויחו על אחת מאה. אך כל העסקים האלה בהיותם בנוים על אדני שוא ומיוסדים על קו תהו ואבני בהו התפוצצו לרסיסים, ויעשירו רק את המיסדים אשר עשו עושר מחיל זרים, המון העם האשים בבלי דעת את הממשלה וירגנו בסתר אחליהם על הסדרים הנוכחים, אז ראו נושאי דגל הסאציאליזמוס כי עת רצון הוא להם, להפיץ את דעותיהם הנשחתות בין עניי הפועלים ובני הנעורים, אשר הטו אזנם לקול התורה החדשה, ועד מהרה פרחו למודי הסאציאליסטים בראש על תלמי לב בני הנעורים ויגמלו פרי כחש להטיל דופי בכל קדש ולפרוק עול מלכות שמים וארץ, כאשר נגלה עתה לעין השמש על ידי מעשי ההתנקשות של איש הדמים דר׳ נאבילינג על חיי כבוד קיסר אשכנז כאשר נשים את פרטי הדברים פה לפני הקוראים. ביום א' לשבוע העבר 2 יוני בשעה 2 וחצי אחר חצות היום נסע הוד קיסר אשכנז במרכבתו לשוח דרך רחוב הנקרא „אונטער דען לינדען"", ויהי בעברו על פני הבית תחת גומר 18 והנה נשמע קול קנה רעם, ועד מהרה נראה כי ירו על הקיסר מקנה רובה טעון כדורי עופרת קטנים (שראט) והקיסר נפצע בפצעים רבים על פניו אצילי ידיו, וזרועותיו. מרכבת המלך שבה כרגע אל הארמון, והאנשים העוברים ברחוב ביחד עם אדון הבית התפרצו אל חזיר המרצח לתפשו, אך הוא בא לקראתם בקנה רובה ויורה על בעל הבית ויפצעהו בפניו ויפול ארצה; אך עוד מעט ויבואו שוטרי הפאליציא, וברוב עמל ויגיעה עלתה בידם לתפוש את המרצח בכף, אשר חפץ לשום קץ לחייו ויור על עצמו ויפוצץ את מוחו, וכפי דעת הרופאים ימות בימים האלה. חוקרי המשפט אשר באו אל מקום המעשה מהרו לשאול את הדר׳ נאבילינג על הסבה אשר עוררה אותו אל דבר פשע כזה, והוא הודה ולא בוש לאמר: כי עשה זאת בצדיה ובדעת נפש, כי טובת עם אשכנז דורשת להגות מן מסלת החיים את ראש הממלכה. ויוסף לאמר בדברים קצרים: כי הוא איננו האחרון להתנקש על חיי כל בני משפחת האהענצאללערן המושלת בארץ, וכי בעקבותיו יצאו עוד אחרים לשנות את מעשה הרצח. יותר מזה לא דבר דבר, כי תקפתהו מחלתו ומרוב מכאוביו לא יוכל להוציא הגה מפיו, וגם אמו, אשה כבודה מבנות מרום עם הארץ, אשר בכתה ותתיפה לפניו כי יקרא בשם את האנשים אשר היו אתו בקושרים, לא הצילה דבר מפיו. פרטי קורות המרצח ותולדות ימי חייו יראו לדעת, כי נבדל הוא מהמרצח הראשון הנער העדעל בחנוכו והשכלתו, ובעוד אשר הראשון היה אחד מבני דלת העם משולל מכל ידיעה והשכלה, הנה היה נאבילינג בן מרום עם הארץ ממשפחה כבודה ועשירה, ויגמור את חוק למודיו בהאוניווערזיטעט, אשר נעטר שם בתואר „דאקטאר דער פהילאזאפהיע"", אף כתב הרבה מאמרים במכתבי עתים אשר משכו עליהם עיני מביני דבר. מן הדבר הזה נראה איך פשתה נגע הסאציאליזמוס באשכנז גם אצל בני מרום עם   הארץ ה והנה אף אם אזלת יד השופטים להציל מפיו דבר ברור, הנה צלחה להפאליציא להתחקות על עקבות הקשר, על ידי מכתב אחד אשר מצאו בבית נאבילינג הנכתב מפאריז, ומלאנדאן הודיעו, כי עוד ביום שלפני מעשה הרצח, הרגישה הפאליציא אשר שם, תנועה רבה והתרגשות הנפשות אצל הסאציאליסטים המתגוררים בלאנדאן, ויתלחשו ביניהם, כי ביום המחרת תהיה חדשה בארץ, ולעת כזאת שוטרי הפאליציא בברלין רודפים באף את כל איש אשר ימתחו עליו חוט של חשד כי נוטה הוא אל דעת הסאציאליסטים. עוד ביום הראשון אחרי מעשה הרצח הושמו במאסר כחמשים איש ואשה, אשר נאצו את שם כבוד הקיסר וידברו עליו תועה, ורבים מהם כבר נגמר דינם להענש בעונשים קשים ומרים, ומכל ערי הממלכה נשמע, כי תסגר הממשלה על מסגר את בתי ועד הסאציאליסטים, חתיר אגודותיהם ותבדוק בשבע בדיקות אחרי כל מ״ע וספר הדובר בשמם לבער אחריהם עד תומם. בין כה וכה וחדשה נהיתה בארץ אשכנז. הקיסר אמנם איננו בחזקת סכנה עתה ולדעת אחדים מגדולי הרופאים יש תקוה כי ישוב לאיתנו, אך בכל זאת מחלתו כבדה מאד וכבר הגיע לשנות גבורות, על כן קשה עליו להחזיק את רסן הממלכה בידו לעת כזאת, ותהי עצת הנסיך ביסמארק, כי בן הקיסר יורש העצר פרידריך ווילהעלם ימלא את מקום אביו הקיסר, וזה שמו אשר יקראו לו „פרינץ רעגענט"" ויהיה המושל בארץ כל הימים אשר הקיסר יהיה עצור על משכבו. בתחלה דמו הפרינץ רעגענט והנסיך ביסמארק למהר ולקרוא שנית את הפארלאמענט, לשום לפניו עתה את החוקים הנכונים לבצור את רוח הסאציאליסטים, החוקים אשר כבר נדחו מאת חברי הפארלאמענט לפני שני שבועות כנודע. אך זאת, בפחדם פחד פן ישיבו הנבחרים אחור את הצעת הממשלה, ואז יגדל הפרץ בין העם ובין הממלכה עד לבלי הכיל; על כן נמנו וגמרו בבית מועצות ממלכות הברית באשכנז (בונדעס ראטה) על פי עצת ה׳ ביסמארק, להתיר את אגודת הפארלאמענט והנבחרים ישובו איש איש אל ביתו ובחירה חדשה תמצא מקום בחודש יוליא הבא, ותקות הממשלה, כי בפעם הזאת, אחרי ראות העם האשכנזי את פעולת רוח הדרור מן הקצה האחרון, ישוב עתה לבחר אנשים הכרוכים אחרי דרך הממשלה ולבם שלם עמה, וללכת בעצת ה׳ ביסמארק לכל אשר צוום בימים האלה ועוד אסון נורא קרה גם הצי אדיר אשר לממשלת אשכנז, בעת ובעונה הזאת אשר רבים נבאו לאמר כי עתידה אשכנז להיות שרתי בימים, כאשר היתה לגברת ממלכות היבשה, שתי אניות נחושה הגדולות בכל אניות אשכנז, התנגשו יחד בדחיפה עצומה, והאניה היותר גדולה טבעה כרגע במצולות ים עם כל האנשים והכבודה, והשניה נשברה ונתפוצצה, עד כי לא תצלח למלאכה במים אדירים. פרטי דבר האסון נבאר במקום אחר, אך פה נאמר, כי גם המקרה הזה הוסיף יגון על מכאובי האשכנזים המתימרים בכבוד מלכותם. הנה כן נראה איך נהפך עתה הגלגל על ארץ אשכנז אשר רבים מבניה דמו, כי תהיה צבי לכל הארצות, ועם אשכנז יהיה עליון על כל גויי הארצות. מן כל זה נראה כי אסף הזמן את שלומו מאת האשכנזים, וההצלחה הסתירה את פניה מהם בימים האלה. לפי הידיעות האחרונות כבר עזבו רובי צירי הממלכות האדירות את ערי ממלכותיהם לבוא ברלינה, ששם יבוא מצד רוססיא גם הנסיך גארטשאקאוו אשר שב עתה לאיתנו, ישים לדרך פעמיו לקחת מושבו בסוד הקאנגרעסס ירושלים י״ד אייר תרל״ח, בשבוע העבר נלקח מאור עוזנו הרב הגאון כו׳ מוהר״ר מאיר, אויערבאך זלה״ה אב״ד דקאליש. דבר שפתים תקצורנה לתאר את מערכת הלויה אשר נעשתה לכבודו. קהל גדול כעשרת אלפים איש, ספרדים ואשכנזים יחד נהרו אחר מטתו, ילדי העברים שרו שירי דוד לפני מטתו בסדר ומשטר, ומשרתי הקאנסולים חלפו לפני העדה, ומטות הכסף בידם לאות כבוד ותפארה. הרב הגאון הראשון לציון קרא מספר גדול על פני המגרש, אשר לפני שער ציון, אחריו הרב הגאון דהאסלאוויטץ. וכל שבעת ימי אבלו מרדו בהספדים רבים בכל בתי התפלה. ה׳ ינחם את אבלי ציון, ותנצב״ה. הארבה הנורא אשר התרקע על רקיע השמים באלה הימים, ואשר גם השתרע ארצה במחוז יפו ומגרשי חברון סביב, החריד לבב תושבי חרבות ציון להפוך עליהם בלהות, ויקראו צום וימי ענות נפש. הנערים התאספו לקרוא אל ה׳ בחזקה בכל בתי התפלה, תקעו הריעו ויתחננו לאלהי השמים בסליחות והושענות. יואל ה׳ להסיר את המות הרע הזה מגבולנו. רב תודה לאל עליון כי שער התבואה הורד מעט, ותקוה טובה לימים יבואו כי נשבע להם, עת הקציר הגיע והתבואה מבורכה ויפה מאד מערת כלבא שבוע והמגרש מסביב נקנה בימים הנוכחים לצמיתות, מאת האשה הכבודה בערטע בערטראנד מסט׳ גערמען בארץ צרפת, ע״י השתדלות הרב הרה״ג איזידאר כהן בצרפת, גם ע״י החכם באשא נ״י, וע״י הקאנסול הצרפתי הי״ו. הימים האחרונים האלה שפכו רוח כהה על בני ציון, לראות את הפקודות החדשות אשר השתרגו עלו בעיר, כי שרי העיר ומנהגיה קראו לכל איש ואיש להכתב בספר, אחד לא נעדר, מלבד אלה החוסים בצל הקאנסולים לממשלות אייראפא, והמבוכה גדולה מאד כי אין נפש העם יודעת מה היא כוונת הממשלה בזה. רבים מתושבי בני ציון נסעו לחוץ לארץ מפני דקדוקי עניותם ומחסורם הגדול, כי האמרנים היו לחלפנים, והחלפנים לדלפנים וקבצנים, סוף דבר כל החפץ חיים ישב וישורר בביתו אפרים אפרתי בהר״ר יחיאל מפינסק"
021-HZF-1878-06-10-001-50171_toc_6,מכתבים מפעטערסבורג (ג)," מכתבים מפעטערסבורג (ג) „ה׳ אלהים ברא את התבל ומלואה לא למען העריצים והחזקים בלבד. בלתי אם למורשה נתנה לכל היצורים, ואין כל זכות ומשפט לגזול חופש החלשים יען כי קצרה ידם להתיצב על זכותם. הזכות לכל בן אדם לחיות בתבל ככל העולה על רוחו, מה דעלך סני לחברך לא תעביד זהו כל התורה כלה. ואין זכות לכל אדם להכביד אכפו על חבריו, לשמוע בקולו בלי שום דין ומשפט ולכפות עליהם ההר כגיגית לאמר, אם תקבלו את דעתי מוטב, ואם לאו - פה תקברו! ואם יגדל עון אלה המכריחים את בני אדם שכמותם בני אדם בעלי כח ורצון, לכונן אשוריהם על פי הדרך אשר סללו המה להם ולשום אסורים על ידיהם, — עוד תכבד מזה חטאת האנשים אשר יחפצו לשום דלתים ובריה למחשבות בני האדם את הדברים היקרים האלה הראזים להיות משובצים בכתם אופיר וכתובים באש שחורה על גבי אש לבנה, הננו שומעים תמיד יוצאים מפורש מפי כל המטיפים לההשכלה, המראים את טובה ומספרים את מטרותיה שהציבה לה. ברעם וברעש יתנפלו על כל אלה העריצים אשר נתנו את אחיהם למס עובד, ואש וגפרית ישליכו על ראשי הכהנים אשר העבירו באש את בני האדם יען כי לא כמחשבותיהם מחשבותיהם; וגם משכילי, בני הדור יזכירו תמיד בגועל נפש את הקנאים מבני עמנו הפוגעים בכל איש אשר דעותיו שונות מדעותיהם. ואם אמנם חלילה לי מכחד תחת לשוני כי כל איש דעת יודה לדבריהם, כי הדעות והמשפטים האלה נושאים בד בבד עם השכל הישר וההגיון הבריא, אולם לדאבון לבבנו יצר, לב האדם רע מנעוריו, עד כי את רוע לבו הננו רואים כמעט אצל כל משפט ומעשה, אך בתמונות שונות לאלפים. כל אחד ואחד מבני החברה יחפוץ כי גם יתר רעיו יעשו מעשיהם אך על פי מחשבות לבו, ומפני כי כל דרך איש ישר בעיניו, כן יאמר בלבו כי כל העם תועה מדרכו, ועליו החובה להרים מכשול מדרך עמו, אשר על כן תחזינה עינינו מחזה נפלא, כי גם אלה הקוראים כל היום חמס וריב נגד הקנאים. ילבשו בעצמם ובכבודם קנאה כמדם, ומבלי משים תדבק בהם בעצמם ובבשרם המחלה אשר נגדה המה נכונים להלחם. אין אור בלא צל, אין טהור בלא טמא, ובעקב כל קדש כרוכות גם אמונה וקנאה אחותה. הרבי קדש הוא בעיני החסידים, יאמינו בו בלי כל משפט, ולכן יקנאו קנאת הרבי מאת המכחישים בקדושתו; המתנגדים, למשל, קדוש קדוש יאמרו לרבניהם ולראשי ישיבותיהם, גם המה לא יביאו את דברי מוריהם במשפט, ויאמינו במשפטיהם ובדיניהם, בלא כל חקירה ודרישה אם הצדק אתם. ולכן ירדפו באף את כל המהרהרים אחרי דברי הרבנים, באמרם כי קנאת התורה קנאת ה׳ צבאות תעשה זאת; והמשכילים גם המה יבטלו כעפרא דארעא את הרביים והרבנים גם יחד, יען כי ע״פ דברי פלוני המשכיל אין לנו אוטאריטעטים, ומבלי שים אל לב יאמינו בדברי פלוני המשכיל כבדברי האורים, יהפכו בין כה יוכה למאמינים משכילים, וממילא מובן כי נכונים המה לרדוף בשצף קצף את כל אלה אשר יזידו להשליך ארצה את באורו של הרמבמ״ן, אם כי יחשבו כי לא יפעלו כל עולה בזה אשר ירמסו ברגל על ראש אחד מספרי החסידים. על כן אמרתי: חבור עצבים האדם! חז״ל אמרו. „כל מה שיש בים יש ביבשה״, ואף אני אומר: כל מה שיש בחסידים ימצא גם במתנגדים, וכל מה שנמצא בשניהם יחד תחזינה עינינו גם בין המשכילים להחסידים ימצא הספר „שבחי הבעש״ט״ להמתנגדים כמוהו ג״כ ס׳ עליות אליהו. והמשכילים גם המה בראו להם „נזיר אלהים"". וידי קצרה להבדיל ביניהם והקדמתי את כל הדברים האלה למען הראות כי גם המשכילים לא ינקו מעון, וכי לדאבון לבבנו יקרה לפעמים, כי קנאת המשכילים תפיל חללים כמספר חללי כל קנאה וגם בדבר הזה אשר הנני דן עתה אודותו, על דבר הרבנים, מצאתי ראיתי, כי אחינו המשכילים עותו הישרה בחפצם להכביד אכפם על אחיהם, הגע נא בעצמך, אדוני הנכבד, היהודים המחזיקים בנושנות היושבים פה, החיים על פי דיני השו״ע הנזהרים בכל מנהגי ואסורי בני ישראל. מבקשים להם רב תחת הרב אשר נסע מהם; והנה באו ראשי הועד, אשר רובם פרשו עצמם מן אחיהם הנושנים, ובחזקת היד בכחם כי עז הנתן להם מאת הכנסיה, יחפצו להרכיב אלוף ומורה הוראה לעדתם, הנשמע כדבר הזה? מדוע ובאיזה זכות יבוא הועד לגזול את החופשה מידי כל בני העדה לבחור לו רב כאשר עם לבבו — זכות ומשפט כזה אשר יתן להם שכל הבריא וחק הממשלה? צא ולמד, אדון נכבד, מה בין חקי הממשלה למעשי הועד, הממשלה לא הכניסה את ראשה בענין בחירת הרב מאומה, בלתי אם נתנה זכות ומשפט לאספה כללית מכל בני העדה לבחור לה לרב את כל העולה על רוחה, מדעתה היטב כי באשר כל כחו של הרב למשול ברוח בני עדתו, ולכן אך לריק יהיה עמל אלה שיחפצו להרכיב אלוף לראשם למרות חפצם; והועד הזה יתיר לעצמו לגזול את הזכות הזה מאת בני העדה בלי כל צדק ומשפט, ועל פי הסכם איש אחד הושיב רב לכסא. אמת הדבר כי למד לו הועד קל וחומר מבחירת הרב מטעם הממשלה, אבל אין הנדון דומה לראיה: הרב נבחר מטעם הממשלה, ובאמת בידוע לכלנו, אין להעדה, לה לעצמה שום צורך בו, ולכן היה יכול להבחר מבלי הסכם מהעדה; לא כן הרב מטעם העדה, רב מורה הוראה. שקר בפי השמועה אשר רבים מעבירים, כי הרב לנדא נבחר מאת החסידים לבד; לבד זה כי הרב לנדא היתה לידתו, גדולו ורבנותו בין מתנגדים, וכל הרבנים מבני משפחת המה רבנים מתנגדים — הנה מעיד אנכי כי לנגד עיני היה כתב הרבנות טרם הכינו אותו לשלוח להרב לנדא, ועלי היו חתומים כל ראשי המתנגדים, ומספר החסידים מצער מאד מול החתומים המתנגדים. סבה פשוטה יש לדבר הזה כי נבחר הרב לנדא לרב בזה, יען כי רוב אחינו היושבים פה המה ילדי ליטא ורוססיא הקטנה והלבנה, ולכן חפצו לקחת להם לרב את אחד מבני ארצם, הנודע להם לגדול בתורה, ישר דרך ורודף שלום בכל כחו; ולאות כי בני ליטא חושבים את ה׳ לנדא לאיש כזה, יש לאל ידי להראות על הבחירות שהיו זה לא כביר בכל ערי מושבות אחינו, לבחור שליחים לשבת בסוד האסיפה, כי הרב לנדא נבחר בשלש ערים היותר גדולות בליטא. מכל הדברים האלה אשר דברתי עד כה, תוכל אדוני הנכבד להוציא משפט מה תהיה אחרית הריב הזה, ובמכתבי הבא אנסה לחזות עתידות מראש ולהגיד מראשית אחרית. מרדכי בן הלל הכהן אוטייאן יום א׳ ל״ח למב״י התרל״ח. העיר אוטייאן היא עיר קטנה אשר תשתרע על יד מסלת האבנים (שאסייא) העולה מפ״ב לווארשא, ומצבה אשר הי׳ איתן עת בדרך המל הזה התנהג כל סחר הארץ, דלל וחרב מאד מעת אשר התכוננו מסלות הברזל והם לקחו עמדתה, ובכל זאת מבלי שים לב אל מצבה, אספה תמיד שארית כחותיה, ותחזק ביד מוריה גאוני ארץ *) אשר שם להם בתבל — וביד כל מפעל טוב. ועוד גם היום הזה, כאבני נזר יתנוססו בקרבה חברות שונות ללמוד ולעשות, ויושביה כולם יחד לא יבלו עתותיהם לריק, כי גם המון העם ישמעו מדי יום ביומו את הלקח הטוב אשר יתנו לפניהם מוריהם ומטיפיהם — אך עוד חברה אחת תצטיין בתוכה נעלה ורוממה, אשר היא לקחתני לדבר דברים אודותה; היא חברה „הכנסת אורחים״, אשר מבלי דבר בשבח המצוה הזאת, אחרי אשר כבר הפליגו חז״ל בשבחה די ורב, הנני אך לתאר את הסדר הטוב אשר ישורר בקרבה, והמשטר הנכון אשר שמו בה בני החבורה, ואשר אך מעט כאלו נראה גם בעיירות יותר גדולות ונכבדות ממנה — הם הכינו לזה בית מיוחד ובה חדרים להאורחים, וגם לאיש אחד אשר יפקח על צרכי הבית, ידאג בעד האורחים להכין מאכלם ולהשפיק להם כל צרכם; שם הוכנו מטות ומצעות גם כסאות שולחן ומנורה, בחורף יוסקו היטב הבתים, וגם יושגח על טהרת הבית, עד כי האורח הבא בצל קורתה יחשוב כי בא בעדן גן אלהים. כי תחת להתגולל על ספסלי בהמ״ד „כנהוג ברוב העיירות הקטנות"" מקום שנתו נהיתה עליו, ומנוחתו נחמסה, ימצא פה מנוח אשר יחליץ עצמותיו וימצא מרגוע לנפשו העיפה. גם יותן לכל אורח ואורח מזון ג׳ סעודות בהרוחה ודרך כבוד, וגם נדבות יד לכל איש ואיש כפי ערכו, למען לא ידרוש לנוע על הבתים ללחם איה. וגם עוד יד המתעסקים הנכבדים נטויה לשכללה ולהכינה בתכלית הטוב והיופי, ירצה ה׳ הטוב פועל ידיהם, וברכת האורחים עליהם תבוא. ואתה אדוני הרב המו״ל שים נא מקום לדברי אלה במ״ע היקר, למען ידעו ויוכחו לדעת אלה האומרים כי רק הכסף יעשה את הכל מעירנו, אף כי עפרה איננה עפרי זהב וגם לא אבניה אבני כסף, עכ״ז עלתה בידם לעשות דברים גדולים ונכבדים*). עתה עתה נראה לעינים כי רק החפץ והרצון המה שני אדנים אשר עליהם כוננו כל מצעדי הגבר ועלילותיו ורק המה יביאון את כל דבר הקשה לידי מעשה. כי אין כל דבר אשר יעמוד לשטנה בעד החפץ והרצון, אם אך למטרת האמת מטרתם. המתימר בכבוד עירו, ד. בהראל״ס *) כמו הגאון הצדיק האמתי כקש""ת מוהר""ר דובער יפה זללה""ה אבי הגאון הגדול החכם הכולל כו' מוהר״ר מרדכי גימפל יפה שליט״א האבד""ק ראזינאיי, כן גם עתה בימים האחרונים האלה כהן פאר בתוכה שנים רבות הגאון הנודע בשערי ההלכה בעמ״ח ספר פ״ת ז""ל, והפרט יעיד על הכלל. *) כן הנני לתת תודה לנכבדי עירנו שיחיו על שומם אל לבם להיטב מצב הת""ת דפה, אשר התנהגה עד כה בכבדות בלי כל סדר ומשטר נכון. וביחוד עלינו להודות לה׳ ר' א' שלאמאוויץ ור' א׳ א׳ דובינאווסקי אשר העמיסו עליהם עול הת""ת. ה' יחזק ויאמץ מעשי ידיכם למען תשגר ותעשו חיל."
021-HZF-1878-06-10-001-50171_toc_7, ידיעות העולם והטבע,"  ידיעות העולם והטבע קורות הפילוסופיא החדשה) שעללונג (פריעדריך ווילהעלם יאזעפה, נולד בעיר לעאנבורג במדינת ווירטעמבורג 1775 ונפטר בברלין 1854), הוא אבי הפילוסיפיאה החדשה המכונה הטבעיית (נאטורפהילאַ- זאפהיע), אם אמנם בראשית החלו לבנות שטתו החדשה עוד עמד במעלת המחשבה של המיסד חכמת הידיעה של האני, כמו רוב חוקרי הדור מחברותי, ותלמידוהי של פיכטע, אשר צלחה רוחו עליהם, ויתנבאו במחנה הפילוסופיאה אחרי קאנט; והדבר לא יפלא בעינינו! זה האיש פֿיכטע, אשר רוחו נשגבה בו למלא אחרי משאלות החופצים בהתפלספות נאמנה, וע״פ מוסדות מיוסדות על דרך הבקורת הנקיה של קאנט, אך במדרגה יותר מעולה, ובהתרת כל הספקות וההשגות העיוניות אשר הניח לו בזה קאנט מקום להתגדר בו, עלה על פתגם ההשכלה של האני המוחלט. לחזות מגבעת המורה לברכה הזה את כל משכן כבודם של הדברים המוחלטים כאשר הם בעצמם, ואשר לא עלה ביד כל המעיינים בחקירה הקודמים לפניו, ובזה בא כמלאך מושיע וגואל להפילוסיפיאה, להעמידה מחדש על מכון עוזה ולהצילה מיד משיגיה החדשים ואוהביה מלפנים אשר ביחד הלכו חשכים ואין נוגה להם, ולבסוף בגדו בה ועשו שכם עם כת המספקים (סקעפטיקער) ואוחזי בשטת „דויר הומע"" ותלמידיו מעבר מזה, ועם קצה האחרון של הקאָנטיאנער מעבר השני, וסככו דרכי הבקור המושכל בסירים, גדר מזה וגדר מזה, לאמר להשכל המשכיל על כל „עד פה תבוא, ועד כאן תרים מחשבותיך, ולא תוסיף עוד לדבר גבוה ולהרהיב עוז בעיונך במקום שאין כח אנוש להשיג, ואין לך ללכת בגדולות, ובמכוסה ובמופלא בל תהין לחקור עוד, לבל תהיה לבוז ולמפטפט במילין אין תבונה בם״ ככה גם שעללינג עלה במעלות המחשבה המוחלטה (אבזאלוטע אידעע) של פֿיכטע; אך בעמדו על מכונה, רוד אחרת היתה אתו להתגדל על מניפו, וכאשר הנה מפיו של פיכטע יצא במאמרו נגד קאנט, כן התפאר שעללינג נגד פיכטע באמרו, כי הוא לא זכה לראות רק את מקצת האמת מעבר אחד ולא כלה, ובכל עברי פניה, אך הוא לבדו הצליח להתעלות במדעו ולהגיע על מרומי ההכרה המוחלטת ונמצא לו הדרוש כהלכה! אם אמנם הודה שעללינג בהחלו בנינו החדש בהעיון הפילוסופי, כי ההשקפה הפנימית וההשתכלות העמוקה במהות האני ופעולתו ע״ד פיכטע, הביאתהו ככלי אומנות (ארגאָנאָן), וכדמות אמצעי למחשבתו של המוחלט הכללי (אבזאלוט-אללגעמיינע) אשר בא ללמד עי״ד שטתו החדשה, אך לבסוף ובמשך תהלוכות מחקריו, לאו מכללא אלא בפירוש אמר כי פנה עורף לדרך מחקרו של פיכטע, וכי שטתו מוחלפת מהקצה אל הקצה משטתו! גם מוזרה היתה לו (לשעללינג) דרך ההשתכלות המוחלטה (אבזאלוטער אידעאליסמוס) של פיכטע, העומד כלו במחשבה ובהפשטה, הנעלה מכל התחברות והתיחסות המוחשי עם טוב העולם כלו (אוניווערזוס) אשר עי""ז לא ישאר רק מושג פנוי מכל תושיה וערום מכל ממשות וריק מקנין מה, כי המצוי הטבעי לדעת פיכטע עומד בפועל רק ועם ההשכלה הרוחנית של האני המשכיל ופועל בעצמו פעולת הגבלתו בהכרה כי צריך לו להקבילו במחשבת הניגוד למען ימצא על ידו מקום לבנין ההתאחדות של ההפכים ולקשרם לאחד בהחלטה גמורה. — ולדעת שעללינג תפחת לשטתו של פיכטע מעלת כל החכמות הטבעיות, וגם הפילוסיפיאה של הדת, המוסר והמדות וכדומה, וירד כבודם להתחשב רק בתור חכמת הנפש (פסיכאלאגיע), ובאמת הנפש לא תמלא מצורה ריקנית כזו ונבוא על ידה להכחיש את החי ולהכזיב פעולת התולדה 1) לדוגמא מספרי אשר אתי בכתובים בלדתה חליפות צבאיה, ולהעצים עינינו מראות ומהכיר הדר גאונה של טבעת מערכי החי והמורגש והצומה, הטבוע במשטר נאמן ומסודר ובתפקידים לא ישנו, והמשמחים את הלב והנפש פנימה, ורק השכל בכל זה יהיה בעוכרנו בגזרת החלטתו כי הוא לבדו הוא הנמצא, והפה המדבר, הנה הוא המצוי האמתי ומבלעדו אין עוד נמצא אמתי רק מחזה מבחוץ על פניו יחלוף, וכל התולדה ואשר ברגלה דמיון כוזב הוא והנה חלום. וזהו עקר הידושו של שעללינג, בלקחו פינת מחקרו של ברוך שפינאָצא, וחזר ויסד משפטו „כל הגבלה היא שלילה״ והחזיק יתדותיו אך במשפט הגיוני יותר. באמרו כי נמשך ממשפט זה בהכרח, לבל נרחיק שום תואר מגביל מהעצם הנעלה והמוחלט בתכלית הפשיטות, ואך נוסיף על יותרת כבודו ועל מושגו הנעלה, באמרנו היפך זה״, כי העצם הנעלה כולל התואר המחויב וגם השלילי, צדדי ההפכים של האין סוף והסוף, ההיות והאין, הנושא והנשוא, המדעי והטבעי וכל הניגודים נתפסים ומתיחדים בו ובאופן ובבחינה שהמה ממתלקים ומתעלים בו בהשוואה גמורה (אידענטיטאָט); ובדרך נעלה זה לא נוכל באמת לומר על מקור המוחלט כי הוא זה או אחר מוגבל או אינו מוגבל, יש או אין, א״ס וסוף, רוחני או מוחשי וכדומה, לפי שהוא הוא המחזיק וכולל בקרבו וחד כל דבר והפוכו ביחוד גמור, והוא הכל וזולתו אין עוד כן פתח שעללינג בפיכטע וסיים בשפינאצא, ובריבו על מתנגדו פיכטע אמר כדברים האלה: לא יושכל באמת ביטולו של העולם והטבע מטעמו של פיכטע, החושב באמונה שלימה כי רק האני נמצא, והעולם רק נתון ברוחנו לבד בפעולת האני היודע א״ע ואת גבול עצמו אשר הניחו (זעצטע) כדבר חוצה לו להנחת ניגודו לעצמו; אך הטעם הע למחשבת ביטולו של העולם לדעתו, לפי שאין באמת אפשרות ומקום למציאת מצוי וישות מה, אם לא מותפס בהמצוי האחד והמיוחד הכולל באחדותו הגמורה את הכל, את האני וחזולת, העולם והרוחני הא״ס והמוגבל ושאר הניגודים שאינם נמצאים לעצמם רק כלולים ועומדים בו והוא האלהים״ —וע״כ כינה שעללינג את שטתו העמוקה באלהות ידיעת הפילוסיפיאה של הטבע (גאטורפהילאזאפהיע), כי הרויח במחשבת היחוד המוחלט שלו (דיא אבזאלוטע אליינסלעהרע) או המדע של הכל המיוחד (אליינהייטסלעהרע) למצוא הרחבה לההמציאות מלאה בחוק וקנין (ווירקליכער אינהאלט) ומושג התושיה להמצוי חוצה לנו, כי כמו לאני של האדם החושב כן להאני של ממלכת הטבע בכל מערכיה, מהדומם עד החי, נשמת חיים באפו בהתפרטס והגבלתם את עצמם ולכל אחד במקומו וכבודו ובמדריגתו, ובכל המחזות הטבעיות והתמורות המתחדשות לבקרים, רבה אמונתנו והכרתנו, כי פועליו הם כל אחד למינו וסוגו ואישותו לעצמן, ופעולתן היא התגלותן מבחוץ של פנימיותן לעצמן, וטפוסן ושרשן עולה למעלה ומיוחד במקור אחד הסובבן ומקופן בכללותו ויהודו הגמור והמפליא לעשות, וזה פעולתו ורצונו הנשגב של העצם הנעלה הוא התגלות דעתו לעצמו, כי הם הם מחשבותיו של מפלאות תמים דעים להשתכל בעצמותו, וזאת השתכלותו היא נושאו, כביכול כמי שמכפיל א״ע ומתראה בהפכיו, ובפועלו בהביון עוזו ביחודו השוה והפשוט יתגלה לעצמו, ומחשבותיו הן פעולותיו המפותחות בעצמותו ומתגשמות ברוחו ומחשבתו תהלה. — ודומה כח העליון לגרעין הזרע הצפון בחיק תרדמה עולמית, אשר מגבורת הכח המסתתר מבפנים, יתאמץ וישתלשל להוציא זרעים מאה שערים ובתוספת מרובה מאשר היה בתחלה, אשר עכ״ז יתיחדו עם הגרעין בהשוואה גמורה כי הוא מקורם וכוללם יחד. — וליתר ההבנה לאשורה, איך הרבוי והאחדות יתאחדו באחד המיוחד הנושא את ההפכים ומפשרם ביחודו, המשיל שעללינג משל. לאילן המחזיק אחדות (איינהייטען) שהם עציו וענפיו ועליו ופריה, והם רבות ונפרדות כל אחד מחבירו, וגם בחלקיהם נבדלות וממתעפות לאחדות יותר קטנות מהם, ועכ״ז במושג האילן האחד אחדותם גמורה, והוא יחוד האחדות והרבוי. (סוף יבוא)"
021-HZF-1878-06-10-001-50171_toc_8,חדשות שונות.," חדשות שונות. אסון גדול ונורא קרה באלה הימים את חצי אדיר אשר לממשלת אשכנז. שתי אניות נחושה היותר גדולות וחזקות בכל אניות מלחמה אשר להממשלה, עמדו ביום 31 מאי אצל עיר החוף באנגליא פלימוטה על תעלת הים לא מאנש המפרדת בין אנגליא וצרפת. האחת מן האניות נקובה „קאניג ווילהעלם״, והשניה תקרא: „גראס קורפירסט"". ויהי כראות מפקד אנית „מלך ווילהעלם"" אנית סוחר באה לקראתו, ויחפוץ להטות הצדה, ותתנגש אניתו עם אנית „קורפירסט"" בכח ועז, עד כי „הקורפירסט״ ירד כרגע במצולת התהום הוא עם כל הכבודה ומרבית אנשי החיל הנמצאים עליו, וגם האניה „מלך ווילהעלם"" נשברה ונתנזקה מאד מאד ושנים רבות לא תצלח למלאכה במים רבים; מן החמש מאות איש חיל אשר היו על אנית „קורפירסט״ נמלטו אל החוף רק מאה ושמונים איש, ויתרם ירדו תהומות וימצאו קבר למו תחת גלי הים. לקול השמועה הרעה הזאת הקיפה הזעקה את כל ארץ אשכנז מקציה, משפחות רבות מבני מרום עם הארץ יקראו אל אבל ויעוררו זעקת שבר כי היו פקידי האניה הנטבעה מרביתם בני חורי הארץ וגדולי האזרחים, ולב הממשלה והעם עליהם יכאב, לראות, כי בדבר הזה ירד גם כבוד הפאליטיק של ממשלת אשכנז מחוצה לה, יען כי צי אדיר של עם אשכנז החל בימים האלה למשוך עיני כל הממלכות האדירות ויעל בגדלו, עד כי רבים קוו לראות את אשכנז שרתי בימים כאשר היתה לממלכה עצומה הנותנת חתיתה על ממלכות היבשה, והנה עתה זה הפעם השלישית בזמן קצר, אשר אניותיה היותר גדולות נהרסו ונתפוצצו לרסיסים אחרי אשר שש שנים עבדו בבנין אניות ענק האלה. האסון קרה בהעת אשר הים היה שקט ושלו וגם רוח קל לא הרים את שוא גליו (מקרה יקר על תעלת לאמאנש) ובקרבת החוף ברחוק שלש פרסאות אנגליות מן היבשה. גם בלאנדאן עשתה השמועה הזאת רושם גדול, והמיניסטער שעל אניות המלחמה מהר להודיע את האסון אשר קרה לאניות אשכנז בבית הפארלאמענט, וכי שלח צנות רבות עם שוחים רבים, אשר עלתה בידם להציל ממצולות כשתי מאות איש יורש עצר של קיכרית אשכנז עם רעיתו המתגוררים עתה בלאנדאן, חש לבוא אל מקום האסון, וגדולי האזרחים בלאנדאן קראו נדבות לטובת האומללים אשר נמלטו בעוד שניהם רבים מאשימים את מפקד אנית „מלך ווילהעלם״, ואומרים, כי בהיותו צעיר לימים חסרו לו הנסיונות איך לנהג אניה גדולה ברגע הסכנה וכפי הנראה הרגיש הוא בעצמו את אשמתו, ויחפוץ לרדת תהום ביחד עם כל הנטבעים, ועל כן לא חפץ להתמלט אל הצנות אך אחרי כן משוהו מן המים בעת אשר התעלף ויאבד את כל  רגשותיו המצאת כלי הפאנאגראף אשר עניינו וסגולתו נתבאר בשעבר (הצפירה גליון 7) ואשר בראשונה האמינו היותו רק דמיון כוזב של הממציא ה׳ עדיסאן באמעריקא, הנה רוב מכ״ע מעידים כעת כי נתאמתה ההמצאה הזאת בפועל ובמעשה, באסיפת חכמי האקאדעמיא בפאריז הביאו פאנאגראף אחד לנסיון, אשר ראו בו כל האותות והמופתים ההם אשר הגידו וספרו ממנו בראשונה, וגם בעיר וויען הביאו פאנאגראף, ועשו בו כמה נסיונות, וזה מקרוב העמידו פאנאגראף אחד בברלין להראות להמון העם, בבית האוסף ליצורים הקטנים (מיקראשקאפישען אקוואריום), וכל העם השתוממו למראה עיניהם ולמשמע אזנם על פעולותיו הנפלאים, כי כל מה שדברו בפה לתוך הכלי נשארו הדברים ההם סגורים ואצורים בתוכו, וכאשר סבבו אחרי כן את הגלגל יצאו ונשמעו הדברים הראשונים כהווייתן, כאלו יצאו עתה מפי המדבר! — מי יודע את התועליות הרבות אשר ההמצאה הזאת תוכל להביא לנו, במשך הזמן כאשר תגיע לשלימותה יותר, ועוד ימים יבואו אשר אולי לא יצטרכו למורים, ומלמדים, להדפיס ספרים ולקרות בהם, כי הדברים אשר יגידו פעם אחת לתוך הפא- נאגראף, ישארו טמונים ואצורים בתוכו לכל עת וזמן שנרצה, שכאשר נסבב הכלי נשמע לאוזן את כל הדברים ההם מפ המדבר הראשון, ובקולו הטבעי, גם אם הוא כבר עם שוכני עפר ויורדי דומה משנים כבירים. וזה מקרוב הודיעו לנו המכה״ע, כי הממציא עדיסאן הזה המציא עוד כלי אחר חדש, יקראוהו בשם „אעראפאָנאס״, אשר בעיקר יסודתו הוא כמו הפאנאגראף, אבל הוא חזק מאד בקולו, עד כי יכולים להשמיע על ידו דברים למרחוק כדי איזה פרסאות! והוא יקר מאד ומועיל להנוסעים על מסלת הברזל, אשר יוכלו לדבר לצוות או להזהיר למרחק גדול, על כל פגע ואסון שלא יקרה, גם לספני הים ההולכים ביום מעונן וערפל עב, אשר לא יראו מסביב כל מאומה, או בהתקרבם אל החוף, ויורו להם אז את הדרך הנכונה. עוד תצילנה אזנינו משמוע את כל החדשות הנפלאות האלה, והנה הביאו לנו המכה״ע ידיעה מהמצאה אחרת חדשה, מאת חוקר טבעי אחד היגעם שמו, הוא עשה כלי אחד אשר וכנהו בשם Mikrophon, וסגולתו הוא, להשמיע אל האוזן תנועות קטנות הנולדות באויר, והם חלשים למאד לא יוציאו שום קול נשמע, וע״כ לא שמעתם אוזן אדם עד היום, וכמו סגולת המיקראשקאפע לחוש הראות, אשר על ידו נפקחה עין האדם לראות יצורים הקטנים אשר לא שזפתם עין אנוש מעולם. כן הוא המיקראפאן הזה לחוש השמע, להקשיב על ודו קולות חלשים בטבע, אשר לא היה באפשרי לדעת מהם עד היום. בעת הציע הממציא הזה את דבריו לפני חברת החכמים באנגליא, נוכחו לדעת כי ע״י הכלי הזה יצא תועלת גדולה בחכמת הרפואה, כי על ידו נוכל להכיר ולשמוע כל תנועות הפנימיות הנסתרות בגוף החי, תנועת הריאה ע״י שאיפת האויר, ומרוצת הדם בגידים ועודקים, ותהלוכות כל האברים הפנימיים, גם כח הצומח בעשב השדה ישמע לאוזן האדם! בהיותו בא ע״י יניקת הלחלוחית מן האדמה, — לע״ע לא ידענו מהמצאה רק השמועה לבדה, ועוד נראה מה יגידו לנו הימים הבאים. ע״פ הסטאטיסטיקא החדשה אשר הוציא המיניסטער יום להשכלת העם בברלין. נראה עד כמה גברה השכלת היהודים בערך התושבים זולתם. נודע הוא כי מספר היהודים בערך זולתם במדינה. הוא רק 2 פראצענט ר""ל במאה תושבים נמצאו רק שני יהודים, ובכל זאת נמצאו תלמידים בהגימנאזיום בערך ממוצע עד 10 פראצענט מן יהודים. בהרעאל שולע הגבוהים עד 8 פראצענט, ובהרעאל שולען הנמוכים מהם עד )18.W. 8.( ...16 פראצענט שומיאטץ. העיר שומיאטץ נבוכה, ודמוע תדמע בת עינה על הלקח ממנה, עטרת ראשה וצבי תפארתה הוא הרב הגאון כו׳, מוה׳ משה ניסן ז״ל בעל המחבר ס׳ חקרי הלכות, בן הרב הגאון מוה' אברהם משכיל לאיתן ז״ל. על עפעפי יושביה תוגה עצבת, כי הרבה מאד אבדו באבדן הרב הזה, מלבד בקיאותו וחריפותו, הוא דאג תמיד בעד אושר העיר, ובעד ענייה, וידו עשתה חיל. גם פזר נתן מכספו, איש רעים להתרועע, עניו באמת. בן ארבעים ושלש שנה היה במותו וביום ה׳ כ״ז אייר שב לאדמתו, לתוגיון לב צאצאיו אשר הניחם בעירום ובחוסר, על דרך החיים, ולדאבון לב בני שומיאטץ וכל יודעי שמו הטוב. השם ינחם את היתומים האומללים ואת כל המתאבלים עליו ומחה ה׳ דמעה מעל כל פנים . חיים בנימין בן שבתי נאטקין מאדיאמפאל. ר״ח סיון תרל״ח, זה שלשים יום עברו מעת נסתלק מאתנו הרב המאוה״ג הישיש המפורסם חכם יר״א ודרשן מפורסם מ׳ שלמה זלמן גארדאן ז״ל. האיש הלזה הי׳ מ""ץ בקהלתנו ארבע עשרה שנה, וכבוד גדול עשו לו במותו, והספידו הרב הג׳ דפה המפורסם בתורה ויראה כו׳, כש״ת מוה' יהונתן נ״י, ואחריו הספידו הרב המפורסם דלידונגאווא, ועם רב לווהו לבית עולמו, תנצב״ה. נש״ט (ציון לנפש), זקני הרב החכם המובהק טהור״ר אפרים יצחק המכונה ר׳ איטשע סאקאלאוו מווישאגראד, אשר עלתה נשמתו בטהרה ביום ו׳ עש״ק פ׳ בהר בעיר זוחלין, האיש המצוייו הזה היה אחד מיחידי סגולה, בני עליה של הדור הישן, כליל המעלות והמדות הטובות, כל ימיו לא מש מאהל התורה, גם החזיק במעוז הדעת, והיה מטיב עם כל איש יתר מכחו — זכר האיש המורם הזה לא יאבד מקרב כל מכיריו, וחבל על נחום סאקאלאוו דאבדין וכו'. פלונסק. כ״א אייר תרל״ח, הרשיני נא אדון נכבד להציב ציון עולם ומזכרת נצח לאיש נכבד בעדתו ר׳ יעקב ארביטער, אשר נוע היום לדאבון נפש משפחתו ולאסון בני העניים פה. האיש הזה היה תם וישר, ירא אלהים וסר מרע, רודף צדקה וחסד בכל עת אף כי לא חסה בצל הכסף, יען התפרנס מיגיע כפיו; אך העניים חסו בצלו, בני משפחתו יבכו על כבודם כי גלה מהם. בן שמונים ושבעה שנים היה במותו, ועד יום נפלו למשכב היה רב אונים ואמיץ כח כבן ארבעים. ילא עטי לתאר אך שמץ מני אלפי הפעולות והתקנות אשר פעל ועשה האיש הנעלה הזה בעירנו; כי ע״כ ראוי ונכון הוא האיש הזה להיות שמו חקוק בעלי מכ״ע לזכר עולם, ינוח בשלום על משכבו, ונפשו תהיה צרורה בצרור החיים עם נשמות הצדיקים, וימליץ טוב בעד כל בני משפחתנו המתאבלים עליו עז מאד, אשר בתוכם גם אנכי הצעיר, המכבדו בחייו ומוקירו במותו מ׳ י׳ הענשעל (נכד-בת-אחותו)"
021-HZF-1878-06-10-001-50171_toc_9,," תשובה כללית לכל אלה אשר שחרוני במכתביהם לשלוח להם ספרים, וכן לאלה אשר שאלוני ע״ד חלוקת המקראות הגדולות אשר בשרתי להוציאם לאור במודעה הנקראר „מבשרת ציון״, אשיב בזה, אשר מסבת התבערה אשר בערה באוצר הספרים אשר לי בחדש העבר, חדל כל סדר בהליכות בית מסחרי; כי רוב הספרים היו למאכולת אש, או נתקלקלו בעת ההצלה — חכו אפוא, יקירים עוד מעט, עד אשר אסדר הפלטה הנשארת, ושבתי ומלאתי החסרון אשר יוכל להמנות, או אז אשיב כהלכה לכל שואל כענין, ואתאמץ למלאות משאלות לב כל איש לטובה אי""ה. דברי מוקירם ומכבדם, אברהם יעבץ ווארשא ח׳ סיון תרל״ח."
021-HZF-1878-06-10-001-50171_toc_10,," זה יותר מעשרים שנה נסעה דודתי מרת יענטע עם אבי זקני מוה׳ ישעיהו. זרחין מסמיליאן פלך מאהליב ע״נ דניעפר לאה״ק, ובהיותה בדרך בווארנע נשאת לאיש מהפריינקיים, וע״פ השמועה אשר שמעתי הוא עשיר גדול נכבד בעדתו, אף היא עדנה מחזקת באהבת משפחתה, ע״כ בקשתי שטוחה לפני קוראי הצפירה בווארנע שידברו על לבה שתטיב לשלוח אלי אגרת-שלומים עם כתובתה (אדרעססע) בבירור ולטובה ומצוה גדולה יחשב. אייזיק סווערדלאוו אשר למד אצל אביה הנ״ל גפ״ת בימי עלומיו המתגורר כעת בקאזעלעץ פלך צערניגאוו: אדרעססע Aisic Swerdlow in Roselez (Russland( gov. TchernigoH."
021-HZF-1878-06-10-001-50171_toc_11,," התמונות מחכמי וסופרי ישראל ברוססיא אשר יצאו לאור ע״י ה׳ דיינארד וע״י אוכל לשלח לכל דורש ומבקש, במחיר א׳ רו״כ 35 תמונות על לוח אחד, אבל אלה שנעשו לשלחם באלבום, אי אפשר לשלח במחיר 3 רו״כ, אחרי כי האלבום יקר עתה במחירו לרגלי רדת הרובל, וע״כ כל אשר חפץ דווקא את אלבום, מחירו 4 רו״כ עם הפארטא, ואלה אשר יאבו לקבל את התמונות נפרדות ולקובען באלבום אשר יקנו למו, מחירן אך אברהם צוקקערמאנן שני רו״כ. אדרעססע A. Zuckermann Warschau No 2249."
021-HZF-1878-06-10-001-50171_toc_12,," להודיע כי בהסקלאד שלי ימצאו כל מיני ספרים, ובפרט כל הספרים מדפוסי (פערלאג שלי), ואלה הם: בעה״ט, עברי. חומש ש״ח, ובעה״ט, חומש בעה״ט. ילקוט על תורה נביאים וכתובים חומש ש״ח, ו עברי אשכנז וספרד יפה מאד. סידור ווייבר דייטש. סידוד עברי (יפה וחדש, בהוספות רבות) סידור קרבן מו ידור נהורא לקט״צ פיוט כל בו ספר (יפה וחדש, בהוספות רבות). סידור בהורא לקט״צ כל סידור ווייבר יות גדולות). הוספות לחנוך לג סידור בהורא מעליא. סידור הד״ק אשכנז וספרד, סידור חנוך לנע ון תורה תיקון שבועות ת חכמה. סידור כמו, סידור פעריל אשכנז וספרד. מחזור פערטיל, רא יש. תהלים עברי עם מעמדות (מרוזה ויפה). תהלים וועליש עם מעט ות (מרווח ויפ תהלים עברי, תהלים וו הלכות גדולות. עין יעקב כרך קטן ר״ח. מורה נבוכים ג״ח. תנא דבי אליהו, ספר העקרים. רבינו  תענית. תהלים אלשיך (רוממות אל). משלי אלשיך ( פנינים). איוב אלשיך (חלקת מ ,)* ם ומתוקן). שער השמים לאבי הרלב״ג. שער הגמול להרו ל אלשיך (חבצלת השרון). יוחסין דרשות הר""ן. דרשות מהו  האמונה והבטחון להרמב״ן. דרשה להרמב״ן. אגרות ושו״ת הרמב״ם תולעת יעקב לר׳ מאירן׳ גבאי תורת האדם להר שם הגדולים (אזולאי) ב״ח. תשב""ץ (לקוטי דינים חובת הלבבות ג׳ פירושים. . ספר הברית ובת הלבבות עבר מלין דרב מדרש שמואל (על אבות). ספור נעים בלשון הק') תלמוד לשון  יי. דקדוק ל נדיק ונוש דברי ימי רוסיא ג""ח.  קטיק יודיש דייטש. מגילת אסתר עם רש״י. תחנות. חיי אדם עברי, רוסישע גראמא לוחות. לוחות מנ תפלה זכה. אל״ף בי״ת גדול עם רוסיש, פוליש, דייטש. אל״ף בי״ת פשוט. בילעטין לחתונה. תנאים. והכל במקח קצוב כבכל הסקלאדין, ולמו""ס ינוכה ראבאט הגון כנהוג יצחק גאלדמאן מדפיס בווארשא Въ Гинограоiя М. гольдмана, въ Варшавѣ zaak Goldman, Buchdrukereibesitzer in Warschau. Релакторъ-Издатель S. СоцисRIM."
021-HZF-1878-06-10-001-50171_toc_13,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד נערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור, ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש בכתבו וכלשונו (ר״ל בלשון עבר, אשכנז או צרפת). אדרעססע N. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1878-06-10-001-50171_toc_14,," שאלות ותשובות לה׳ יעקב שאב׳ באיל׳ אין מקום לזה בהצפירה לה׳ איז׳ בסאק׳ מכתבו מעט האיכות, לה׳ מיכל קא' ברעז׳ אין ענינו פה, לה׳ מאיר יוסטר עד כה לא הגיענו, אל ב׳ ח׳ נאטקין, בנומר הבא, מאמרים רבים באו לידינו אשר לא יכולנו לקרותם עדיין."
021-HZF-1878-06-10-001-50171_toc_15,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24.
