article_id,headline,text
021-HZF-1880-08-31-001-070257_toc_1,," נמכטנאנט ברוסיא ופולין.  השולח במוקדם לשנה 5 רו״כ. לחצי שנה, 2.75 רו״כ.   לרבע שנה. 1.50 רו""כ.   ביתר הארצות 20 פראנק. באמעריקא 5 דאללאר N"
021-HZF-1880-08-31-001-070257_toc_2,, אמנטנטנטנטסטנטנטטנטככ מחירו באשכנז: 14 רייכם מארק לשנה. בעסטרייך 8 פל׳ לשנה.   וכן לרבע שנה שכר מודעות: מכל שורה קצרה 5 קאפ׳ ומשורה רחבה 10 קאפ׳. N
021-HZF-1880-08-31-001-070257_toc_3,מכתב עתי משמיע חדשות כקרב עם ישרוץ - מכל...," מכתב עתי משמיע חדשות בקרב עם ישרון, מכל הדברים הנוגעים בעניני המדינות דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1880-08-31-001-070257_toc_4,תוכן הענינים.," תוכן הענינים. דברי הימים. הצופה לבית ישראל מאת נ׳ סאקאלאוו. שימת עין על השנה החולפת. מאת שפ״ל. מינסק. איישישאק נויארק. גולי ספרד ופורטוגאל מאת קלמן שולמאן חדשות שונות, הודעות. שאלות ותשובות."
021-HZF-1880-08-31-001-070257_toc_5,דברי הימים," דברי הימים קץ המנוחה בעולם המדיני הנה בא, ועת לעשות להדי- פלאמאטיא האייראפית כבר הגיעה. סכסוכי ארצות המזרח שבו שנית לקחת עמדתם בראש כל עניני המדינה באייראפא, ועיני כל יודעי העתים נשואות שנית אל במת המחזה בקרן דרומית מזרחית אייראפא לראות ולהתבונן על המעשים אשר רבות תוצאות להם אל עמי המזרח והמערב גם יחד בימי השבוע העבר כלתה הארוכה אשר נתנו אדירי הממשלות אל תוגרמא, להוציא לפעולת אדם את מסירת העיר והסביבה דולצינא אל מאנטענעגרא. כפי הנודע שלחה ממשלת הסולטאן את אחד משריה ריזא פחה עם שני אלפים אנשי צבא לבוא אל דולצינא ולדבר שם על לב האלבאנים כי ישבתו מריב ולא יביאו רעה רבה על תוגרמא בעמדם על דעתם למרות עיני כבוד כל מצוקי אייראפא, ממשלת תוגרמא שחרה את אדירי הממשלות להאריך את ימי הזמן אשר קבעו לה למען תמצא ידה להוציא הענין לפעלו בשובה ונחת בלי שפיכות דמים. אמנם כאשר נודע הדבר, כי תוגרמא תוסיף לעשות מעשיה בלב ולב, ותתהפך בתחבולותיה להונות את אדירי הממלכות ולהוליכם תועה, יצא דבר מצוקי אייראפא מפי הצירים בקאנסטאנטינאפאל להתרות את הסולטאן ביום 24 לחדש אוגוסט, כי נכונות הממשלות מעתה לשלוח את אניותיהן אל הים האדריאטי להחריד את האלבאנים ולהטיל אימה עליהם, אמנם כפי הנראה לא נתנה השמועה הזאת פחד בלבות האלבאנים, וכבוא אליהם השמועה נמנו וגמרו ראשי האגודה האלבאנית לבצר את העיר, ולהתיצב ביד רמה נגד אניות הממשלות הקרבות אליה. בין כה וכה ואניות מלחמה אשר לממלכות אייראפא מתאספות היום אל חוף פאלערמא אשר על האי סיציליא, ששם כבר באו שלש אניות צרפת, אשר יצאו מברעסט לבוא אל טונים, ועליהן כבר נספחו אניות בריטאניא ואיטאליא, והאדמיראל הבריטאני סיימור יהיה למצביא עליהן, מפאלערמא תשומנה האניות את פניהם אל מימי תוגרמא, לקחת עמדתן על הים האדריאטי אצל העיר קאטארא בקרבת דולצינא, להיות צופות ומביטות על המעשים שיעשו שמה. נשמע כי נמצאו גואלים גם להיונים, וביום 25 אגוסט מסר זק הדיפלאמאטים בקאנסטאנטינאפאל ציר אשכנז האטצפעלד, ספר כללי המכלכל בתוכו תשובת אדירי הממשלות על ספר כתבה תוגרמא ע״ד קביעות הגבולים בינה ובין ממלכת יון בספר כללי החדש הזה ישנו מצוקי אייראפא את דבריהם האמורים בהקאנפערענץ הברלינית, ודורשים בחזקה מאת תוגרמא להסתלק מן הנפות עפירוס וטהעאססאליא ע״פ הגבולים אשר הציבה הקאנפערענץ. בכל זה לא נמצא בהספר הכללי הזה הגבלת זמן מיוחד אל קיום החלטת הממשלות, וכפי הנשמע עתה יגל דעתם אל תוגרמא, כי אם אי אפשר לה להוציא הענין לפעל בראשית ימי החורף תתאמץ למלא, אחרי דבר הקאנפערענץ בראשית ימי האביב לשנה הבאה. מובן הדבר כי תוגרמא תשתמש בחפץ לב בארכה כזאת, לסכסך ולבלבל את הענינים למען הפר בזה עצת מבקשי רעתה, ומה גם אשר היונים בעצמם לא יצאו מהר לריב; ובימים האחרונים הראו לדעת כי אין כחם אלא בפה, ולא יצלחו לדבר בשער את אויביהם התוגרמים מלומדי מלחמה מנעוריהם, ואחרי ירחים אחדים אשר יצאה הפקודה להכון לקראת המלחמה את תוגרמא ולהחלץ חושים, נשמע עתה כי מרבית היונים לא יחפצו קרבות, והנם סים מן המערכה איש איש לביתו. ובעוד אשר שינוים גדולים ונכבדים עומדים לצאת לאור עולם בחלק הדרומי של חצי האי הבאלקאני ובמערבו, הנה הראו גם אותות תמורה רבה בצפונו ומזרחו: הנסיכיות בול- גאריא ורומאניא העוינות אשה רעותה מיום היותן, התקרבו עתה בהשתדלות רוססיא, אשר שלום הממלכות האלה דרוש מאד לחפצה וסוף דעתה אל עתידות ארצות המזרח, ועוד נכבדה מזה היא השמועה ע״ד הברית הכרותה בסתר בין בולגאריא וסערביא, ואחד ממה״ע הגדולים בוויען יאמר: „דבר התראות הנסיך מילאן מסערביא את פני קיסר אוסטריא, לא הראה כל פעולה על גלגולי המקרים בהליכות המדינה בסערביא, השר ריסטיץ היושב ראשונה במלכות סערביא הוא אוהב רוססיא ושונא אוסטריא וכל עוד יאחז הוא את רסן הממשלה בידו, לא תעשה ארצו גדולה או קטנה למרות עיני רוססיא. עדה הפרת הברית והחוזה בין סערביא ואוסטריא ע״ד בנין מסלת הברזל, ועתה נודע נאמנה כי דבר לאט את שתי הנסיכיות הנזכרות את רוססיא, ובימים האלה נכרתה ברית סתר ביניהן, ועל פיה: תתחייב סערביא להעמיד חמשים אלף אנשי צבא ביום אשר הבולגארים ירימו את נס המרידה, לספח אליהם לא לבד רומעליא המזרחית כי אם גם הנוף מוקדוניא נפילת ממשלת תוגרמא באייראפא נחשבה עתה לדבר ברור ועומד מחוץ לגבולות הספק, ועל כן תפרוש הברית הזאת את מצודתה אך על אוסטריא, ועל פיה תזכה סערביא בחלקה ותבוא על שכרה בקחת את חנופות באסניא והערצעגאווינא הנמצאות היום תחת שרביט ממשלת אוסטריא, ובכלל עשו שתי הנסיכיות ברית ואמנה לעדור יחדו במערכה ולהתנגד בכל עז אל חפצי אוסטריא להרחיב גבולות שלטונה על חצי האי הבאל- קאני; בין כה וכה והידיעות ע״ד הכנות בולגאריא הולכות ורבות ובימים האלה התאוננה תוגרמא רע באזני הממשלות האדירות ותודיע כי אניות מרוססיא באו על נהר דאגויא נושאות כלי נשק וצרכי מלחמה, ומתנדבים באים לאלפים אל בולגאריא ורומעליא המזרחית, לעבוד בצבא, לפקד את הבולגא- רים וללמד ידיהם לקרב את תוגרמא, על הדבר האחרון הזה ירבו היום לדבר המכ״ע הקרובים למלכות בוויען וברלין, בכלל נראה איך שתי הממלכות בעלות הברית מביטות בדאגה על התפתחות הענינים במזרח אייראפא, ולדברת אחד המכה״י הדובר בשם הנסיך ביסמארק, חדלה שאלת המזרח להכיל בקרבה המו״מ ע״ד קיום ממלכת תוגרמא באייראפא, דבר אשר נתייאשו ממנו גם אוהבי תוגרמא ודורשי שלומה, ומקומה לקחו הסכסוכים העומדים להתפרץ בין אוסטריא ורוססיא מלאכות אוסטריא נועדה לשום גבול אל התפשטות מלכות רוססיא בקרן דרומית מזרחית אייראפא, ובהמלאכות הזאת צפונות עתידות גדולות ונכבדות גם לאשכנז, הדואגת היום לשלום גבולותיה קדמה וימה. סוף דבר, השאלה הזאת פרצה את גבולותיה מקדם, ותהי לסלע המחלוקת גם באייראפא התיכונה והמערבית, ורושמה נכר היום על פני יחס הממשלות האדירות אשר בלב אייראפא, כנראה ממלחמת הסופרים אשר פרצה שנית בין צרפת ואשכנז. בשבוע העבר הודענו כי הדברים האחדים אשר התמלטו מפי גאמבעטטא בדרשו ברבים בעיר החוף שערבור הרגיזו את מנוחת כל פנות העם והממלכה, וגם הדברים הטובים ונחומים אשר נשמעו מפי נשיא הרפובליק גרעווי בהעיר דיזשאן במזרח צרפת, לא הועילו מאומה להשביח שאון האשכנזים והמית רוחם, שני שבועות עברו ומכה״ע הדוברים ברוח הנסיך ביסמארק שמו יד לפה ויעצרו במלים, ויהי הדבר לאות כי חפץ ביסמארק שלא לתת לענין קל הערך כזה חותם תכנית סכסוך מדיני אולם עתה הפריע המכ״ע .Nordueut. Ztg את המנוחה, ויצא במאמר אחד גדול ורחב ידים להתנפל על גאמ- בעטטא, באמרו כי יבוא יום ועד צדק ישוב משפט להשיב לצרפת את הנלקח ממנה בכח הזרוע, רוב דברי המאמר הזה בנחת נשמעים, אך מבין שורותיו יצהירו הפחד והדאגה הממלאים היום את לבות האשכנזים, למראה הדבר אשר הצרפתים מחליפים כח ומוסיפים עז ועצמה בצבא ובמדינה הדבר הזה נתן שנית יד אל מכה״ע הדוברים בשם ממשלת צרפת, להשיב אמרים נכוחים על עלילות דברים אשר ישימו עליהם דוברי דבר ביסמארק, ויוכיחו בצדק, כי רבות פעמים הרימו קרואי העם, שרי הצבא וגדולי הממלכה באשכנז, את קולם בכח להכון לקראת המלחמה את צרפת, ולמודים המה שרי הצבא היושבים בסוד קרואי העם, לצלצל בחרבותיהם בכל עת אשר תדרוש הממשלה מאת הפארלאמענט - להרבות את הצבא והוצאות אוצר המלחמה. רבים מסופרי מכ״ע ונואמי נאום בצרפת יוציאו עתה את כל רוחם על האשכנזים מהירי חמה, וביחוד הרבה הרבה לדבר דברי שנאה כבושה על שכני צרפת מעבר להררי הוואגעזים קדמה, אחד מגדולי הנבחרים פאל בער (יהודי), סוף דבר סערת הרוחות אשר קם בימים האלה בין שתי הממלכות, עוד לא קם לדממה. למרות הדבר אשר העומדים בראש שתי הממשלות מתאמצים להשביה שאון להרבות קנאת עם מרעהו, ולהלהיב את לבות שני העמים העוינים זה את זה מימות עולם ושנים קדמוניות. בימים האלה פרצו סכסוכים בין איטאליא וצרפת, ע״ד עסקיהם בממלכת טונים אשר בצפון אפריקא, טונים היא ממלכה קטנה היושבת על חוף הים התיכון נגבה ומעלת מס לתוגרמא, וזה כמה אשר שתי הממשלות צרפת ואיטאליא לוטשות את עיניהן עליה, כי נכבדה הממלכה הזאת באדמתה הנמצאים בה; ביחוד נכבדה הארץ הזאת להצרפתים, בהיותה נשענת על גבולותיה ימה אל אלגיר אשר לצרפת, ובהכניסה את הארץ הזאת תחת כנפי ממשלתם, תהיה צרפת לבדה שרתי בים התיכון למערבו, אולם זה הוא הדבר אשר יכעים תמרורים את איטאליא המתנשאת גם היא להיות שלטת הים התיכון ותתאמץ לתקוע את יתדה בהארץ הנזכרת, ובבוא לאזני הממשלה ברומא השמועה, כי עלתה ביד אגודת סוחרי צרפת להטות את לב „הבייא"" מושל הארץ ליסד בית אוצר הממלכה (רייכסבאנק) אשר הם יהיו המוציאים והמביאים שם, ולתת להם הרשיון אל בנין מסלת הברזל לבשה איטאליא קנאה כמדה, ותאמר לצאת לריב את צרפת, הסכסוכים הלכו הלוך ורב, וכבר יצאו אניות מלחמה לצרפת לקחת עמדתן אצל טונים. אך עתה נשמע, כי נוכחה איטאליא אשר לא תוכל לדון עם מי שתקיף ממנה, ויד הצרפתים רוממה בטונים, ויש ידים מוכיחות לההשערה, כי לא יארכו הימים ויביאו את הארץ הזאת תחת כנפי ממשלתם בימי השבוע העבר שבעו רוגז שרי המלוכה בבריטאניא. הידיעות הבאות מאפגאניסטאן, עוררו דאגה ופחד בלב הברי- טאנים, ע״ד גורל אחיהם הנמצאים היום בארץ אויב, וצפוים אלי חרב שבטי ההרים, השואפים לקחת נקם מאת עם עברתם. ביום 22 לחדש יצא שר הצבא בוראוו מהמבצר קאנדאהאר לנסות דבר את חיל איוב כאן הצרים אותו, אך הוכה אחור כשתי מאות אנשי חיל ושלשה עשר אפיצירים נפלו במלחמת תנופה זאת, ובוראוו נסגר שנית בקאנדאהאר, הן אמנם הגענ׳ ראבערטס עושה חיל ושבטי הגהיואלים לא הרגיזוהו בדרך, וכפי הנראה יעלה בידו להחיש בעתה תשועה לבוראוו הנגש זאת ראה גם איוב כאן ויתבונן כי רעה נגד פניו, ויסע על קאנדאהאר לתקוע אהלו בהמקום סאנגירי, כשמונה פרסאות למערב המבצר, אך הידיעות האחרונות מראות לדעת כי מצב צבאות הבריטאנים מורה מאד. מיום 26 מודיעים מבאמבייא בהודו המזרחית, כי שר הצבא שטוארט אשר יצא לפני שבועים מקאבול קבל פקודה שלא לשוב ארצה הודו ולהשאר בהעיר דזשעלאלבאד על גבולות הארץ. האפגאנים נוסדו יחד שלא לקבל עליהם עול מלכות הנשיא ואשר הרכיבו הבריטאנים לראשם אבדואראהאן כאן, ויגמרו אומר להושיב לכסא את יעקב כאן אחרי שובו מארץ גלותו בהודו, או את אחיו הגבור הנערץ היום בפי האפגאנים איוב כאן. ולב המושלמנים בהודו המזרחית הולך וסוער על אדוניהם הבריטא- נים, כהני הדת עוברים, בכל הארץ וקוראים באזני עם מרעיתם, את המגלות העפות אשר נשלחו הנה מקאנסטאנטינאפאל, להלהיב את לבות המושלמנים האדוקים, נגד הבריטאנים הצוררים היום את הסולטאן ראש האמונה המחמודית, וכשם שלא ימצא שרי המלוכה נחת בהשמועות הבאות אליהם מארץ מרחק, כן לא יתנו קטורה באפם דברי הימים האחרונים בארצם פנימה: אותות המרידה, הקרובה באירלאנד הולכים ורבים, ידי בעלי החברה הנסתרה (פעניער) בכל משלה, וגם באנגליא בכל המקומות אשר האירלאנדים נחתים, לב העם הולך וסועו על הממשלה, ובימי השבוע העבר מצאה מקום אספת העם בעיר גלאסנאוו משלשים אלף איש, ורבים מנואמי נאום דרשו בקהל עם בגנות הממשלה, ואחד מגדולי אירלאנד הגיד מפורש, כי באה העת לאירלאנדים לפרוק מעליהם עול בריטאניא הקשה, וביום 25 לחדש נראו אותות הסערה גם על פני הויכוחים בהפארלאמענט, השר שעל עניני אירלאנד פארסטער באי כח העם יושבי האי הזה, דברו נאצות וישליכו שקוצים איש על רעהו, ואלה האחרונים דרשו בחזקה לתת להאירלאנדים המשפט להיות להם פארלאמענט מיוחד, כאשר יש להבריטאנים היושבים בקאנאדא אשר באמעריקא הצפונית. סוף דבר המהומה באירלאנד הולכת וגדלה, לב בני העם מרה על הממשלה והאכרים חוכרי הקרקעות והאריסים, נוסדו כאיש אחד לגרש ביד חזקה את בעלי הנכסים אצילי בריטאניא וחוריה ואחרית המבובה הזאת אין איש יודע. ובארצנו קול אומרים הודו נשמע מכל מרחבי הממלכה, וכל מכ״ע למפלגותיהם ושיטותיהם מתנים היום תוקף תהלת החוקים אשר תוכנס הודענו בקצרה בגליון העבר. מן החוקים האלה שלשה הכי נכבדים: 1) ביטול המחלקה השלישית ללשכת הוד הקיסר. 2) ביטול הועד העליון להשגחת הסדרים במדינה נגד חרשי משחית ומהרסי יסודות החברה והממלכה אשר הגראף לאריס מעליקאוו עמד בראשו. 3) קריאת הגראף הנזכר מאת הוד הקיסר לעמוד בראש המיניסטעריום לעניני פנים הממלכה המחלקה השלישית עם גדודי השוטרים המזוינים (זשאנדאר- מעריא) הנלוים אליה, נתיסדה לפני ששים שנה בראשית ימי שבת על כסא מלכותו הוד הקיכר ניקאלאי, ותעודתה היתה לפרוס מצודתה על כל החיים בממלכה, להיותה רואה ואיננה גראית, צופה ומבטת על מעשי הפקידים הקטנים עם הגדולים הליכות תועי רוח ופושעי ארץ בדברי מדינה, לאחוז בכנפות הממלכה ולנער ממנה בוגדי בגד וכל אשר לבבו פונה מאת הממשלה. והנה עתה כאשר שבה המנוחה ללב תושבי הממלכה, רבים מבני הנעורים הכירו עותתם ויודו כי הסבילו לעשות בהלכם בעצת תועים ומתעים הואיל אדוננו הוד הקיסר יר״ה, להראות דעת כי מצא את לב לאומי רוססיא נאמן לפניו, ודבר יצא מפיו לבטל ביום אחד את המחלקה השלישית הועד העליון, ומשרת שר הפנים הושם על שכם הגבר חוקם על, האיש הדגול מרבבות, רב העליליה, הגראף לאריס מעלי- קאוו אשר בידו העז והתעצומה להשיב לב בנים אל אביהם ומלכם מחוננם ומטיבם. אות נאמן הוא לכל יושבי ארץ רבה רוססיא, כי המלך בוטח באמונת בני עמו, ובחסד עליון החופף עליו ומיום אשר אחז הגראף לאריס מעליקאוו את רסן הנהגת הענינים הפנימים בידו, נראה, כי יום ליום יביע אומר המבשרות שינוים טובי ותקונים נמרצים בכל ענפי הממשלה שמש צדקה ותקוה טובה בכנפיה זרחה היום אל יושבי הממלכה האדירה. וועדים רבים נועדו לפקח על סדרי החנוך, לתת לתלמידי בתי ספר הרעאלים משפט אחד כאל חניכי הגימנאזיום. דרכי ההנהגה ויחס שליטי המחוזות אל בתי מועצות העם לכלכלת המדינה, חוקי הדפוס, סדרי המסים ואופני הכלכלה. וביום Hрав. вст. 12) 24 לחדש נמצא כתוב במכ״ע להממשלה( לאמר: „ע״פ הפקודה אשר נתנה בימי אפריל העבר אל הגו- בעהנאטארים לעשות בקורת חדשה ע״ד ארחות חיי האנשים הנתונים תחת השגחת הפאליציא, או אשר גלו ממקום שבתם ע״פ דעת משגיחי הסדרים, בא היום מוצא דבר הבקורת הזאת, 150 איש כבר יצאו לחורות מתחת השגחת הפאליציא, ורבים מהם שבו להקשיב לקח בהאוניווערסיטעטים, אשר בממלכה, ועתה בהתבטל הועד משפט האנשים הנשארים אשר מספרם עולה לסך 1664 מסור היום אל שר הפנים, והוא יוציא כאור משפטם וכו׳. גם אנחנו בני ישראל. גוי שומר אמונים למלכו ארצו מאז ומקדם, גם אנחנו נשמח ביחד עם אלפי אלפים תושבי רוססיא, על חסדי מלכנו ופעולת בחירו אשר תקוה Baрш. טובה נשקפה ממנו גם לנו, כאמור במכ״ע להממשלה ouau .מיום (16) 28 לחדש, לאמר: „הגראף לארים מעליא  נתן פקודה אל כל הועדים ע״י המיניסטעריום לענינים הפנימים, להחיש מעשיהם ולהציע לפניו מוצא דברם, ובתוכם צוה להציע לפניו מוצא דבר הועד הנוסד לתכלית השתוות משפטי היהודים אל יתר תושבי הממלכה . לפני עשרה ימים נתקבל ציר כינא מאת הוד הקיסר בצארסקאיע סיעלא, ועל דברת מכ״ע הקרובים למלכות נראה, כי סכסוכי רוססיא וכינא קרובים לבוא לידי השוואה והתפשרות על דרך השלום."
021-HZF-1880-08-31-001-070257_toc_6,הצופה לבית ישראל," הצופה לבית ישראל (השמועה ע״ד קנין ארץ ישראל בידי היהודים ויסודה) השמועה ע״ד קנין ארץ ישראל בידי היהודים תעש לה כנפים מעת לעת, ואף כי בכל פעם יורה הזמן כי עוד לא הגיע חזון למועד ההוא, בכל זאת לא יבושו המחזיקים במעוז השמועה משברם, ובהתעוררה פעם אחרת לא תחדל ממצוא אזנים קשובות ומטיפים בשער אשר יורו לעם את פרשו גדולתה ותקות צאתה אל הפועל. כל השמועות הנוגעות לישראל אשר מצאו להן מסלות בעת האחרונה, כאין וכאפס פעולתן נגד השמועה הזאת, ובאמת לא נפלאת היא כי באה השמועה הזאת כשמן בקרב רבים מאחינו התמימים, הקשר האמיץ אשר יקשרנה עם העבר והלולאות אשר בהן היא משולבת עם העתיד, רוח הדת המרחף עליה, שמות האנשים אשר הרימו נסה, כל אלה נותנים מזון לרוח כל אחד מאחינו בני ישראל . ועל כן לאמתתם אחשוב לנכון לשים לפני הקוראים את כל .Jewish Chronicle פרטי ההצעה על פי מע הסופר התמידי של מ״ע הנ״ל ה׳ סידניי מ. סאמועל שלח מאמר הנדפס שם כדברים האלה: „בדברי בקאנסטאנטינאפאל עם ה׳ לאהרענס אליפהאנט, הואיל האדון הזה להודיעני ולתת לי רשות לגלות ברבים פרט הצעה אשר אזן וחקר זה כביר, אשר עד כה ידעוה רק יחידי סגולה, האיש הנבון הזה הוא מחבר ספר „פיקאדיללי"" הנודע לשם בהספרות האנגלית, ושולח מכתבים אל מכה״ע רבים הגדולים באנגליא, הוא בעל תבונה עמוקה והכשר דעת וראוו לתת בו אמון מבלי נטות עליו קו חשד מעט קט. הצעתו אשר הורה והוגה רוחו, אושרה וקוימה מאת לארד ביקענספיעלד וסאליסבורי (לא בתור שרי מלוכה) וגם רבים וכן שלמים מאצילי היהודים הגידו ישרה, ואף כי מקרי המדינה ותמורת שרי הממשלה, הרחיקה מועד צאתה אל הפועל, בכל זאת יש תקוה, כי הסולטאן לא ימנע את חסדו ואמתו מתת דבר מלך שלטון להצעה אשר יכול תוכל להרים קרנו בכבוד ולנשא ולהוקיר את חין ערכו בעיני דעת הקהל; גם תשאה משורש את הדעה הכוזבת, כי עומד הוא מנגד לשנויים ותקונים בסדרי מדינתו, ותראה בעליל כי דעתו נוחה מתקונים אשר בכנפיהם צרורה הטבת מצב הכלל, אם רק בל יקומו לו לשטנה להסיג את גבולו ולהצר צעדיו ברחבי ממשלתו, התקוה הזאת המריצה את ה׳ אליפהאנט להפריע את דומיתו אשר שם לפיו עד עתה, בראותו כי אין השעה ראויה לכך, ולהודיע לי את תכנית הצעתו בראשי דברים, אשר שם לה מקום בראש ספרו המעותר לצאת לאור בעוד ימים מעט, כמעט נעלה הוא מעל כל ספק כי חותם הסולטאן ינתן להצעה אשר באמת הנה מקור ברכה וישע לממלכתו במצוקתה ובעניה, ומשען עוז לממשלתו אשר מכל עבר יקלעוה כבתוך כף הקלע״ כל הצעה אשר תכליתה הוא להרים מסתר המדריגה את מצב אחינו, אם מולדת חוץ היא ולא בין היהודים נולדה, אז יטו עליה אחינו קו חשר ואינם מבהלים על רוחם להחזיק במעוזה, מוראתם פן יצוק בה דבר בליעל ואם נשים לבנו לחקר הדבר הזה עלינו, להודות כי הצדק אתם. אכן בל אפסח על שתי השעפים, ואחליט למשפט כי ה׳ אליפהאנט בהצעתו זאת נקי הוא ממחשבת פגול, וההצעה בכלל אין לה שום יחס וצירוף עם איזה רעיון מעניני אמונה. בחפש עין חקירתו הלוך ותור למצוא דרך איך יוכל הסולטאן להוכיח בעליל כי חפץ הוא באושר ממלכתו וממשלתו תוכל לעלות כפורחת, נפק דק ואשכח, עלתה במחשבה לפניו ההצעה הזאת, להושיב בארץ כנען יהודים, העם הבלול מלאומים רבים; ונוכח לדעת כי ההצעה הזאת הוא הפתרון האחד להשאלה אשר יגע בה, וכשרון המעשה בה הוא כי לא תגע לרע בחפצי המדינה והממלכה, ולא תביא בעקבה נזק להסולטא ברב או במעט״ „אם תוצאות צאת ההצעה הזאת לפעולות אדם, תהיינה לראש פנה מוסד בידי הזמן להשיב נדחי ישראל לארץ מכרותיהם, או לא, עוד חזון למועד להוציא משפט עלינו להחזיק טובה להאדון אליפהאנט אשר הואיל בטובו לקרוא באזני את תכנית סדרי המשרה והשלטון בהקאלאניען, ואת כל הקדמתו היקרה לספרו, וממנו הקשבתי רב קשב, הענינים אשר נתן ה׳ אליפהאנט לי רשות לגלותם בקהל הקוראים אערוך לפניכם „עת מצוא הוא להסולטאן „יאמר ה׳ אליפהאנט"" להראות לדעת את כל יושבי תבל, כי באמת ובתמים יחפוץ לסול דרך לתקונים נכבדים באחת ממדינות אזיא הקטנה, בחדלה והרעה מכולן. אנכי ערכתי לפני ממשלת תוגרמא הצעה, להושיב עובדי אדמה בככר בן שמן המשתרע לפאת מזרח לגדות הזה אשר ראיתיו בעיני וחקרתיו מכל עבר מכיל בקרבו ארץ נדעון, ערבות מואב, אשר מלפנים ישבו בהם שבטי גד וראובן. הארץ הזאת דשנה ופוריה היא מן האדמה הנשענת לגדות הירדן ימה, גבעות, גלעד תנשאנה עד גובה 4,000 רגל מן חוף הים, צומחים יערי עץ, כולה משקה ובל״ס יתנו יבולם למכביר. הככר לפאת דרומית אשר הוא הר גדול שטוח נשא בגובה 2500 רגל על חוף הים, וגם אדמתו טובה ומלאה דשן רק הוא לבדו נעבד ונושב מן הערביים עם כל הכבודה אשר להם, אך אין שם לא ערים טובות ולא בעלי נכסים רק עיר אחת אשר בשם מלב מור תכונה. כל הכבר הזה הוא להממשלה, אך מלבד מס הכבשים אשר תרים מאת הערביים ואשר מצער הוא מאד. אין לה מן המדינה רחבת ידים הזאת ריוח מאומה כל הככר אשר עליו תורה ההצעה ליסד בו ערי מושב, מכיל בקרבו אדמה בערך מאה וחמשים רבוא מדות (13 מילליאן מארגען), אשר יכול תוכל להיות לקנין חברה מבני תוגרמא אשר תבוא במסורת הברית עם הממשלה, ע״ד המשרה והסדר במדינה, לבל יחסר המזג ביניהם, להפיק רצון מאת הממשלה הראשית ולמלא גם כל משאלות הקולוניסטים וצרכיהם, אם ישאל הקורא, מה בצע לממשלת תוגרמא מן ההצעה הזאת, הבעבור רגש אהבת אדם תוציא את המפעל הזה למענהו על זה ישיב ה׳ אליפהאנט אמריו. ההצעה הזאת תשים ארץ בלתי נושבה לארץ ישוב ומדברה לעדן, גם היה תהיה תקון אשר לא רק בל יזיל כסף מכים ונהפוך הוא, כי תביא לאוצר הממשלה מכסת כסף תועפות מממכר האדמה מלבד זאת ופקח התקון הזה עיני כל בני אייראפא לראות, כי היהודים ימצא חוקי צדק ויושר וחפש בכל מעלליהם והליכותיהם בארץ תוגרמא, ביתר שאת מאשר ימצאו באחת מארצות אייראפא אשר בכבוד ההשכלה תתימרנה, ועל כל אלה לא תקום למוקש לממשלת תוגרמא לסכסך בה מלחמה או לחרפות את כחה, כי עמוד תעמוד תחת השגחת חברת בני התוגרים, וכל הקולוניסטען יהיו אזרחים נאמנים וסרים למשמעת הסולטאן בלב תמים, אם יתן להם משפטים טובים וחוקים אשר יחיו בהם. עוד זאת יבוקש בההצעה לעשות את מדינת הקולוניסטעם לגליל מיוחד (סאאדיאק) בגלילות אזיא הקטנה. הגולים אשר יבקשו למו שם מפלט לא רק יהודים יהיו; הכי נכבד הוא כי יהיה למקלט להמשפחות האובדות והנדחות מבולגאריא ורומעליא, אשר נכסיהם ושדותיהם העזובות יעידו על בעליהם, כי בתבונות כפיהם עשו חיל בעבודת האדמה עד להפליא. גם בני הפעללזוה״ס יאספו ממערב כנען, אשר שם נתונים הם בעוצר רעה ויגון, ויתנו ידיהם לכל מלאכת עבודה הדרושה אל החפץ. אין בדעת בעל ההצעה, כי עוד מעט ימין היהודים תעשה חיל ומעגלותיהם ירעפו דשן, אולם הן אין ספק, כי בתוך 200,000 היהודים יושבי תוגרמא האזיאטית (אין צריך לומר בתוך רבוא רבבות יושבי אייראפא), ימצאו אנשים רבים בעלי כסף הרבה או מעט, אשר ישאם לבם שמה לקנות אדמה. בתור עסק, נוכל לאמר בטח כי הדבר הזה יצלח ויביא פרי לבעליו, עדי וכפרי מושב יוכלו להיות מחוברים ע״י מסלת ברזל עם חוף האייפאר, וע״י מסלת אבנים עם עמק הירדן, אשר בו מישור נחמד העולה בטובו על כל נפות ארץ כנען „ה׳ אליפהאנט כנראה לא יגביה עוף בתקותו, כי עם בני ישראל אשר יבחרו למושב למו את הככר ההוא, יתהפכו בחמר חתם להיות עובדי אדמה אשר לא ידעו המה ואבותיהם, אך יערוך עצה כי הפעללאהים יהיו עזר כנגדם בהיותם חרוצים  במלא כה הזאת ויודו כי ימצאו מנוחה ומחיה לנפשם תחת התמוגגם עד היום ברעב, אולם אחרי אשר יעבור עדן ועדנים, ומלאכת היהודים תהיה קצתה נעשה ע״י אחרים, אז ילמדו המה לדעת את ידיעת העבודה הזאת וידיהם יוציאו יבול למכביר, מכל אלה נראה כי לא רוח הדמיון מדבר מתוך ה׳ אליפהאנט, אך הצעתו נושאת בד בבד עם כללי החיים ועולם המעשה. „לפי הידיעות החדשות כבר עזב ה׳ אליפהאנט את קאנ- סטאנטינאפאל וישוב ללאנדאן, בל״ס לא ראה את העת נכונה לדפוק על דלתות מושל תוגרמא, האחוז כעת בסבך ענינים מסוכסכים אשר נתנה לו אייראפא לענות בהם, ולשחר את פניו להוציא את מערכי לבו לפעולות אדם, אם יבוא יום אשר הסולטאן יטה אוזן להצעה הזאת, אין אתנו יודע עד מה״ (המשך יבוא)"
021-HZF-1880-08-31-001-070257_toc_7,שימת עין על השנה החולפת," שימת עין על השנה החולפת חוק לישראל הוא משנות דור ודור, לשום עין בצאת השנה על מעשי ימים עברו. ראש השנה החדשה הוא גם נקודת תנועה חדשה בגלגל החוזר בעולם המוסרי והעיוני, ויום הפקודה להשקיף ולהתבונן על צבא המקרים וחליפותיהם בשנה החולפת, להעלות על זכרוננו ביום הזכרון, מעשי אנוש ותחבולותיו ויצרי מעללי איש ועם כלו לתור ולבקש את פתרון השאלות העומדות על סדר היום והענינים אשר נתנה לנו השנה העוברת לענות בם, בדברי הכלל והפרט בצרכי החיים הרוחנים והגשמים והנסיון, הרב המובהק אשר מפיו יקחו תורה כל באי תבל יורנו דעת את המסלה אשר בה נצא בימים יוצרו, אם נוכח האמת היה דרכנו בימי השנה החולפת. בדרך הזה נצא גם אנחנו היום וברגע הזה, אשר השנה החולפת תשוה רגליה כאילות לשקוע במצולת הנשיה ותהום הנצח, לפנות מקום לאחותה הצעירה המעולפת בצעיף ההעלם והסוד, נעביר לפני קוראי הצפירה בסקירה אחת פועל פעלה השנה העברה, ומעשיה אשר יוחקו בכתב יושר משפט אמת של סופר דברי הימים לבית ישורון. בצדק נוכל לאמר, כי זה רבות בשנים אשר לא היתה שנת פקודה וזכר רב לאחב״י, כשנת התר״מ למספרנו היהודים ודתם עלו בשנה הזאת על שפת לשון כל עמי הארץ, ממזרח אייראפא ועד מערבה: ברוססיא ואשכנז אוסטריא ובריטאניא הננו רואים סופרים חכמים וכסילים, מיימנים ומשמאלים, אנשי אמונה ומכתבי עמל יושבים ודורשים בהלכות „שאלת היהודים"" הרובצת עלינו כאבן שאין לה הופכים. אמנם המשא ומתן הרב הזה לא הועילו למצוא פתרונים לה, ומתוך ההמולה הרבה מקהל החשוכים ומורדי האור, שריקות עדרי כהני און ובני בלי שם, לא הגיעו לאזני דעת הקהל דברי חכמים אשר בנחת נשמעים. קול דברים רקים לקחה אזנינו מפו מורדי אור. חבר מרעים בני בלי שם בארץ אשכנז ערש ההשכלה והפילוסופיא העיונית. בלהג הרבה ורעות רוח של הנשגבים בשם אהבה לאומית מזויפה, להנות את העם ולהטיל אבק בעיני תמימי דרך, כסובורין ומרעיו בארצנו כפה, גם שם נראה את ההולכים לאחור (רעטראגראדען) חוגרים שארית חמות ומאזרים זיקות הקנאה, להבאיש ריח היהודים, אשר זה כל חטאתם, כי לא יחפצו להיות כפויי טובה להפר בריתם את אוהבי האור והדעת, אשר אך מידם הטובה היה להם טוב ההשתוות וזכות האזרחים לפני ירחים אחדים שמח ורחב לבב אחינו באשכנז למראה האותות, כי רפתה יד מסטינינו, והמהומה והמבוסה אשר קמו במחנה בני בלי שם צורר היהודים מאדר ואחוזת מרעיו, לא ראו סימן ברכה במעשי ידיהם, ומכתבי שטנה מתו מיתה הטופה ולא מצאו למו מהלכים בין טובי העם נפש הכהן און שטעקקער שבעה הבוז והלעג מרבה להכיל ובכן דמו רבים מאחינו, כי רוח צח מלא אהבת אדם והשכל וידוע את כבוד העם, עברה על שמי אשכנז ותטהר אותם מענני הקנאה והמשטמה הלאומית אשר החשיכו את אור הדעת בעריפיו, אך עוד מעט והנה נראה כי הקדימו אחינו לשוש משוש טרם בא מועד; ומאד דאבה נפשנו להגיד לעת צאת השנה, כי מורדי האור הרימו שנית ראשם. וכמעט הונה לאחינו באשכנז מחבר מכתבי עמל כמארד ומרעהו והקנאי שטעקקער, והנה ברוכי האפיפיור וקדושיו, תלמיד חבר כהני און היעוואיטים באו למלא מקומם ויהיו הפעם הראשונים לאסור את המלחמה על בית יעקב אשר בארץ אשכנז, והמכ״ע הדובר בשם הקלעריקאלים בברלין „גערמאניא״ הרים בכח „קול קורא"" אל אנשי עצתו לחתום על ספר הבקשה (פעטיציאן) אשר יחפצו להגיש אל קרואי העם והממ שלה, לחדש על היהודים שנות ראו רעה בימי המאה העברה וככל מכתבי פלסתר אשר עשה עט שקר סופרי בני בלי שם. ספר הבקשה הזה מלא על כל גדותיו אולת והבלים אי ידיעה ורעות רוח. בו נאמר: כי רב מספר היהודים באשכנז מבכל ממלכות אייראפא, יתאוננו רעה באזני הממשלה אשר לא תצא בעקבות רומאניא ויתר הארצות, אשר שמו חוק אל היהודים לבל יפרצו בארץ, ובכן יבקשו לתת חוק אשר ממלכת אשכנז תסגור שעריה בפני היהודים אשר יבואו לגור ולהשתקע בכל גבולותיה מארצות הסמוכות לה; ונפש החשוכים האלה תערוג אל הימים אשר היהודי באשכנז נמשל כבהמות נדמה, לקחת ממנו מכס מיוחד לגלגולת, כהמס אשר הושמו על ראש הסוס והחמור בעברם דרך הגבולים הרבים באשכנז, אשר כמספר עריה היו מלכיה, מכה״ע Fresse היו״ל בוויען מודיע, כי מספר החתומים על ספר הבקשה ההוא הולך ורב ולהלהיב עוד יותר את לבות בני ההמון ההולכים בחשך ידבק על עמודי הארמונים בראש כל חוצות תמונות משחתי המראה (קארריקאטורען) ומעוררי לעג וזועה על היהודים ומעשיהם „מי מלל לנו"" יאמר המכ״ע הנזכר „כי לעת צאת המאה התשע עשרה יואלו ויבערו האשכנזים לעשות מעשים זרים ותעתועים בהארץ אשר בה ראה אור עולם ידיד ה׳ ואנשים אפרים לעססינג, ובה הורה והוגה את חזיונו הנעלה „נתן החכם״, מעשים זרים אשר מן הנמנעות המה בהארץ מקרבה יצא וואלטער (צרפת)״. מחלת שנאת היהודים פשתה גם בבני הנעורים, וכנגע נראתה בבתי הספר האמצעים והגבוהים, אגודת תלמידים באחד הגימנאזיום בלייפציג, הגישו בקשתם לגרש מן גו את המורים והתלמידים מבני ישראל. ובברעסלויא נוסדה חברת תלמידי בית מדרש המדעים הנקראת (Borussia), ובתקנות החברה נאמר שלא לקבל בקרבה חברים אשר ממי יהודה יצאו, גם לא אלה אשר הורתם ולידתם היו בחיק האמונה החדשה, ורק דור שלישי לבואם בברית הדת הנוצרית יבוא להם בקהל החברה, כן הננו רואים את הקנאים האלה מתאמצים להלהיב את לב העם להיות בידם למטה זעם נגד היהודים עם עברתם. המכה״ע אשר הזכרנו יוסיף לספר, כי בהיות הקיסר ווילהעלם עתה במקום הרחצה בעמס, לקח עמו דברים אחד מאדירי העושר ואילי הכסף אשר בשם באראן יקרא (כפי הנראה הוא הבאראן ראטהשילד), ע״ד הדאגה אשר תמלא התנועה הזאת את לבות בני אמונתו ואומתו, ויגלה את דעתו ודעת יתר היהודים הגבירים, לנער אבק אשכנז מעל רגליהם ולתור להם מנוחה בארץ אחרת, דבר הנכון להשכין לעפר כל כבוד המסחר ולרופף עמודי הבטחון באשכנז, הקיסר דבר על לבו דברים טובים ונחומים, ויוסף להבטיחהו, כי לא יארכו הימים ועיני בני עמו תפקחנה לראות כי נתעו בשוא ממורי שקר ותועי רוח, אך תוצאות דברי הקיסר לא נראו עד היום. סוף דבר, אחינו באשכנז רואים את עצמם לעת צאת השנה החולפת כבראשית השנה הזאת תלוים ועומדים בין תקוה ופחד ורחוקים מהמנוחה ונחלת האזרחים המגיעות אליהם על פי תורת המדינה. כי מה יועילו למו החוקים הכתובים בספר התורה הזה אם הקנאים יפלסו נתיב לחמס לשונם בארץ, להלהיב את לב העם ולעורר בקרבו רוח משטמה ונקם. ועמהם יחד נשא היום תפלה אל היושבי בשמים, כי יחדש עליהם שנת שלום ושלוה, לסתום פי משטיניהם ומקטריגיהם, להשיב את השלום אל נויהם ומנוחה שלמה למעונותיהם. (סוף יבוא) מינסק. החכם ר״מ הכהן, בקנאתו לאחינו יושבי ציון וירושלים, העיר בצדק (הצפירה גליון 29) את לב אחינו בחו״ל להחזיק במעוז חברת „כל ישראל חברים״ החפצה להפיץ אור הדעת בין נערי ב״י בארץ הקדושה, למען הטיב להם באחריתם, ולתת כתף סוררת לאלה הקנאים, אשר נפשם גחלים תלהט בחרמות וגדויים *) לקחת נקם מאלה אשר לאור התבונה יסעו וילכו והנה נעים לי מאוד להגיד בשער בת רבים, כי אחד מהעוסקים בצרכי ארץ ישראל באמונה פה, איש נכבד ונשוא פנים, כמעט הגיע דבר המצה והמריבה מלחמת האור והחושך בין אחינו ב״י בירושלים להשמעות אזנים, עוד בטרם בא הנה המאמר „ירושלים ועמך לחרפה"" ערך דבריו אל הממונים על כסף הקדשים בירושלים, לבל יעיזו לאיים על החפצים לתת את בניהם אל בתי הספר, כי יגרע עי״ז חלקם מכסף החלוקה, ולא ישתמשו בנשק המסוכן הזה, כי היא לא תצלח. תקותנו חזקה, כי דבר האיש הנכבד הזה, יהי למופת לגבאי כסף ארץ ישראל בחו״ל בעריהם למושבותם, וממנו יראו וכן ימהרו לעשות גם הם למען הסר אבן נגף וצור מכשול מדרך ילדי ב״י, אשר בתבונה נפשם חפצה, ולמען שים החים בלחיי הקנאים, האומרים לקחת נפש השואפים להנחיל את בניהם חכמה ומלאכה המחיות את בעליהן. זאב וואלף נופך איישישאק. ביום ג׳ העבר בעת תפלת השחר, יצאה אש מאחת הבתים ותלהט על כל סביבותיה, וכמאה בתים גדולים נהפכו לעיי מפלה, במשך שלש שעות, כמאה ועשרים משפחות יתגוללו עתה באין מחסה תחת כיפת השמים, ועולליהם מבקשים להם ופורש אין להם, אלה אשר ביום עבר נחשבו לעשירי עירנו ומתנדבים ותומכים לכל דבר צדקה וחסד, נהפכו כיום למקבלים, ומהם אשר יצאו ערומים כיום הולדם. לכן אליכם הרבנים הגדולים אשר בכל עיר ועיר רחמניה העניקתכם מטובה, עורו נא והתעוררו את לבב אחב״י דב״ד לשלוח את נדבתם בעד עניי עירנו אשר ירעבו ללחם, ובלי כסות ושמלה, ישכבו תחת השמים. ותוכלו לשלוח על אדרעסס של הרב הגאון ר׳ אליקים שפירא ממחנינו, או על אדרעסס של הרב הגאון מקאוונע. וברכת האובדים על ראשכם יצחק גארדאן יחולו, הכותב בדמע. *) החרם הגדול אשר כרוזא קרא בחיל בירושלים ביום ז' אייר, דהאי שתא בגזרת כל הרבנים ובראשם הרב הגאון מבריסק, להחרים כל אלה אשר ישלחו את בניהם לבה""ס אשר החברה כי""ח תכונן שמה ללימוד המדעים והלשונות, ועל כל המלמד את בנו לשון ערבי, ימצא הקורא נדפס ככתבו ולשונו במ״ע הלבנון ש״ז נומר 2 יעויי״ש. הן אמנם הכל יודעין כי מעונש חרם כזה לא איתלי נוכא בגנובתא דכלבא מעולם, והעובר עליו לא יקרא בשם עוכר ישראל כעכן בן כרמי. אבל הרבנים ההם עשו חזוק לדבריהם, והטילו עונש חמור על כל איש אשר יזיד ללמד את בנו לשון ערבי, כי יגרע חלקו מקופת הצדקה הכוללת שבא""י, דבר אשר אין להם כל דין ומשפט ע״ז. המו״ל נויארק. ראשי המחלקה הששית מחברת „בני ברית"" בעיר שיקאגא, לא אבו לתת הרשיון לבני רוססיא ופולין ליסד שם אגודה בפני עצמם ולהתאחד עם חברתם. באמרם כי אנשי רו״פ מפאת אי-השכלתם, בלי דעת ולא סדרים יתנהגו בהאגודה אשר יעשו ועצתם שכל אחד מבני רו״כ יתחבר לאחת האגודות אשר יסדו אחינו האשכנזים ויתבוללו ביניהם, התשובה הזאת תשתווה לתשובת, רומאניא: כי היהודים אינם מוכשרים לקבל את שיווי הזכיות כולם בפעם אחת רק לאחדים (אינדיווידואל), ואז ימאנו לתת לכל אחד משפט האזרח מטעמים שונים הנודעים להם. ככה יעשו גם אחינו האשכנזים בבני רו״פ (וכאשר כבר הוכיחו למדי) כי על כל אחד מהם ימצאו תואנה להוציאו מחברתם בכדור שחור (שווארץ באללאטירען), ואם כן אפוא למה זה נשתומם על העמים הבלתי נאורים אשר יפרשו מסך מבדיל בינם לבין היהודים ויגבלו להם זכיות מיוחדות, אם היהודים המשכילים (?) בעצמם יבדילו בינם לבין אחיהם בני בריתם אשר לא נולדו בארץ מולדתם (?), הן כל הימים אשר היהודי האשכנזי ישנא את הספרדי, והברליני יבוש בהבייערי, היהודי ממחוז פאזען יתפאר על הפולאני והפולאני יתגדל על הליטאי והרוססי אם מפאת ארץ מולדתו, או מחמת דעותיו השונות כמו המשכיל על איש ההמוני, הרעפארמער על הארטאדאקסי, החסיד על מתנגדו וכו׳, או להפך, אין לנו כל צדקה לצעוק חמס על הנוצרים, אם לא יכירו אותנו לאזרחים נאמנים לתת לנו שיווי הזכיות, כי איך נוכל להביט על הקיסם שבין עיניהם, בטרם נתבונן על הקורה שבין עיני אחינו בעלי אמונתנו? הלא בצדק יענו אותנו: קשטו עצמכם ואח״כ קשטו אחרים. ומה היא השכלת אנשי „בני ברית"" אשר בה יתימרו, הלא היא כי ימות איש אחד מחברתם, יתנו לאשתו האלמנה אלף דאללאר למען תוכל להנשא לאיש צעיר לימים, האף אין זאת... אך זאת אחשוך לעת אחרת. ה׳ אלכסנדר י׳ מאיר וחבריו סוחרי שטרות יהודים בעירנו באו לפני 13 שנים עד המשבר, וישלמו לפי הסכמת הנושים בהם רק חלק עשירי מחובותיהם, ולא היה להם עוד דין ודברים עמהם, אולם הם עשו לפנים משורת הדין, כי כאשר נסו עוד הפעם במסחר וחפצם הצליח בידם קבלו עליהם לשלם להנושים בהם מכבר. ובחדש דעצעמבער העבר שלחו לאחד מהנושים הראשים עשרת אלפים דאללאר, ויש את נפשם לשלם עד הפרוטה האחרונה, מי יתן ויהיו למופת לבני גילם, ומהם יראו הנוצרים ויעשו כמעשה היהודים האלה. הרופא טאננער ממחוז מיננעסאטא קבל על עצמו לצום בעירנו ארבעים יום רצופים, וכבר עברו עליו שלשים ושמונה ימים ועודנו בחיים, כל אוכל לא יבוא אל קרבו רק מים צלולים, וארבעה רופאים ישמרו אותו לבל יאכל דבר. בעשרה ימים הראשונים לא שתה גם מים רק רחץ את פיו, ובכל פעם בלע מהמים לערך משקל אדרכמון אחד, וכאשר רפה כחו החל לשתות לרויה, ביום אחד שתה משקל שתי ליטראות ושלשה רבעים מים, וימצאו כי הרופא הוסיף במשקל גופו ליטרא וחצי. אחרי כן שנה את טעמו ותחת מים קרים שתה מים חמים, ואח״כ מאס בהמים ויוסיף שתות מים קרים או מי מתכות (מינעראל). גם ירחץ את בשרו במים וילך ברגליו או יסע במרכבה בלוית שומרים שעות אחדות בכל יום. בעת אשר החל להתענות היה משקל גופו 157 ליטראות, ועתה נחסר ממנו 35 ליטראות בשר. גם נתמעטה קומתו בשתי אצבעות (צאלל) כי נתכווצו חוליות שדרתו, ופעמים רבות הקיא המים אשר שתה, הוא בן 49 שנים. אנכי ראיתי אותו ביום אתמול והתבוננתי כי פניו נשתנו ונחלש מאד מהתענית הארוך הזה, אך בכ״ז איננו גל של עצמות (סקעלעטאן) כאשר יאמינו רבים, והרופא יבטיחנו כי בשובו לאכול לחם ישוב לאיתנו הראשון בימים מעטים *) בדבר הזה יראה הרופא לדעת, כי לא על הלחם לבדו יחיה האדם, כי גם על רוח ומים יוכל *) כפי הנודע בכל מכ״ע כבר השלים תעניתו ארבעים יום כפי נדר המו״ל ושב לאיתן בריאותו כמקדם האדם לחיות זמן רב יותר מאשר נודע ע״פ דרכי הרפואה הנהוגה, ובזה יועיל למחלות רבות אשר רפואתן לענות הנפש בצום ימים רבים. מהט קלעאפעטרא, מתנת הקעריוו ממצרים לארצות הברית, הובא לחוף עירנו בשלום ביום 20 יולי ע״י הקאפיטאן גאררינגער באנית דעססוינג, כפי המסורה נתכונן העמוד (אבעליסק) הזה בממלכת פרעה טהאטהמעס 11 לערך 1560 שנים לפסהנ״ו, אך אוגוסטוס צאָזאר המנצח הסיע אותו ממקומו מהיכל נוא אמון בעיר השמש, והעמידו בהיכלו בעיר אלכסנדריא על צד העמוד כתוב בלשון לאטיין ויונית: „בשנת שמונה לצאזאר אוגוסטוס (23 שנים לפסהנ״ו) צוה בארבארוס שר של מצרים לכונן אותו ע״י פאנטיום״. מתחת יסודו מצאו דברים המראים אותות מחברת הבונים החפשים (פריימויערער), ובזה יתנו אמון לדבריהם כי דרכי החברה נודעו גם בימי המלך, גובה העמוד 76 רגל ורחב מלמטה 8 רגל. ועולה ומתקצר עד 5 רגל ועוד, ומשקלו 200 טאן, ונעשה מאבן אחת, שכר ההוצאה להביאו הנה כבר עלה 95 אלפים דאללאר ה׳ וואנדערבילט נדב לזה 75 אלפים דאללאר, ובעוד ימים מספר יציבו את העמוד העתיק ימים הזה בפרדס המרכזי (צענטראל פארק) בעירנו יהודה דוד אייזענשטיין"
021-HZF-1880-08-31-001-070257_toc_8,גולי ספרד ופורטוגאל," גולי ספרד ופורטוגאל (המשך מגליון 32) מעיר תלמסאן הרים פעמיו לעיר פעץ, והקהלה הגדולה הנכבדה ההיא אשר מספרה היה חמשת אלפים בתי אבות הרימה אותו לשבת על כסא הרבנות, והוא היה אז בן שמונה עשרה שנה, מספר השנים אשר ישב בהדר כבודו וגאון עזו בפעץ, לא נודע לנו אל נכון, גם לא ידענו אנה פנה משם אנה הלך, אך זאת ידענו כי ישב אחרי כן ימים רבים בדמשק והון ועושר בביתו על ידי מסחרו אשר פרץ אז בעיר ההיא !). מדמשק ירד מצרימה ויגר שם, ימים רבים ארח לחברה עם חברת הנגיד המהולל ברוב התשבחות ר׳ יצחק שוליל ז״ל, ויהי אחד מגדולי בית דינו ?) ממצרים עלה בהר ה׳ ומקום קדשו ייבוא לירושלים עיר הקדש *). גאוני הרבנים בדור ההוא מלאו פיהם תהלות גאון יעקב הזה, הגאונים ר׳ יהונתן גלאנטי ור״מ פאריריש בהקדמתם לספר האיש הנעלה הזה, כתבו עליו שהיה „גאון מופלא ורב מוסמך מופלג בדורו. ממזרח שמש עד מבואו נודע שמו, כי זרה בחושך אור לישרים, וממנו יצאה תורה ואורה לכלל ישראל בארץ הצבי צפת, והגאון ר""ש אלנזי הזקן העיר עליו כי „היה יחיד בדור, עמוד גולת אריאל וצדיק יסוד עולם״. ועוד רבנים וגאונים אחרים יספרו תהלתו חין ערך גדולתו בכל חדרי התורה באופן נעלה מאד. מירושלים בא לעיר צפון, וישכון בתוכה בכבוד והדר וראשי חכמי העיר הנודעים לתהלה ולתפארת ישראל למדו אותו אלוף לה וישימוהו עליהם לראש המורים, ורוב חכמי העיר נחשבו לתלמידיו, ובתוכם גם הגאון האדיר ר׳ יוסף קארו ז״ל, (כעדות בעל קורא הדורות). אך לעומת זה נמצאו אז גם גאונים אחדים אשר מצאו בשמש חכמתו גם כתמים וצללים, ויתנוהו למגדיל חין ערכו ומקטין ערך זולתו, לאוהב הנצוח ומעורר מדנים, ומהם הגאון ר׳ משה אלשקאר והגאון ר׳ לוי בן חביב (הרלב״ה) במקומות רבים בתשובותיו (כאשר נזכיר במרוצת הדברים). ר׳ יעקב בירב חבר ספרים רבים אשר האירו עיני חכמי ישראל בהליכות דת ודין, והנודעים לנו הם: א) תשובות אשר השיב לשואליו מכל פנות התבל וקצת מהן יצאו לאור בווענעדיג (שנת תכ״ג) ונלוה אליהן שטה אחת למסכת קדושין. 1) שו״ת הרלב״ח סי׳ צ״ג. 3) תשובות ר׳ יעקב בירבי הי׳ ל״ח. 3) תשובות הרב הזה סי׳ נ""ו, ותשובות הר""ס אלשקאר סי׳ ט״ו והרלב""ח בתשובותיו שי׳ קי""א ב) שטות עמוקות על התלמוד והרמב״ם, והרב בעל אבן שמואל יכתוב כי בהיותו בירושלים ראה שם מודעה אחת לכתיבות ודות, ומובא שם קובץ גדול מהגאון הזה על כל ארבעה חלקי הרמב״ם, ועוד יאמר הרב בעל אבן שמואל, כי גאון יעקב זה היה פשטן נפלא גם בחלק האגדות, קולע אל מטרת האמת בדברים ערבים לשומעיהם, ועוד נשוב אל הגאון הזה במרוצת מגולי ספרד התמלטו וירדו. גם מצרימה וישבו בה בעיר קאהירא, ובימים מעטים היה מספר הנדחים ההם בארץ מצרים יתר הרבה מאחיהם היושבים בה משנים כבירות לפניהם ובעת ההיא היה עוד איש יהודי נגיד ומצוה על קהלות היהודים אשר במצרים, ושמו ר׳ יצחק הכהן שולל (או שולאל) (זרח אורו משנת 1490 עד 1525), והוא קבל את משרת הנגידות אחרי מות ר׳ נתן שולל שארו הקרוב אליו, אשר היה איש חכם ועשיר וישר באדם כאשר העיד עליו רבינו עובדיה מברטנורא בספר מסעותיו לארץ הקדושה, וז״ל: הנגיד היושב במצרים הוא רודה בכל היהודים אשר תחת ממשלת מלך מצרים, ויש לו כח מאת המלך לאסור ולהכות בטוב בעיניו לכל אשר ימרה את פיהו מן היהודים אשר בכל הקהלות מסביב, והוא ממנה דיינים בכל קהל וקהל ואשר הוא היום נגיד (שנת 1488) ישב בירושלים שנים רבות ושמו ר׳ נתן הכהן, והוא עשיר וחכם וחסיד וזקן, והוא מארץ ברבריאה״, והרב ר׳ אברהם הלוי) כתב אודות הנגיד הזה כדברים האלה: ובימים ההם היה במצרים אחד מן החכמים נגיד ומצוה ושר אמונה מתחת יד המלך על כל היהודים הנדחים בארץ מצרים ובארץ הצבי ובכל מלכיות ארץ מצרים, והאיש הזה שמו ר׳ נתן הכה שוליל, איש חכם ויודע בכל דבר והוא מאנשי היחס והמעלה כו׳ *). והחוקר והמזכיר הגדול דר׳ גראָטץ קלע אל מטרת האמת בהחליטו כי ר׳ נתן כהן הזה הוא הנזכר בשו״ת הרדב״ז ח״ב (סימן תשצ״ו דף ל״ז), וז״ל: הנגיד ר׳ נתן ז״ל הכהן לא רצה לקחת אשה מאותן משפחות אשר שבו מהקראים לדת האמת במצרים על ידי הנגיד ר׳ אברהם״, ור׳ אברהם זה הוא הוא ר׳ אברהם מיימון השני (1313) אשר על ידו שבו קראים רבים במצרים לתורת הרבנים. „ואחרי אשר הלך הנגיד ר׳ נתן לאור באור חיי עולם נועצו היהודים לב אחד ויקימו עליהם לראש ולקצין ולנגיד את הנכבד ר׳ יצחק שולל״י, ושלטון מצרים הקים את הנגידות בידו, ויתן לו העוז והמשרה לשלוט בכל קהלות יעקב אשר במצרים כטוב וכישר בעיניו הנגיד ר׳ יצחק שולל היה איש מופת, גאון תלמודי כאחד הגאונים הגדולים אנשי השם, חכם לבב בהליכות התבל בעל נפש עדינה ורוח נדיבה, זורע צדקות וגומל חסדים טובים, ואלפי זהב וכסף הזיל מאוצרו לעזור ולהושיע לגולי ספרד אשר באו למצוא מפלט למו בארץ מצרים, גם ליושבים לפני ה׳ בירושלים הושיט את שרביט זהבו וינהל את כל השוקדים שם על דלתות התורה בלחם ושמלה ובכל המחסורים אשר חסרו להם, ועוד צדקות רבות כאלה הגדיל לעשות עם כל תופשי התורה בערי ארץ מצרים וארץ הצבי ויתר הארצות . הרבנים והגאונים וכל חכמי הדור ההוא ובדור שאחריו הללו וישבחו ויפארו וירוממו את חין ערך הנגיד הזה, ולא מצאו די מלים לתאר את תכונותיו הנעלות ומדותיו הנשגבות וצדקות פזרונו בישראל, והנה בהיות בידו העוז והמשרה להקים רבנים ודיינים בארץ מצרים, בחר מראשי גולי ספרד הבאים מצרימה יחידי סגולה ובני עליה וישימם לרבנים ומורים ויושבים על מדין. מהם היה הרב החכם הגדול ר׳ שמואל סידילו (א סיד אבן סיד נולד בערך 1455 ונפטר בערך 1530) תלמיד הרב האחרון מתולודה הנודע בשם ר׳ יצחק די ליאון, ובגלל ידו החזקה בכל מקצעות התלמוד וגורל צדקתו וחסידותו היה אחד מרבני הדיינים בעיר קאהירא. גדול ומהולל ממנו היה 1) ר׳ אברהם זה היה חכם ומקובל גדול וחבר ספר משרא קטרין, ספר היהוד, מגלת אמרפל, מסורת החכמה, אהל מועד (אשר נשארו בכתובים). 3) אבן שמואל. עוד איש אחד מצאצאי גולי ספרד אשר בא לגיד מצרימה ישפוט שפוט, הלא הוא הגאון האדיר ר׳ דוד בן זמרא (הרדב״ז) (נולד בערך 1470 ונפטר בערך 1573) תלמיד הרב המקובל ר׳ יוסף סאראגאָזא. הוא היה רב הרבנים וגאון הגאונים, חכם הרזים ומופת אנשי המופת, עשיר גדול ובעל הון עתק, ובבואו לקאהירא התעלה וישב שם על כסא הרבנות בתור ו ראשון:) רבים אומרים כי הוא מצא מטמון ואוצר זהב, ואת כל אשר מצא הקדיש לה׳ לכלכל לנהל בלחם ושמלה את תלמידי החכמים ההוגים בתורת התלמוד במצרים, בירושלים, בחברון וצפת *) שאלות רבות באו אליו מכל תפוצות ישראל, והוא השיב לכל שואל דברים קצרים ונמרצים מיוסדים על אדני האמת, ודבריו היו נשמעים בכל הארצות *), עד כי היתה לאל ידו לבטל מנהג ישן נושן אשר החזיקו בו שלומי אמוני ישראל שנות מאות רבות, הלא הוא מנין השטרות. כי היהודים היושבים בבבל נהגו יותר משמונה מאות שנה למנות שנות עולם לפי מנין הסורי או הסילייקי, והוא מנין היונים הנקרא בפי חכמינו ז""ל מנין השטרות, לזכר הנצחון אשר נצח סילייקוס מלך סוריא את שרי צבאות אלכסנדר המוקדני. גם אחרי אשר ספה תמה ממלכת סוריא ומלכי בית סילייקוס כבר אבדו נירם וכבה גרם וסוריא נפלה בידי הרומיים ואחרי כן בידי מלכי ביצאנץ, ומהם באה לידי המחמדים, המאנגאלים והתוגרמים, גם אז מנו עוד היהודים אשר בבבל ואחרי כן גם היהודים הגרים במצרים למנין ההוא גם כתבו אותו בשטרותיהם ובספרי זכרונותיהם, גם בספרי הכריתות ובספרי הכתובות ובכל דבר שבקדושה, עד אשר ישב הרדב״ז על כסא הרבנות במצרים ויבטל את המנין ההוא וישם תחתיו את המנין לבריאת עולם המקובל כבר בארץ ישראל ובכל ארצות אייראפא, ואיש לא עמד לפניו בדבר הגדול הזה?). (המשך יבוא)"
021-HZF-1880-08-31-001-070257_toc_9, חדשות שונות,"  חדשות שונות ביום א׳ העבר חגגו בעירנו הגביר הנכבד ה׳ אינגנאץ בערנשטיין נ״י עם אשתו הכבודה מ׳ לואיזע בערינשטיין את יום המלואים כ״ה שנה מיום חתונתם (חתונת הכסף) ולכבוד החג הזה נדבו סך אלף רו״כ בידי המנהיגים לחברות שונות לחלק אותם למעשה הצדקה ובתי חסד שונים. רוח סועה וסער גדול התחולל בזעף נורא ביום 13 לחודש במחוז טעקסאס באמעריקא אשר הרם והחריב כמה עיירות וכפרים, הערים הגדולות בראנסוויל ומאטאמאראס נהרסו עד היסוד לא נשאר בהן אבן על אבן Socicte חברת שוחרי חכמת ישראל בפאריז המכונה התכוננה עתה על יסודות נאמנים, אחרי  אשר מלבד נדבת אדיר העושר יעקב ראטהשילד, החרו החזיקו על ידו חמשת מתנדבים הנקובים בשמותם: גראף א. קאמאנדא גראף ד. קאמאנדא. האדונים: נעסטאר דרייפוס ובני ארצנו הנדיבים: ה׳ דוד גינצבורג והשר ש. פאליאקאוו, קרן קימת של החברה הוא 21,000 פראנק, וההכנסה השנתית עולה לסך 7,000 לשנה. ב) בשו״ת הרדב״ז דפוס ליווארנו סי׳ מ״ד כתב הרב הזה שהוא טרוד בעול מלכות ועול דרך ארץ זולת טרדות הרבנות אשר על שכמו. ) קורא הדורות דף ל״ו ע״ב *) ע"" שו״ת הרדב״ז ח״א סי׳ כ״ט *) הגאון חיד״א בס׳ שה״ג ערך ר׳ דוד בן זמרא."
021-HZF-1880-08-31-001-070257_toc_10,," מודעה לשנה טובה תכתבו. יצא לאור לוח ישראל בשפות רוססית ועברית לשנת התרמ״א עם הוספות רבות - נחוצות ומועילות הנוגעות לחיי בני ישראל, ספרותם ותולדותם בארצנו ובחוץ לארץ, נדפס בסט׳ פעטערסבורג על צר היו״ט. מחירו ליחידים 25 קאפ׳. למו״ס וסוכנים למורים רבנים ותלמידים הנחה הגונה מכ״ה עד ל״ה למאה (3570—25), הכל לפ⸗ מאת ח״י גורלאנד בזיטאמיר ערך הקנין. Hofrath Jonas urland in ditomir, (Russland."
021-HZF-1880-08-31-001-070257_toc_11,," מודעה ע״ד אתרוגים הנני להודיע ללוקחי פרי עץ הדר, כי גם בשנה זאת תאחז ידי במסחר אתרונים קארפורער כשרים מובחרים ומהודרים עד למאד מפארני ממש מהמקומות המוחזקים זה מאלפי שנים לכשרים, ולא יהיה עליהם שום חשש הרכבה חלילה, ה בתיבות שלמות אשר יהיו חתומים בחתימתי, הן לאחדים, גם לולבים ירוקים יפים ומהודרים, גם הרסים טריעסטער, הכל במקח הזול, בית מסחר שלי מהאתרוגים הוא פה ווארשא ברחוב גאלעווקעס N. 17 בחצר ה׳ אריש גלאס. בבית מסחר היין של ר׳ איטשע מרגליות מקראקא אשר בחצר הנ״ל, ואני סמוך לבי ובטוח כי כל יודעי שמי אך אלי יפנו לקנות בידעם כי יש על מי לבטוח שמעון לעווי, ווארשא דזיקא גומר 29"
021-HZF-1880-08-31-001-070257_toc_12,," האספו אלי ידידי כורתי בריתי על מסחר האתרונים משנים העברו וגם חדשים מקרוב יבואו נא אלי, למסור לי הקאמיסיות שלהם לקנות בעדם אתרונים מכל המינים קארפורער, יוניוועד ארץ ישראל מאראקער. גם לולבים והדסים ע״פ המקחים בטריעסט, בהוספת שכר הפראכט ושכר קאמיסיא, ומקנת הסחורה בטריעסט תהיה ע""י שותפי ב״א הרב הגאון מוה׳ אברהם יצחק נ״י משכיל לאיתן אבד״ק סמאלעוויץ כשנה בשנה. וכל החפץ במסחרנו יפנה אלי הח״מ ע״פ האדרעססע דלמטה, ולבבו נפתלי משכיל לאיתן הי סמוך ובטוח כי יהיה מלא רצון Паттолю Маскилленсошу въ г. Минскъ губ."
021-HZF-1880-08-31-001-070257_toc_13,," אנכי קלמן פוזנאק מקאברין, הנודע מכבר למועיל ללמד לאלמים מבטן ולידה, וגם לאותן שנתחרשו ונתאלמו אחרי כן ע״י איזה סבה, בין זכרים ובין נקבות, ואלמדם כתב ולשון ודבור פה, ונמצא אצלי כמה תעודות כי פעלתי בה״ש על בניהם, האלמים, על זאת הנני עתה לקבל עוד נערים שלשה, לזאת מי שברצונו לשלוח את בנו או בתו אלי יקדים, והמחיר עבור למודי ומזונות 15 רו״כ לכל חדש, ויתר פרטי הדברים אשיב במכתב מיוחד האדרעסס כשמי קלמן פוזנאק מקאברין גובערני גראדנא"
021-HZF-1880-08-31-001-070257_toc_14,," 100 רובל בעלאהנונג, אם 18 אוגוסט זינד פערלארען ווארדען 20 אקציעס וואר- שוער דיסקאנטא באנק, 10 זינד שאן געפונדען, דיא איבע- דיגע וועלכע נאך געזוכט ווערדען האבען פאלגענדע נומערין, 5292,5293,5294,1343,1344,1345,1346,1590,1607,1608 ווער עם ווייס אדער זיא געפונדען ואלל בעריכטען אין דער ביורא דיסקאנטע באנק אדער אין דער רעדאקציאן דער הצפירה זא בעקאממט עד 100 רובל בעלאהנונג, דיא אקציען פיר זיך האבען מעהר קיין ווערטה ווייל זיא אין דער באנק שאן געקינדיגט זינד."
021-HZF-1880-08-31-001-070257_toc_15,," אשה אחת בוכה במר נפשה על בעלה, אשר זה כארבע שנים עזב אותה במחסור ועוני, שמו ישראל היילפערין, מעיר שערעשאווע, שנותיו כבן חמשים קומתו ממוצעת ועב, תואר פניו לבן, שערותיו צהובות, זקנו ארוך, איש אשר אלה לו, ימהרו להודיע להאשה האומללה על האדרעססע הכותב המעתיר בעדה. . Искоака въ пос. Цуръ Лошкиц. губ."
021-HZF-1880-08-31-001-070257_toc_16,,"  הודעות אודיע לכל סוחרי אתרונים, כי יכלו להשיג אצלי גם בשנה הזאת אתרונים מאראקער, ולולבין געניוור והרסים אי- טאליענער מפוארים, והכל במקח השוה האדרעססע שלי מנחם מענכין היילפערין בהוראדנא М. Гальперицъ Гродно."
021-HZF-1880-08-31-001-070257_toc_17,," ספר אהבה נכזבה חזיון ונלוה לו שיר ספורי אם רחמניה. העתקה מהמשורר הרוססי המפואר פושקין ע״י אחד מבעלי האספות, נמצא להמכר בבתי מסחר הספרים של ר״א צוקערמאנן ורא""י שפירא בווארשא במחיר 15 קאפ׳ ומו״ס ישיגו ראבאט הגון כנהוג."
021-HZF-1880-08-31-001-070257_toc_18,," יש לשכור בית מלון (גאסטהויז) עם מטות, מצעות שלחנות, ושארי כלי בית השייכים לעסק כזה, החפץ בו יפנה לסוכן הבית ברחוב גענשע N. 3 וידע כל פרטי העסק הזה לנכון."
021-HZF-1880-08-31-001-070257_toc_19,," דאקטאר סלאנימסקי, וואהנט אין ווארשא אויף דיא נאלעווקעס גומר 41 (הויזע ווינקעלהאקען), נימט אויך קראָנקע יעדען טאג מארגענס פאן 9 ביז 11, אונד פאן 5 ביז 7 אוהר נאך מיטטאג, בעזאנדערס עמפפֿיהלט ער זיך פיר איננערע אונד געהיימע קראנקהייטען, אונד בירורגי- שע. פיר ליידענדע ארמע אונענטגעלטליך"
021-HZF-1880-08-31-001-070257_toc_20,," בהרעדאקציא נמצא למכור הצפירה מראשית צאתה 1874 עד סוף 1875 עם כמה ציורים יפים, רק יחסר בה שני נומערין, מקחם 2 רובל עם פורטא, והקונה שנת 1875 לבד, ישלם 1.35 רו""כ."
021-HZF-1880-08-31-001-070257_toc_21,," שאלות ותשובות אל ב״צ פינקעלשטיין, יפה העיר על ההגהה „זר״ במקום שר (גליון 31 צד 247) שבאמת צ״ל „שאר״ והוא הנכון, לה׳ יהודה ליב ריסקיר, קבלנו, לטביא, יעיין בספרי יסוה״ע, לאיש יש״ר קבלנו ונ""ח 50 ק', הסופרים יסלחו לנו אם לא הספיקו מאמריהם לבוא בדפוס, ולקדושת ימי הזכרון תחאחר הצפירה לצאת עד יום ה׳ בשבוע הבא, — יחדש ה׳ עלינו ועל כל ישראל שנה טובה."
021-HZF-1880-08-31-001-070257_toc_22,, הרוצה לכתוב אלי יכתוב ע״פ אדרעססע S. Sronimski in Warschau Dzika No 25a.  .Слонинскiй г. Варшава Дзнкая № 259.
