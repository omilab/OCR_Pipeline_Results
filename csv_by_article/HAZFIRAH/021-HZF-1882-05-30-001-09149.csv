article_id,headline,text
021-HZF-1882-05-30-001-09149_toc_1,, א  ברוסיא ופולין. כל השולח במוקדם לשנה 5 רו״כ.  נחני שנה 2.75רו״כ. אל לרבע שנה. 1.50 רו״כ.  ביתר הארצות 20 פראנק. באמעריקא 5 דאללאר. A
021-HZF-1882-05-30-001-09149_toc_2,, K מחירו באשכנז: 14 רייכם מארק לשנה  בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳ ומשורה רחבה 10 קאפ'. K
021-HZF-1882-05-30-001-09149_toc_3,"מכתב עתי משמיע חדשות בקרב עם ישרון. , מכ..."," מכתב עתי משמיע חדשות  בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-05-30-001-09149_toc_4,תוכן העגינים דברי הימים .ווארשא .ירושלים...," תוכן הענינים דברי הימים. ווארשא. ירושלים. בגדאד חדשות שונות. ידיעות העולם והטבע. חכמת הציור מאת מאגע תלמיד הקאדעמיא, הודעות. שאלות ותשובות"
021-HZF-1882-05-30-001-09149_toc_5,דברי הימים," דברי הימים ימים רבים שבתו הדיפלאמאטים את שבתם. והשאלה המזרחית הרובצת לפתח אייראפא נחה מזעפה ותנם שנתה אפס זאת המנוחה והמרגעה נדמתה לדממה אשר לפני הסער כמעט התגלע הריב בחיק ממשלת מצרים, ופירוד הדעות התפרץ בין המושל הקעדיוו ובין אויבו שר המלחמה ערבי פחה וסיעתו, והנה חלפה המנוחה ותנועה גדולה וחזקה התחוללה בעולם המדיני. מלחמת הכתות ופחד המרידה על גדות הגילוס העלו בעקבם סכסוכים רבים ועצומים בין איתני אייראפא. השאלה המזרחית אשר מראשית המאה הנוכחית ועד עתה תקיר מקרבה סכסוכים אין קץ כדלף טורד וכנהר שאינו פוסק, היא הגיחה עוד הפעם מסתר מחבואה להטיל איבה וקנאה בי הממלכות, וההכנות למלחמה הנראות בכל אפסי אייראפא הוסיפו על כל אלה להחריד ולהרגיז לבות אוהבי השלום והמנוחה. הדבר אשר חזו מראש כל יודעי העתים קם ונהיה לנגד עינינו עתה, כענן בקר חלפה הברית החדשה בין הקעדיוו ובין אנשי ריבו אשר התרפסו לפניו ויבקשו מאתו סליחה ובקרבם שמו ארבם ויתנכלו לצודהו למרחפות ולשים מתגם בפיו לבצע בו את כל זממיהם. ורק כאשר נוכחו לדעת כי שוא תקותם להוליכהו שולל. הפרו עוד הפעם את בריתם אתו בגלוי המצב המבולבל אשר בו נמצאת שאלת מצרים כעת, יפיל חתיתו על כל ממשלת אייראפא. שרי המלוכה בקאירא בירת מצרים משכו את ידיהם ממשא ומתן עם צירי הממשלות היושבים שם והודיעו אל הצירים בדברים ברורים, כי פירוד מוחלט והפסק המו״מ ימשך כל זמן אשר הממשלות לא תשיבנה אחור את אניות המלחמה אשר שלחו לחוף אלכסנדריא, ה אמנם צירי אנגליא וצרפת לא ישקטו במכונם, וחותרים הם בכל עוז להטות אליהם לבות שרי מצרים, כי נכבד ונחוץ הוא הדבר להממשלות ההן, להכניע תחתיהן את ערבי פחה ובעלי בריתו ולשים מעצור לרוחם, או עב״פ להתפשר עמהם בפשרה אשר למראה עינים תהיה נראית כמו הבניעו אותם, יען כי לולא זאת, אם תהיינה ממשלות אנגליא וצרפת נאלצות להשפיל את גאונם מפני מתי מעט אויבי הקעדיוו ולהכפף אליהם לבטל רצונם מפני רצון אנשי הכת ההיא, כי עתה רעה רבה נשקפה לעתידותיהן במדינות ממשלתן באזיא ואפריקא, כי ישמעו האינדיאנים חוסי שבט אנגליא, והערביים באלגיר והטו- נעזים בטונים אשר כבשה אותם ממשלת צרפת, את דבר הסכסוכים במצרים, וכי צלחה בידי ערבי פחה ובעלי בריתו להטיל אימת מפגיע על הארי, ויקומו גם הם לנסות עוד הפעם להמיש את העול מעל צוארם ולצאת לדרור. גם בלעדי זאת לא נאוה הוא עתה להממשלות האלה לבקש עזרת שאר ממשלות אייראפא, לשים יד אחת לשבור זרוע המתקוממים במצרים אחרי אשר כבר קפצו בראש ותמהרגה לשלוח אניות מלחמתם וקבלו ע״ע להקים במצרים את המנוחה על תלה; והנה בעבור כל אלה דרוש הוא לחפץ אנגליא וצרפת לישר מעקשי הסכסוכים כמצרים, וע״כ אין קץ ליגיעת הצירים והשתדלותם להגיע אל המטרה הזאת, אך בעלי ברית ערבי פחה עומדים בתקפם ומכבידים את לבם נגד חפץ הממשלות, ולנגד ההכנות אשר עשו ממשלת אנגליא וצרפת בשלחם לחוף אלכסנדריא את אניותיהם, בכדי להפחיד ולהבהיל את מהרסי הסדרים ומפריעי המנוחה במצרים. החלו גם המה להתאזר למלחמה, להצביא את הצבא המוכן לעת צר ולהכין נשק לצבא, אל כל ערי החוף נשלחו אנשי הצבא להחזיק משמר ולבצר את המצודות על יד החופים טמנו בתוך המים כלי בלע וכדורי נפץ (טארפע- דען) לבל תוכלנה האניות לקרוב שמה, וכל שרי הצבא נשבעו שבועה להגין על הארץ נגד כל ממשלה מחוץ אשר תהין להתערב בענינים הפנימיים, ההכנות הרבות האלה ועקשות לב בעלי המפלגה אשר בראשה יעמוד ערבי פחה, לא תנכרנה אותותיהן, כי ממשלה אחרת רוקמת בסתר ותומכת ידי המתקוממים המתאזרים עוז לפרוק עול אנגליא וצרפת מעל צוארם. בראשית הראות אניות המלחמה של אנגליא וצרפת בתוך הגמל של אלכסנדריא, השפילו בעלי הכת ההיא את ראשם וידיהם רפו ורק עתה הכבידו עוד הפעם את לבותיהם וישימו מצחם נחושה. שר המלחמה ערבי פחה מסר מודעה גלויה אל הציר הצרפתי, שאין רשות לממלכות אייראפא להכניס את ראשם בענינים הפנימיים של ממשלת מצרים, יען כי אין שום תביעה וטענה נגדה. בהיות כי היא משלמת את הרבית מן חובותיה בזמנה; ומלבד שרי המלוכה ורבי המדינה. הסתפחו אל רגלו גם כהני הדת ובני שבט הבעדואינים; ובהיות כי כל עניני ההוצאה וההכנסה של ממשלת מצרים נחתכים ע״פ בוחני החשבונות באי כח ממשלות אייראפא, ע״כ נאלץ ערבי פחה ובעלי בריתו לבקש מאת הפקידים ההם לקיים בידם סך כסף הדרוש לחפץ מלחמה, ודעת לנבון נקל כי הפקידים השיבו את פניהם ריקם, אבל האמרכלים והגבאים מן כסף של הקדש לצרכי הדת הביאו אל ערבי פחה סך מסויים ומסרו בידו לצרכי מלחמה. ועתה נודע הדבר, כי לא תוגרמא לבדה יצאה בראשונה במחאה גלויה נגד צרפת ואנגליא, אך ידי שלשת הקיסרים אדירי אייראפא יסעדוה ויתמכוה, ולנגד אנגליא וצרפת נצבות במערכה ובאגודה אחת ממלכות רוסיא אשכנז ואוסטריא מכ״ע „זורנאל דע ס״ט פעטערסבורג"" המקבל השפעה מאת שר החיצון ברוסיא, יצא זה מקרוב במאמר גדול אשר בו יוכיח, כי בלי משפט וצדקה צרפת ואנגליא נוטלות להן רשות לעשות סדרים במצרים ולשלוח אניותיהם אל חוף אלכסנדריא, בטרם שאלו פי שאר ממשלת אייראפא ובטרם קבלו הסכמתם וכח הרשאתם. המאמר הזה עשה רושם גדול בצרפת ואנגליא, ומחלוקת מכה״ע הולכת וגדלה. עוד לא נמחה הרושם הזה, והנה יצא גם מה״ע „בער׳ פאל"" נאכריכטען"" אשר רוח ביסמארק מדברת מתוך גרונו, לצעוק חמס נגד אנגליא וצרפת, ולפאר ולרומם את המחאה של תוגרמא, ובשפה ברורה יאמר מכה״ע הנ״ל, כי לעולם לא תסכים הממשלה אשר בברלין וגם הממשלה אשר בוויען, שחפצי אנגליא וצרפת יכבשו את הזכיות העתיקות והצודקות ואת משפט ההשגחה העליונה והאפוטרופסות אשר לממשלת תוגרמא על מצרים מדור דור. לכן מסור הדבר כעת לתוגרמא, להשתדל ולבקש דרכים בשובה ונחת או בזרוע חשופה, לשים קץ להסכסוכים במצרים, ורק כאשר יתברר הדבר, כי אין בכח תוגרמא להשיב שם את המנוחה והסדרים על תלם אז תהיה הרשות לממשלות אייראפא להעשות אגודה אחת לבקש תחבולות לכונן סדרים במצרים בזהירות ובמתינות יתירה, לא לתועלת פרטית ולאהבת הבצע של ממשלה זו או אחרת אך לטובת השלום הכללי, מעין הדברים האלה נשנו ונשלשו גם במכ״ע בוויען אשר רוח הממשלה תנוח עליהם, וכל דורשי רשומות מתנבאים בסגנון אחד, כי אהבת אוסטריא לתוגרמא היא אהבה התלויה בדבר, ובעוד ממשלת אוסטריא מגינה על זכיות הסולטאן במצרים נגד אנגליא וצרפת, המתנהגות שם כאדם העושה בתוך שלו, הנה היא נושאת ונותנת בסתר עם תוגרמא בעלת בריתה, שתסלק את ידיה לגמרי מן האפוטרופ- סות שעל באסניא והערצעגאווינא. כה או כה עינינו הרואות, כי פרץ רחב נבעה בחומת האחדות בין הממלכות הנסיך ביסמארק, רב החובל וראש מנהלי עניני המדינות. מתהפך מסבות בתחבולותיו להחליש כח צרפת, ולהביאה בסבך ענינים מבולבלים אשר לא תוכל להמיש את צוארה מהם, וממשלת אוסטריא רואה את השעה כשירה לכך, להתנקם בגלאדסטאן שוטנה, אשר מאז עלה על כסא הנשיאות ידיו עמלות לטמון לה פחים ולקום לה למוקש כראות ממשלות צרפת ואנגליא כי מן הענין הזה תוכלנה לצאת מבוכות רבות אשר לא נודע אחריתן, הפכו את פניהם וישנו את טעמם, ונסוגו אחור פתאום מחפצם להתערב בעניני מצרים, מפאריז באה הידיעה במכה״ע, כי ממשלת צרפת ואנגליא החליטו לשלוח אזהרה גלויה ונמרצה (אולטימאטום) אל ממשלת מצרים, לבקש מאתה להסיר את ערבי פחה ובעלי בריתו מפקודתם ולהקים את הסערה לדממה, ואם גם זאת לא תצלח, אז תבקשנה מאת ממשלת תוגרמא אשר היא תשלח אנשי צבאותיה למצרים להתגבר על מהרסי הסדרים ביד רמה. ממשלת אשכנז ואוסטריא גם הן מזרזות את תוגרמא לשלוח צבאותיה למצרים, ותוגרמא כבר החלה להתאזר ולעשות הכנות רבות ושונות למלחמה. בבתי מלאכת נשק הפועלים עובדים כעת בשקידה כפולה ומכופלת, אניות מלחמה היותר גדולות מוכנות ועומדות לעשות דרכן בשעת הצורך, ואנשי הצבא מצטיידים ומזדיינים. כללו של דבר, ממשלת תוגרמא מכינה א״ע לעלות גוד הפעם על במתי עולם המדיני ולפעול חדשות ונצורות לעיני כל אייראפא. בעוד אשר ממצרים עלתה עב קטנה ככף איש להאפיל אור השלום באייראפא, הנה בטבורה של אייראפא, בארץ קטנה נוה החופש והדרור, שווייץ, נגמר עתה מפעל אדיר וכביר אשר אין על עפר משלו בכל מפלאות בני האדם, המפעל הזה, הלא הוא בנין מסלת הברזל של סאנקט-גאטטהארד העוברת דרך הררי אלף המתנשאים עד לב השמים בחוסן תלפיותיהם והמחברת והמקרבת צפון ודרום; נבקעה נלכדה מצודת סלעים ורוכסי גבנונים לפני רוח האדם העולה למעלה למשכיל לרדות בהטבע ולכבוש את כל היקום, ותחת אשר עד עתה נצבו הררי תלפיות אלה כקיר ברזל בין הארצות הצפוניות והדרומיות, מן היום הזה תהיה מסלה לאשכנז עד איטאליא ובחגוי הסלעים יעופו כעב קל על רכב ברזל, המפעל הנשגב הזה עומד ג״כ ברומו של העולם המדיני. ולו נתכנו עלילות להביא בברית את האשכנזים עם האיטאלקים וגם העסטרייכים . ראשית כל ברית מדינית הוא הקשר והאחדות בעניני מסחר ובהיות כי כל מסחר איטאליא אשר סחרה אל צרפת, יסוב עתה לאשכנז, מפאת הדרך הקצרה אשר פנו בעדה במסלת הברזל החדשה הזאת, ע״כ לא רחוקה היא ההשערה, כי תקופה חדשה תהל גם בצירופי הממשלות וביחוסן זו לזו בעניני המדינות. אותות התקרבות הדעות והלבבות בין האשכנזים, העסטרייכי והאיטאלקים. כבר נראו בחג חנוכת מסלת גאטטהארד אשר היתה בימים האלה ברוב הוד והדר בעיר לוצערן בשווייץ, ואשר בה לקחו חלק גדולי אשכנז הקרובים לביסמארק, וגם משנהו הגראף האטצפעלד. ההתקרבות הזאת היא כצנינים בעיני צרפת, וגם באנגליא עשתה רושם גדול פלאים תראנו שאלת היהודים בצבא חליפותיה, ובהשינוים הכבירים והנמרצים אשר יצאו כבני רשף לרגלה חדשים לבקרים. עוד רבוא רבבות בני ישראל שוכני רוסיא האדירה מסתכלים כלפי מעלה ורואים בעבים אשר הקדירו את השמים על ראשם עוד הם רוקמים השערות ומתנבאים בסגנונים שונים, והנה הביאו לנו הימים האחרונים חדשות ונצורות אשר הכו לרסיסים את כל בניני ההשערות, ויבראו פנים חדשות להשאלה העתיקה אשר תש מור צעדינו ותלך אחרינו כצל מן העולם ועד העולם. במ״ע אשר להממשלה .Hpan. Bicr נדפסו שלש פקודות נכבדות העתידות להראות תוקף פעולותיהן, ולהטביע חותמן על מצב היהודים ברוסיא. בחיק הפקודות האלה חוטל גורלנו, מלפניהן משפטנו יצא, והן תהיינה נר לרגלי המחוקקים ללכת בדרכם הלאה, להתיר לאט לאט חרצובות שאלת היהודים . בפקודה הראשונה אנו קוראים כדברים האלה: כל המי- ניסטערים שרי המלוכה מסרו דין וחשבון, והגישו לפני כס הממשלה ספורי מעשי המבוכות אשר פרצו בערים שונות ואשר בתוכן נקרו ויאתיו שערוריות איומות ונוראות נגד היהודים, רצח ואבדן, חמס ושוד, והממשלה נתנה את לבה אל מערכת הדברים המוגשים לפניה מאת המיניסטערים, ובעקב כל הדברים האלה הואיל הקיר״ה לצוות, להודיע ולפרסם בקהל רב, כי מנויה וגמורה בסוד הממשלה וכלה ונחרצה מאתה, לרדוף מורדף בלי חשך כל אנשי חמס אשר יזידו לנגוע בנפש, או להתנפל על רכוש היהודים, המסתופפים גם המה בצל הממשלה, וחוסים תחת מחסה החוקים הכוללים אשר לכל יושבי הארץ דברי הקיר״ה נמסרו אל הסענאט, והסענאט שלח צו ופקודה נמרצה אל כל שרי הגלילות במקומות מושב היהודים, לפרסם להפיץ את הדברים האלה, להדפיס כרוזים ולהדביקם אצל כל פנה בערים הגדולות והקטנות, ולהכריזם בהכפרים במעמד כל האכרים, כדין וכמשפט כל כרוז היוצא ממקום גבוה. בעוד אשר פני הפקודה הראשונה מועדות אל העם, להראותם את כל שפלות התועבות והמעשים המגונים אשר לתועבה הם בין החברה האנושית המתוקנה, ולערוך לפניהם את כל חומר הדינים הקשים והעונשים הכרוכים בעקב המעשים האלה. הנה הפקודה השנית ערוכה אל הפקידים, להזהירם להחזיק בחוקי מגן ומשמר, ולהשתמש באמצעיים של זהירות יתירה, להכביד עולם לגדור גדרות ולהרבות חומרות. בכדי למנוע התחדשות הפרעות, ואלה דברי הפקודה: „הסענאט מודיע לכל שרי הגלילות, כי הוא מטיל עליהם את החובה לבקש תחבולות לקדם פני הרעה לבל תפרוצנה המבוכות, ואם למרות התחבולות והאמצעיים של זהירות ומשמר למשמר תתפרצנה הפרעות חיבים הם להקימן לדממה בתחלתן, בטרם תתפשטנה ותרחיבנה גבולן, וכל שרי הגלילות והפקידים והשוטרים אשר יתברר הדבר, כי התרשלו והתעצלו בחובתם זאת, כי היה בידם למחות ולא מיחו, הם יקבלו מיד חופשה מפקודתם בהיות כי ממקרי הפרעות אשר קרו עד היום, נתברר ונתלבן הדבר, כי בעלי הפרעות היו יושבי המקומות אשר שם המסיתים והמדיחים הוליכום שולל, מפני מזמת בצע או לתכלית אחר, ע״כ החובה מוטלת על כל הפקודים להעד בהעם. ולשנן להם בדברים (nymarn), כמה מתועבים ומשוקצים מעשי רדיפות כאלה, ולהזהיר את כל האזרחים וראשי החברות אשר דבריהם נשמעים, להשתדל מצדם בכל מאמצי כחם לשבור זרוע בעלי הפרעות, ולחתור בכל עוז להקים את המנוחה על תלה הפקודה השלישית היא שונה בענינה ובתבליתה משת הפקודות הראשונות. הפקודה הזאת פוחתת פחת גדול מן הזכיות אשר ליהודי רוסיא, וגם היא מסתעפת ויוצאת מן המבוכות והפרעות. ולא נקבעה לדורות, רק כמו אמצעיים של זהירות שהזמן גרמא, וכחוקים זמניים יצאו לפעולות, וישלטו כל זמן שלא תפתר שאלת היהודים בפתרון של קיימא, ואלה המה: 1) לאסור להיהודים מהיום הזה והלאה לבל יוסיפו לקבוע רירתם ולהתישב בהכפרים מחוץ להערים, מלבד הקולוניות של עובדי אדמה מבני ישראל המצויות מכבר, שהאיסור הזה איננו נוהג בהם; 2) לאסור מהיום הזה והלאה לבלי לגמור ספרי המקנה, שטרי ערבון או כתבי שכירות, שיוכלו היהודים לזכות בהם זבות בעלים או חוכרים בנכסים אשר מחוץ לעיר, גם אינם זוכים בשטרי אמנה מאת הנוצרים לשלוט בנכסיהם בתור באי בהם, במו משגיחים ורואי חשבון בהנכסים אשר בהכפרים 3) לאסור ליהודים לבל יעסקו במסחר, במקח ובממכר ובעניני מו״מ ביום הראשון לשבוע ובימי חגי הנוצרים, והאיסור הזה הנהוג בנוצרים שאינם רשאים לפתוח בתי מסחרם וחנויותיהם יהיה נוהג גם בהם. 4) החוקים האלה מן סעיף 1 עד 3 ועד בכלל, נוהגים רק בהמקומות אשר שם הותרה ליהודים ישיבה קבועה ותמידית, ביום 3 מאיי הואיל הקיר״ה לאשר ולקיים את החוקים האלה בכל תוקף במכ״ע „קוריער ווארשאווסקי"" אנו קוראים כדברים האלה: ההצעה אשר הציעו 50 מן סוחרי מאסקווא הגדולים לפני שר הפנים בענין שאלת היהודים, להניח להם במגורתם במאסקווא, נותנת ענין רב „להגאלאס"" לענות בו, ולגלות את דעותיו והשקפותיו הנכונות והצודקות, מכתב העתי הנ״ל מוכיח, כי המצב הפרוע והמבולבל של יהודי רוסיא הוא מחריב עולם המסחר, ומעורר את לב כל השואלים ודורשים בשאלת היהודים, לבל יסיחו את דעתם מן הצעת סוחרי מאסקווא הנכבדה והנשגבה בערכה. מאסקווא היא הכן והכותרת של ממלכת רוסיא תקופת ממכרה וקנינה עולה לערך מאות מילליאנען רו״כ, ורבוא רבבות אנשים מתפרנסים מן המסחר וחרשת המעשה, ע״כ החתירה העמוקה אשר רדיפת היהודים חותרת תחת המסחר צוררת בקרבה סכנה עצומה לא לבד להיהודים אשר לדברי שוטניהם הם נכרים, אך גם לרבבות אזרחים שהם תושבים )Kopenne( גמורים עוד אנו קוראים במכ״ע אשר להממשלה לאמר: על פ הידיעות אשר הגיעו אל שר הפנים מאת שר הגליל בקאוונא נודע עתה, כי התבערה פרצה שם ביום 6 מאיי בשעה השלישית אחרי הצהרים בנשוב רוח חזקה, הרוח הגדילה את הלהב, ורק בשעה השמינית בבוקר למחרתו עלתה בידי המכבים לכבות את האש, לערך 105 בנינים עלו על המוקד וכמעט כולם של בעלים יהודים. הנזק עולה עד סך 600,000 רו״כ, רוב הבנינים היו מובטחים בחברות הבטחון, רבים מבעלי מלאכות הדלים חוצנו כלי ריק, כי לוקחה צל קורתם מעל ראשם ואוכל נכרת מפיהם, ביום 7 מאיי חשו ולא התמהמהו כל הנדיבים אשר צרת האומללים נגעו אל לבם, ובחבר קרואי מועד החליטו בהסכמת הרשות לקבץ נדבות ולהחיש עזר להאומללים בלי איחור זמן, ולמען השכין את הנשרפים לפי שעה פנו להם מקום בתוך מעון אנשי הצבא בעת הזאת ידי הנדיבים מלאות עבודה לחלץ את בעלי המלאכות מענים, לתת להם כלי מלאכה לבעבור יוכלו לשוב אל עבודתם. לערך אלף איש מצאו כל צרכם מידי הועד הזה ושבו להתפרנס בבתהלה, לפי הידיעה האחרונה ההיזקות עולים לערך 1 מילליאן וחצי."
021-HZF-1882-05-30-001-09149_toc_6,ווארשא. כבוד הרב בעל הצפירה! למען כבוד ירושלים וכבוד," ווארשא. כבוד הרב בעל הצפירה! למען כבוד ירושלים וכבוד אנשי אמת הרחוקים ממזמות נוכלים ותרמית בני בליעל השואפים כל היום לרדוף באף תמימים ונקיים, מצאתי חובה לנפשי לפרסם מכתב הרב הגאון מוה' שמואל סלאנט שליט״א, השלוח לאחד מהרבנים הגדולים שברוססיא, בדבר עלבון ניסי היקר יחיאל מיכל פינס נ״י, ואתה אדוני תנה מקום לדברי המכתב הזה ממנו יראו ויוכחו רבים, כי עוד צדק ילין בקרב העיר הזאת, וכי רבים המה הישרים בלבותם היודעים לזכות הזכאי ולחייב את החייב, גם יגלה פני הלוט מהחנפים הצבועים ועזי הפנים, אשר לחרפה לי לשאת שמותם על שפתי, אך גלוים וידועים המה לכל דורשי שלום ציון, וגם שר צבאם הכלב העז אשר אליו ירמזון מלי, הרב הגאון (וראש הבריונים—מהם ידוע פה בשמו ובמעשיו), נודע בשמו לקוראי הלבנון מאת הסופר ג׳ אלקנה תחת נומר 17. כותבי פלסתר האלה ישאר לדראון עולם, ולא ישיתו חרפה על כלל בני ירושלים, אשר דבר אין להם עם התועבות של בני בלי תרבות הללו ושלום יהיה לנו ולבל ישראל עד העולם. ארי׳ ישכר דאווידזאהן"
021-HZF-1882-05-30-001-09149_toc_7,ירושלים. בעזה״י בחודש אייר תרמ״ב.," ירושלים. בעזה״י בחודש אייר תרמ״ב. כבוד ידיד ה׳ ועמו וידי״נ עוז הרב הגאון המפורסם כו' כו כש״ת מוה׳..... שלום וברכה לו ולכל יראי ה׳ הנלוים אליו שלום. אחרי הברכה הן ידי״ג הרב מוהרימ״פ נ״י הראנו כתבי פלסתר אשר שלחו מפה (אנשי בליעל) עליו לכמה מקומות לקרית חוצות, מהם בחתימת יד ומהם בלתי חתימות (פאסקע- ווילען) ואיזה ממקבלי הכתבי פלסתר אשר הבינו הדבר לאשורו כי אך שקר ומרמה בם, שלחו ליד מוהרימ״פ למען יודע מי ומי המה, וכתבי פלסתר נשלחו גם להדר״ג שיחי׳, והנה חובתי למען כבוד ירושלים לבא במכתבי זה להדר״ג שי׳ בקצרה, בראותי את הכתבי פלסתר האלו, ואת השקרים האמורים שמה לא נתפעלתי מזה יען ידוע לנו פה האנשים האלה השולחים בעולתה ידיהם, וזה דרכם לבדות מלבם דברים שלא היו מעולם ולהפיצם בכתבי פלסתר, וראש הבריונים—מהם— ידוע פה בשמו ובמעשיו, וזאת אומנתו מנעוריו ועד עתה לא סר אולתו ממנו. זה כחמש ועשרים שנה אשר הפיץ פה כתבי פלסתר פאסקע- ווילען לבזות את כבוד הרב הגאון הצדיק ר׳ ישעי׳ זצ״ל בדברים שקרים וכזבים כדרכו, ואחר כמה שנים עשה כזאת להרב הגאון הצדיק המפורסם ר׳ מאיר אוירבאך זצ״ל רב דק״ק קאליש, וכן מנהגו תמיד לבזות כבוד אנשים יקרים אשר הוא עוין אותם בלבו, ומקיים בזה מאמר חז״ל כל הפסול כו׳ ובמומו פוסל, וחוששנו מאד על הבליעל הזה אשר מינות נזרקה בו והוא איננו מאמין בדברי חז״ל, על כן מנהגו להוציא דבה על אנשים כשרים יראי ה׳ לכנותם בשם אפיקורם ולבדות עליהם שקרים שלא היו ואין בהם אפילו מקצת אמת, ומהראוי שלא לשים לב להשיב על כתבי פלסתר האלו, אך אמרתי פן ימצא מי ומי אשר יכנוס שום ספק בלבו לאמר שמא מקצת אמת נמצא בם, לכן אמרתי להודיע כי הדברים האמורים שמה שקר בכלל ובפרט: א) אמור שמה כי הרימ״פ מאז בואו לפה התחבר לאנשים ריקים ופוחזים, זה שקר שאין לו רגלים ובאמת מאז בואו לפה, התחבר ברוב עניניו לאנשים ישרים יראי ה׳ חכמים ונבונים, ומהם ת""ח מצויינים, ואם לרגל עסקיו ועניניו הוכרח לבא בדברים גם עם אנשים המונים, סוחרים, אומנים, וכיוצא, אין להאשימו על זאת, הן נדרש למטרת עניניו גם אנשים המונים. ב) אמור שם, כי הפיץ מחברתו „ילדי רוחי"" בין בני הנעורים כו' כו׳, זה עלילות שוא ושקר הן אמנם מהות מחברתו נעלם ממני ולא עיינתי בו (יען אשר אין לי ידיעה בצחות לשון הגיון ובדרכי חקירה אשר לא הורגלתי בזה), אכן זאת ידעתי בברור שלא הפיץ את מחברת פה, וגם אנשים זקנים אשר בקשוהו ממנו, לא השיגו כ״א ושונאיו שהשיגו מחברתו ע״י רוב עמל וטורח גדול בכדי לחתור איזה מקום לאמר שמצאו במחברתו דברים שאינם הגונים, ואולי המה לא הבינו את האמור בו, ואנכי גליתי דעתי הישרה כי ישאלו את הרימ״פ נ״י בעצמו, מי אשר יקשה לו איזה פרטים ואולי ישיב בזה כהוגן, והמה באחת כי אינם רוצים להתווכח עמו בדבר מחברתו, ג) האמור שמה כי ע״י מחברתו נתפקרו שני בחורי חמד והסית והריח אותם כו' כו׳. זה שקר בדוי כולו מלב הבליעל הכותב זאת, ולא רובים ולא יער ד) האמור שם כי היראים רחקו ממנו ולכן קבע בית המדרש לעצמו, זה שקר ידוע, כי יראי ה׳ לא רחקוהו, רק הבליעל והדומים לו השליכו עליו שקוצים, והם הלשינוהו לפני הרב הגאון הרי״ל דיסקין שי׳ והוא בתומתו וצדקתו האמין לדבריהם, כי הם מראים את עצמם לפניו כיראים וכבר אמרו חז״ל הזהרו מן הצבועים, ואיזה יחידים מתי מספר אשר נלכדו ברשת אנשי בליעל האלה מהם לתומם ומהם מי אשר לו טינא בלבו על הרימ״פ נ""י בדברים שבממון בחשבם שיש בידו למלאות בקשתם שבקשו ממנו והוא מונע הטוב מהם, ותעמוד הקנה בזה, והרימ״פ שי׳ לא שם לבו לדברים כאלה, ובמקום שהיה מתפלל הרימ״פ לא מנעו ממנו שום כבוד, ולא קבע ביהמ״ד לעצמו, אלא לעשות רצון גביה אחד מאמעריקא אשר שלח לו נדבתו סך מסוים לחלק לת""ח יראי ה׳ שילמדו ויתפללו עבורו ולעשות לו מי שבירך והזכ״נ לאביו ואמו וכדומה ולכן שכר בית אחד לביהמ״ד לתורה ולתפלה, ולהושיב שמה ת״ח עניים מדוכאים לקיים רצון הנדיב הנ״ל, ולתת להם איזה עזר למחייתם בכל שבוע מנדבת הגביר מאמעריקא. ה) האמור שם כי הלשין על הגאון מוהרי״ל דיסקין שי׳ להממשלה זה שקר מוחלט, והבליעל הזה בדה זאת מלבו והוציא קול על זאת למען יאמרו לפעלם צדק, ואדרבא נהפוך הוא, כי כאשר נודע להקאנסול רוססיא את הבזיונות שעושים לו שלח אחד משריו לבית הרימ״פ שיחי׳, להדרש על הדבר הזה והשיב בחכמתו, כי בדבר הנוגע בענינים אשר רק בין בני ישראל, אינו נצרך להתערב בזה, כי יתווך בעצמו השלום בינו ובין מנגדיו, ואינו חפצו ורצונו להטריח אשר השר הקאנ- סול להתערב בענינים כאלו, ובכלל ידע הדר״ג שי׳ ידיעה נאמנה שאין לחוש לדברי שקר ותרמית אשר הפיצו אנשי דמים ואנשי מרמה בכתבי פלסתר. וידע הדר״ג שי׳ כי גם עלי הפיצו כתבי פלסתר פאסקעווילען, ואיזו מהם אשר הושלך בחצר הסמוך לביהכ״נ ומוצאם שלחו לבעל המו״ל הלבנון ונדפס בהלבנון N. 13 ואני מתרעם מאד על מי ששלח את הפאסקעוויל ההוא לבעל הלבנון שלא מדעתי ונגד רצוני, כי מזהיר אני תמיד ליראי ה׳ שלא יפרסמו דברים כאלה במכתבי עת, ושלא להגדיל המדורה ובזה גורמים חילול השם וחילול כבוד ירושלים, והקורא בהלבנון את המאמר קול קורא לעזרה ידמה שח״ו הבערה ללהב יצאה, לא לא באמת כמעט חדלו הקולות מחדש אדר העבר אחרי יצא לאור הדפסת הכתבים הידועים. ובאמת היה קשה עלי מאד להתערב בענין הזה נגד דעת ורצון הרה״ג ריל״ד שיחיה, ושערתי בנפשי כי יוגרם עי״ז פירוד לבבות בין הרב הגאון ריל״ד שי׳ וביני, אשר כבודו יקר מאד בעיני, כי הוא באמת גדול בתורה וכוונתו רצויה לשם שמים, ולדעתי הוא שונה רק בזה שנותן אוזן קשבת לאנשי מרמה ומחרחרי ריב ומוחזקים בעיניו לאנשים יראי ה׳ ותעמוד הקנה אכן לא יכולתי לעמוד עוד מנגד ולראות דם הרימ״פ נ״י נשפך לארץ, ואמרתי חובת לקיים לא תעמוד כו׳, וכאשר נתוועדו כמה וכמה ת״ח הרשומים וגם הרב הג׳ ר׳ משה נחמיה נ״י שהיה רב בחאסלאוויץ, להודיע שאין בית מיחוש להאיסור לאנשים שלא קבלוהו עליהם, וככל המבואר בהכתבים שנדפסו בחתימת ידי ושארי הרבנים החתומים שמה, ומאז ב״ה כמעט שקעה האש, וה׳ ירחם על עמו ונחלתו ויגן על העיר הזאת ויתמו חטאים, ויהי שלום בארץ ובחוץ לארץ כעתירת החותם בברכה שמואל סלאנט (מקום חותמו)"
021-HZF-1882-05-30-001-09149_toc_8,בגדאד במדינת בבל. היום ר״ח אייר תרמ״ב," בגדאד במדינת בבל. היום ר״ח אייר תרמ״ב למע׳ הרב הגדול מעוז ומגדול וכו׳ כמוהר״ר חיים זעליג סלאנימסקי נ״י ויזהיר לעד לעולם אכי״ר הנה ימים רבים חלפו ואני לא נקראתי לבוא אל שער הצפירה, כי אמור אמרתי לא אבוא שמה ריקם או בשמועות מעט לא טובות אשר תקרינה פה עירנו מדי פעם בפעם ו אשר נעשו כלחם חקה, ובפרט בשנה זאת אשר נתרבו הצרות ואין לך יום שאין קללתו מרובה מחבירו, וידל ישראל מאד וזעקת שבר יעוערו שבר על שבר יחדיו ידובקו, ואחת דברתי כי לא אבוא להתראות פנים בשמועות כאלה המדאיבות רוח והמעציבות נפש הקוראים, כי החסרי שמועות רעות המה, כי אבוא להוסיף צער על צערם ויגון על יגונם. אך הנה כעת זימן הזמן לידי דבר טוב המשמח אלהים ואנשים, כי עשה ה׳ תשועה גדולה לאחינו בני ישראל אשר בעיר בצרה, היושבת על מבוא ים הודו ורחוקה מפה כשלשים פרסאות, והנני להציעה לפני הקוראים הנכבדים, והיא כי קודם חג המצות שלח איש אחד ישמעאלי את בנו יחידו לבית יהודי אחד להביא מידו את הכסף המגיע לו אצלו, ויהי כי איחר הנער לבוא, הלך אביו לבית היהודי לדעת מדוע אחרו פעמי רגליו, ויהי כבואו ראה דם שפוך על הקרקע, והוא דם כבש אשר נשחט לצורך החג, וישאל את היהודי איה בני יחידי, ויהי כמשיב כי לא היה בזה בנו, והאב היה משוגע ממראה עיניו לתשובת היהודי, ועמד מרעיד ומשתומם כאיש אובד עצות, ושם נקרא איש אחד מבני בליעל נוצרי מהנהו שיבבי בישי, וילחש באזני הישמעאלי כי היהודי שחטו לקחת את דמיו לצורך מצות מצוה והדם השפוך בקרקע הוא דם הבן, והישמעאלי הפרא אדם בהיותו בהול על בנו האמין לדברי הנוכל, ויצא אל רחוב העיר ויצעק צעקה גדולה ומרה כי היהודים שחטו את בנו יחידו לצורך חגם, ואשר קול דמיו צועקים אליו מן האדמה אשר בבית היהודי פלוני אלמוני, ולקול צעקתו רעש כל הארץ ותהום כל העיר, ואז נקבצו אליו כל איש בעל קנאה ומדון מבעלי דת מחמד, ויאמרו להשמיד להרוג ולאבד את כל היהודים הנמצאים בעיר בצרה. והיהודים אשר שמה שמעו את הדבר הזה ויתאבלו ורתת וחלחלה אחזתם ולא קמה עוד רוח באיש בידעם כי קשה כשאול קנאת הפראים, ויתחבאו בבתיהם עד יעבור זעם, ואוי לו להאיש אשר היה יוצא מפתח ביתו החוצה, כי היו הקנאים מכים אותו הכה ופצוע מכות אכזריות, ותעבור הרינה בקרב המחנה, ותשלח הממשלה אנשי חיל לכחות בההמון לבלתי יבצעו את אשר יזמו לעשות, ותתרה בהם בהתראה גמורה כי מרה תהיה באחרונה. גם שלחה רופאים מובהקים לראות את הדם, לבחון ולנסות אם דם אדם הוא או דם שאר בע״ח, והרופאים הגידו ולא כחדו כי דם כבש הוא, אך שומע לא היה להם מאת המון העם הפרוע לשמצה, ויצעקו בני ישראל אל ה׳ ותעל שועתם אל האלהים, והנער הנאבד נמצא תועה בשדה רחוק מן העיר, כי ברח מפני חמת המציק אביו האכזר אשר היה מיצר לו תמיד במכה כלתי סרה „ופני שונאי בני עמנו חפו"", והיהודים הנחבאים יצאו מהוריהם ויחוגו את חג המצות בשמחה ובטוב לבב על התשועה הגדולה הזאת אשר עשה ה׳ להם, והחג נהפך להם מיגון לשמחה ומאבל ליום טוב . ואני תפלה לאל נורא עלילה, שכאשר הציל את אחינו אשר בבצרה מיד מבקשי רעתם ונקה אותם מפשע רב והושחרו פני שונאיהם כשולי קדירה, כן יטה את לבב ממשלת רוסיא יר״ה על אחינו האומללים אשר שמה לטובה, וצדקת אחינו תגלה כצהרים, ולא תעשינה ידי שונאיהם תושיה, כעתירת שלמה בכור חוצין ס״ט הדורש טוב לעמו."
021-HZF-1882-05-30-001-09149_toc_9, חדשות שונות,"  חדשות שונות היהודים ילידי אינדיען הנקובים בשם „בני ישראל״ (ראה הצפירה שנה ג׳ No. 40 מאמר „בני ישראל"" באסטאינדיען״) עולים למעלה למשכיל בדרך השלימות מתקרבים אל אחב״י הנאורים בני אנגליא היושבים שם, ויוצאים לגמרי מבדידותם ובדילותם האזיאטית שבה היו שקועים ראשם ורובם עד היום בשנת 1879 יסדו נדיבי האנגלים בית הספר לנערי בית ישראל ללמדם תורה ודרך ארץ, כתב ולשון, ולהדריכם בחינוך הגון בדת ובמוסר ודרך ישרה, בכדי לעורר בקרבם רוח לאומית להכניס לתוך כנסת ישראל הטיבה נפרדה, באשר גם הם התאוו תאוה להתבולל ולהשתקע בעם הארץ, שבעקב נטיתם זאת נהפכו כמעט לאינדים גמורים, והנה במכ״ע האנגלים אנו קוראים, כי בשנה הזאת היתה הבחינה הראשונה של תלמידי בית הספר, ומנהלי הבית ומשגיחיו שמחו לראות אשר לא קוו ולא פללו מעולם. הנערים עושים חיל בלמודים מאין כמוהם בבתי הספר אשר באייראפא, כל שיהם ושיגם והליכותיהם בנחת ובסבר פנים יפות ומאירות, ובמתק שפתים קראו מעל הספר וגם שוררו בעל פה שירים בשפת עבר, פרקים מכתבי הקודש, וגם שירים בשפת מולדתם הנקראה בשם „שפת מא- ראבוטי"". וגם בשפת אנגלית צעדו מצעדי ענק קדימה. הדבר הזה העיר את העומדים בראש בית הספר ללכת בדרכם אשר החלו. ולפעול לטובת חינוך הילדים, אחרי ראותם כי מעשיהם יעשו פרי הלולים. בין אחינו „בני ישראל"" ההם נראו אותות השתתפות בצערנו, זה מקרוב קראו צום ועצרה בקהלת ב״י בעיר באמבייא לשמע תנועת האנטיסעמיטים באייראפא, וחברו תפלה מעון המאורע בשפת מאראבוטי ועברית, ונאספו כולם אל בית הכנסת לשמוע אל הרגה ואל התפלה ולשפוך נסך דמעות לפני ה׳ לחוס על פליטת עמו גם במאראקקא לא הוטב מצב אחב״י. והחלטת ממלכות אייראפא באסיפתם במאדריד אשר החליטו לדרוש מאת הסולטאן המאראקקאני לתת חוקה אחת ומשפט אחד להיהודים עם כל בני ארצו, לא פעלה יותר מהחלטת הקאנגרעסס הברליני לטובת היהודים ברומעניען. בעיר טאנגיער מחלקים כעת ככרות לחם בין העם ומוכרים דגן בזול מפאת היוקר השורר שם, אך עניי ישראל יוצאים מן הכלל. והם סובלים רעב ומחסור. בבירת מאראקקא התנפלו אנשי הצבא לבית איש יהודי אופה לחם ויבוזו את כל אשר לו ויקחוהו וישימוהו במשמר ולא נודע מה היה לו והממשלה רואה כל זאת ואיננה עושה מאומה לטובת האומללים, ועוד תדפיס במכ״ע היו״ל על ידה את כל עניני תנועת האנטי- ממלכת ספרד עשתה בימים האלה דבר גדול לטובה היהודים. כנודע היו רבים מיהודי מאראקקא מאז תחת ממשלת ספרד, ורק אחרי האסיפה במאדריד שהיתה לפני איזה שנים, אשר אז בקשו שרי ממלכות אייראפא מאת הסולטאן ממאראקקא לתת ליהודים שווי הזכיות, כעין שדרשו מאת רומאניא, והוא הבטיח להם להפיק חפצם, אך בצע הבטחתו במדה ההיא אשר בצעה רומעניא, ומן היום ההוא לוקחה האפוטרופסות והמחסה מעל ראש היהודים השוכנים במאראקקא, כי בהיותם אזרחים מאראקקאנים לא יאתה להם להסתופף בצל הקאנסולאט. אולם עתה בראות ממשלת ספרד כי החלטת האסיפה והבטחת הסולטאן מאפס ותהו נחשבו גם יחד, נכמרו נחומיה על האומללים ותצוה על צירה להגין עליהם ולהשגיח לבל יאונה להם רעה. כמה נכבד המחזה לראות את העם אשר המציא לראשונה את האינקוויזיציא, מתהפך מסבות בתחבולותיו להיטיב לישראל, ברוך משנה העתים ומחליף את הזמנים. תנועת הנוצרים למקומות הקדושים בא״י רחבה ונסבה עד מאד. למאות ולאלפים ינהרו יום יום מכל קצוי אייראפא לעיר החוף יפו, ומשם ידודון ידודון לכל עברים, אל המקומות אשר להם יד ושם בקורות הדת הנוצרית, אורחת-נוסעים המושבת עליה כעת עיני כל רואיה היא, אורחה מצרפת אשר בה חמש מאות איש ואשה ממרום עם הארץ ומגדולי האצילים והשועים, היא באה באניה מיוחדה כלולה בהדרה מצרפת, מן חוף מארשיליא עד יפו, ומשם הרימו פעמיהם לעבור בארץ לארכה ולרחבה, ולהתענג על שרידי חרבות עולם ואבני ציונים אין קץ אשר תשתפכנה בראש כל חוצות ואצל כל פנה, בין אורחות התמימים נמצאה שיירא של נשים נוצריות מארץ יון. אשר בא להשתטה על קבר רחל ולהתפלל לה׳ לפתוח את רחמן כי עקרות הנה, ועוד כהנה וכהנה נמצאו שיירות של נוצרים יפה לגוף ולנפש. התוגרים שמחים על התנועה של המסעות ההולכת וגוברת, כי ברכה בה והכנסה רבה ליושבי הארץ. ממשלת תוגרמא צותה למשוך קוי הטעלעגראף אצל כל המקומות ההם, אשר שמה פני הנוסעים האלה. על התיקון הזה יתענגו הנוסעים עד מאד, כי יוכלו על קוי הבזק להודיע אל אהוביהם בארצם את כל רגשותיהם והגיגם בעמדם במקומות אשר זכרונות רבים צפונים בהם, התל שכל בעלי הדתות פונים אליו ע״ד מצב אחב״י בארץ הקטנה טריפאליס באפריקא הצפונית, מודיע סופר מכה״ע „דזוז קראניקל"" כדברים האלה: מספר היהודים היושבים בארצנו עולה לערך 10,000 נפש. בבירת הממשלה אשר שמה כשם המדינה „טריפאליס"" נמצאו חמש עשרה בתי כנסיות, רוב אנשי הקהלה הם עניים ומתפרנסים מקופת הצדקה, המסחר והמו״מ כמעט כולו בידי היהודים, גמילות חסדים וחברות של צדקה גדולות ורבות מאד. העוני שורר בתקפו בין היהודים מפאת אשר מעינות המסחר דללו חרבו ולא יספיקו לכולם די מחסוריהם, עבודת האדמה זרה ליהודים לגמרי, בנוגע להזכיות במדינה, היהודים הם אזרחים גמורים ואין בינם ובין המאהאמעטאנים ולא כלום, בכל שערי המשפט במדינה, לא נפקד מקום שופט אחד יהודי, בסוד הממשלה יחד גם כבוד הרב הכולל ודבריו נשמעים בדברי יתר החברים. גם לב צירי הממשלות טוב אלינו ויחלקו לנו ויתמכונו בכל אשר יש לאל ידם. בעיר וויען מת בימים האלה שר הצבא היהודי ה׳ ציפפֿער. הוא היה היהודי הראשון אשר עלה למדריגת שר צבא באוסטריא, ועל אודות עליתו למדריגה זו יסופר במכה״ע סיפור יפה, המפיץ אור על תכונות הקיסר פראנץ יוסף ומעלות רוחו: לפני עשרים שנה או יותר הצביא הקיסר במערכה בשדה חיל צבא עצום ורב עד מאד, ויתבונן למהלכם ולתחבולות מלחמה אשר הסכינו בהן. בשורה החיצונה אשר לעיני הקיסר עמד איש צבא אחד אשר כבר בא בימים ועקבות פצעים נכדו על פניו, אשר העידו בו כי לא תמול שלשום בא בעבודת הצבא אך זה כביר הוא עובד בה. הקיסר התפלא מאד מדוע האיש הזה על עמדו יעמוד, מדוע נשאר איש צבא פשוט ולא עלה למדריגה גבוהה ממנה, ויקרא אל השר המצביא העומד בקרבתו, וישאלהו ע״ד האיש ההוא ותכונתו, והשר סיפר להקיסר את כל הגבורות והנפלאות והמלחמות של האיש הזה, עד כמה הצטיין באומץ לבו במלחמה זו ובמלחמה אחרת וכמה גדלה ישרת לבו ותומתו, וכל המדות הטובות אשר תפארת הן לאנשי הצבא, וכאשר כלה לספר, גדלה עוד יותת פליאת הקיסר וישאל את השר כמשתומם, מדוע לא הורם האיש הנאמן והישר הזה למדריגת שר צבא בגלל כשרונו וחריצותו, — „יען אשר יהודי הוא״ התשובה הכעיסה את הקיסר עד מאד ויחליט בלבו להשתמש במקרה הזה להראות את השר לדעת, ולהוכיח לכל שרי צבאותיו, כי לא על פי דתו יכובד בן צבא אך ע״פ כשרונו ומעשיו אחרי רגעים אחדים הרים הקיסר את קולו ויקרא: גשה נא אלי, שר מאתים ציפפער! איש הצבא ציפפער לא מש ממקומו, כי לא הבין כי אליו רמז הקיסר ויחשוב בלבו, אולי יש איזה פקיד צבא אשר שמו כשמי, והקיסר הוסיף לקרוא: קרב נא אלי פקיד הצבא (מאיאר) ציפפער! וציפפער עמד על מקומו ולא ידע כי הוא נקרא מאת הקיסר, ובאחרונה הוסיף הקיסר ויאמר אל השר העומד לימינו, קרא נא אלי את שר החילים ציפפער היהודי העומד שם ממולי, ככה הרים הקיסר את איש הצבא במדריגות זו אחר זו עד מעלת שר חילים, ומ העת ההיא נהרם המסך המבדיל בין היהודים והנוצרים בצבא אוסטריא, על אודות קורות ציפפער וחסדי הקיסר אליו, יושר שיר לאומי השגור בפי כל אנשי הצבא באוסטריא"
021-HZF-1882-05-30-001-09149_toc_10,"ל
ידיעור וילי
העולם והטבע."," ל ידיעור וילי העולם והטבע. חכמת הציור בכלל ובין בני עמנו בפרט. (סוף מגליון 13) כל איש יודע כי טוב מראה עינים ממשמע אזנים, חוק הטבע הוא כי לא יהין איש לפון במראה עיניו כאשר יסיתהו השפק לבלי האמן בדברי רעיו, לפעמים אך לשוא ישחית המדבר אותותיו ומופתיו להוכיח, כי אמת יהגה חכו ולהטות לב השומע לדבריו. לא כן במראה עיניו יאמין כל איש אמונה אומן, ען כי לבו וכל חושיו ימשכו אחרי החזיון מבלי דעתו, ומסבה הזאת. המביט על הציור הנעשה בידי צייר אמן יאמין ויתפעל יותר מקורא ספר מגין כבוד ישראל מבלי הראות כל תמונה הספור בדברי ימי רוסיא יעיד עד כמה גדול כח הציור לפעול על רוח אנוש: לב וולאדימיר לא נטה אחרי דברי כל החכמים אשר התאמצו לקבלו בזרועות אמונתם, ואך הביט על הציור „המשפט הנורא"" אשר הראה לו כהן הנוצרים. והנה חלף רוחו פתאום, ומהמון רגשותיו קרא: „אשרי העומדים על ימין ואוי העומדים על שמאל הציור״, ויתנצר, ראו נא! לא עלה על דעתו להעמיק שאלה. במה יפלא הציור מדבריהם? הן אך מעשי ידי אדם הוא, והאיש אשר השכין כבוד הצדיקים לימין יכול להושיבם גם באש חתופת, אך נתן חופשה לרגשותיו אשר התעוררו בקרבו למראה הציור הזה, וכהנה מקרים רבים בתולדות ימי האדם עד היום הזה. ומזה נכיר יתרון ציור נברא בידי חרש צייר על ספר נכתב בידי סופר מהיר גם בזה שונה הציור מן הספר: הציור יראה חזיונו אשר יכיל בקרבו לכל אדם גם לאיש המוני, תחת אשר הספר הוא חתום וסתום מעיני המונים המונים אשר לא ידעו ספר או לא אבו להעמיק הגיונם בדבריו המחלקה השניה, כותבי ספורים ויוצרי חזיונות, אם כי ציירו בעטם תמונות יפיפיות לקחת לב הקורא, אך לא יצלחו כהציירים בציוריהם. גם מהם נעלה הציור בזה: אשר יראה חזיונו החרות עליו פתאום, פתאום יתרומם המסך מעיני המביט ונגדו יופיעו מראות אלהים, ולכן יצלח לסכסך כל חושי המביט עליו, כי יתפרצו אל לבו פתאום רגשות חדשים, יתקפוהו בכל תקפם ילכדוהו ברשת יפים, ירכיבוהו על במתי עולם הדמיון, ועצום עינים ילך אחרי המחזה אשר ימשכהו בחבלי קסם. לא כן הסופרים, הם יציירו חזיונותיהם לאט לאט, הקורא יתנהל אחריהם לאטו, ולכן כבד למו להצית אשם בלבב הקורא ולהרתיח בנקל כל רגשותיו. מהמחלקה הזאת ישנם אחדים אשר יצרו חזיונות מנכבדי ישראל לבתי משחק. ואף כי הם כבר הצליחו ללכת הלאה מאחיהם הראשונים, ובחזיונותיהם אמנם יש כח להעיר רגשי אהבה ואחוה לישראל, אך עד הציירים גם הם לא באו, ועינינו הרואות כי גם בזה הועילו אך מעט: יען כי הם כבר עברו הגבול, ויאבו להראות יצורי החזיון חיים מבלי לשנות מאומה מהמקרה אשר עליו אדני החזיון הטבעו, ויקלעו חצם מן המטרה והלאה ועמלם נשאר מעל, ואם גם יצליחו בעת צאת החזיון לפעלו להפוך לטוב לבות המביטים, אך כתום החזיון יתמו גם רגשי לבבם וכל המראה יודד מזכרונם כחלום חזיון ליל. והסבה לזאת היא בזה: כי טבע כל איש לראות אך הכלל, והפרט ישאר נסתר מנגד עיניו, מלבד בחזיונות היוצאים מגבול הטבע אשר גם על פרטיהם יתבוננו המביטים. ויש גם מופת על זה, והוא: כי כל האנשים אף כי יכירו קרוביהם אבותיהם ובניהם, זכרו וידעו תואר ותבנית פניהם, אך פרטיהם אין יודע כמו לפעמים לא ידע איש צבע בת עין אביו, אף כי יראה אותו אלפי פעמים ביום, יען כי מעולם לא עלה על דעתו לתור לבקש לדעת דברים קטני הערך כאלה. ובאמת אחת היא לו מה יתן ומה יוסיף לו אם ידע כל אלה? ובהביא אליו הצייר תמונת אביו, יהנה את אשר לא ראה ולא התבונן בעשרות שנים תראה לו התמונה ברגעים אחדים: יען כי נגדו אך בד וצבע הנופלים בערכם מן הטבע, מן אביו אשר בו רוח חיים, ובכל זאת הן פני אביו כמו חי חרות על הלוח, ויתאמץ להבין חכמת הצייר איך הצליח לברוא פלא כזה? ובהעמיקו הגיוניו בהציור יחזה כל מצפוניו, יראה גם צבע בת עין אביו, גם כל תו כל קו פניו אין נגרע, ישוה וידמה. והנה הצייר לא החטיא השערה, ועל עצמו ישתומם איך לא ידע כל אלה עד היום!). אם אהבה או איבה יפיקו, וביותר כי היהודים אנשי החזיון על במת ישחק, אינם יהודים על פי רוב, רק בלבושי יהודים, ואיככה ישוו וידמו לפני אנשי הציורים, אשר כל רואיהם יכירום כי ממי יהודה יצאו ורוח יהודי מרחף על פניהם? ולכן לו יראו חזיונות כאלה בתור ציורים, אז ישארו כחותם על לבב המביט, כי לא יעלם מעיניו מאומה מהגות רוח פני אנשי הציור, אשר ישאירו רושם טוב בלבבו עדי נצח. גם הנסיון הורנו, כי לפעמים לא יכיר איש פני רעהו אף כי ראהו ימים רבים, אם רק לא ראהו זמן רב. ולפעמים, אך רגע יביט איש על פני רעהו, והנה כל קוי הפנים, תארו ותמונתו נחרתו על לוח לבו ובמראה וחזיון יראהו יומם ולילה, וזה אם נתפעל מאיזה דבר היוצא מגבול הטבע, אם מיופי נפלא או להפך, ולכן בהתפעל המביט על הציור, אשר גם הוא שנוי הטבע כאשר הוכחנו. לא ישכחהו נצח, ואם נשאל לאיש מה ראה על הציור אשר מיום ראותו עברו גם עשר שנים וגם יותר, אז יגיד מבלי שכוח מאומה מכל זאת נבין עד כמה גדול כח הציור ואילותו לפעול נשגבות על גוי ועל אדם יחד, ולו היו בינינו חרשי צירים אנשי רוח אוהבי עמם ודתם, אשר הקדישו כשרונם למטרה רמה לחרות בחרט ציירים, כל יופי, כל קודש וכל נשגב ממנהגינו ודתנו. מחיינו ומדברי ימינו המלאים חזיונות נעלים ונפלאים לו היו בינינו ציירים יוצרי חזיונות אשר רגש יה ואש דת יפעמו ברוחם, אז בלי כל ספק, הצליחו במפעלם להוציא רגשותיהם הנשגבים חוצה, להעיר רגשי אהבה ואחוה בלבב אחינו הנוצרים, לעם ישראל הנפלא במלכותו ועבדותו, בחייו ובמותו. בשמחתו ובבכיתו, וכל הוד והדר הוציאו לעין השמש לכבוד ולתפארת״). אחינו יושבי ארץ אשכנז חוננו בחרש צייר כזה אשר הקדיש חייו וכשרונו הנפלא להועיל לבני עמו, הוא מ' אפפענ- היים). הוא יתנוסס בינינו כאבן נזר לשם ולתהלה, חזיונות ציוריו לקוחים מחיי עמנו בעת הזאת, וכולם מלאים הוד נפלא וזיו שמים, על כולם מרחף רוחו הכביר היוצר מראות אלהים כמו ציוריו המתארים את השבת: „התחלת שבת״. „ליל שבת״ „יום השבת״. „מנוחת שבת"" „ומוצאי שבת״, המלאים על כל גדותיהם שפע זיו קסם, רוח שדי במו ומנוחה נעימה וקדושה שפוכה על כל פנים. הן גם נוצרי בראותו את הציורים העבריים האלה יקרא בתמהון: האם כה השבת נשגב וקדוש? איך היה לדראון ולבוז עד כי יכנו חג שדי-ליל בשם (Hagamъ)? מה ) ומסבה הזאת תמשך תמונה חצובה משיש לבן את עינינו יותר מתמונת שעוה המשוחה בששר הנצבת כחיה נגדנו, יען כי תמונת איש אנחנו רואים אלפי פעמים ביום, ומה החדשות אשר תראה לנו תמונת השעוה, לא כן תמונת שיש לבן היא תפליאנו בראותנו איך שכל החרש את ידיו לפחת באף אבן רוח חיים המרחף על כל יצוריה ועורקיה. הכותב *) אויבינו לא ישבו בעצלתים ובחבוק ידים כמונו, ובצחוק מכאיב לב עלינו להודות כי בזאת להם יתר שאת עלינו, והבליעל ליוטאסטאנסקי, מבלי הרבות דברים, אסף זה לא כבר למראה קבל עם כל ישן וחדש מחפצי קדשנו להראות לצחוק לכל העמים, ומה אנחנו מראים נגדו? אוי לאותה בושה אוי הכותב לאותה כלימה. ב) אם ימצאו דברי מסלות בלבב הקוראים, נכון אנכי לחרות דברי ימי חייו ומעשי ידיו פרי חכמתו כאשר העתקתי מדברי ה׳ שטיין. הכותב נפלא ונעלה העם הזה היודע איך להתענג בעונג שמים טהור ומאד נעלה! או ציורו „סדר הפסח"" הן יוציא מעמקי לב נוצרי כדברים האלה: מה רוממה השמחה הטהורה השוררת בי המסובים! מה צחו מבטי עיניהם המפיקים אך אהבה! מה זכו לבבם מכל שמץ חטא ואשמה בפתחם הדלת נגדה נא לכל העמים*)! ועלימו הוציאו דבה כי אוכלי אדם המה עתה ברגע קודש? רק משוגע ידבר כמו אלה. ועוד ציוריו הרבים אשר שמו כבוד רב לו ולעמו, גם מלכים ורוזנים נמשכו בעבותות אהבה אל ציוריו הנפלאים, מבלי הבט כי ממקור ישראל יצאו ויאצלו לו כבוד ויקר, ושמו לברכה לדור דורים ועתה אחרי אשר הוכחנו מה טוב ומה נחוץ לנו להרבות בינינו חרשים ציירים עבריים, במלא מובן המלה, נעיף נא עין על מצב חכמת הציור מעת הזאת בינינו, ונראה כי רחוקים עוד אנחנו מהמטרה הזאת מרחק רב: בכל ארצות אייראפא רבים הציירים מאחינו בעלי כשרון נפלא אשר יפארו בתי האסף בציורים נפלאים, אך מעטים, ונוכל גם לומר כי בעת הזאת אין כמעט גם אחד אשר ילכו בדרך הקדושה אשר זכרנו, ובין יהודי רוסיא לא ימצאון רק שנים שלשה חרשים, וגם הם כנראה, לא אל המטרה אשר זכרנו פניהם מועדות. גם יתר חניכי האקאדעמיא עתה אך תקוה מעטה נשקפה לנו לראותם הולכים בדרך הזה. ובמי תלוי האשם? על פי רוב לא בהם, יען, אחדים מהם לא גודלו על ברכי התורה והאמונה, כילידי ערים קטנות ויושבי בתי מדרשות אשר טבעו במצולות היהדות, ועדי נצח ישארו בלבם רגשות רוח אהבה עזה לעמם (מבחרי סופרינו גם הם בחנוך כזה גודלו, וההרגשות הנחוצים לסופר נחוצים ג״כ לצייר), וגם לא ידעו ממנהגי דתנו ועקרי אמונתנו רק ע״פ השמועה, ואולי יטו גם אזן קשבת לקול מנבלי הדרת אמונתנו, ואיככה נוכל לחכות ולקוות כי מהם תצא התועלת אשר זכרנו? ואחדים אשר לא יחשבו אליהם, ואשר יכלו להגיע למטרה כזאת, לו רק חפצו, גם הם לא ישימו לבם לעניני עמם ותועלתו. יען כי בכלל אנחנו רואים קרות רוח לחכמת הציור בין אחינו בארצנו, אשר יקרר גם רוח הציירים, ולמען הוציא ציורים כאפפענהיים נחוץ להתפעל ולהתרגש, ולהקדיש כל נפשו מאדו לאהבת עמו אמנם, אף כי סבות רבות יש למחזה מעציב רוח כזה, אך כעת אזכיר רק הסבה העקרית אשר היא לפי דעתי בזה: הן כבר מלתי אמורה כי רק אלה אשר מימי ילדותם הרוו צמאם בתנ״ך ותלמוד אשר רגשי האמונה ואהבת הלאום יפעמו בלבבם, אשר בלו ימי נעוריהם רק בערים הקטנות בין אחיהם, במקום אשר יד העת לא שלטה במנהגי ואמונת היהודים, לשנות פניהם עד כי לא יוכרו כי מצור ישראל חוצבו, או לעקרם משרש ולכלותם כליל, ואשר דברי ימי עמם ושפתו, שפת עבר, לא מוזרים למו, רק אלה יוכלו לרומם קרן חכמת הציור בינינו. להחיות אלפי חזיונות נעלים ונפלאים ולהראותם לעין כל העמים לתפארת ישראל, רק אלה יוכלו ורק אלה יחסרו לנו. והאשם תלוי רק בעלי העתים ובסופרי זמננו, אשר בעברם על שדמות החכמה ללקט פרחים ונצנים ולטעת אותם על אדמת עמנו, ברדפם כדבורים חרוצות מבלי מרגוע למוץ עסיס ולשר כל פרח בכל ירכתי גן המדע ולהריק אותו לשפת קדשנו, לענג ולהועיל גם לאלה מנערינו וזקנינו אשר יאבו לאכול מפרי עץ הדעת הנטוע רק בגן העבריה, עצמו עיניהם מראות עץ חכמת הציור ומלאכת מחשבת המתנוסס בגאונו בגן החכמה, לא שמו לבם אל יפעתו והודו, ולא לקחו ממנו אף שורק לטעת בין יתר עצי הדעת בגן שפתנו, הביטו וראו, קוראים יקרים, והשתוממו! למה *) המלים הנמרצים: „מה טובו אוהליך יעקב משכנותיך ישראל״ פרצו מלב בלעם עת ראה מראש הפסגה את ישראל חנה לשבטיו על מישור רחב ידים במדבר חול ידוע כי מחזה הטבע הנראה מנגד, וביותר בעת אשר ישחקו האור והצל בשלל צבעיהם, הוא ממש כציור בלי שום שנוי, ומחזה כזה יעיר כח הדמיון משנתו ויהפוך רוח איש מן הקצה אל הקצה, עד כי גם בלעם בלכתו לקלל, הפך לבו לאהוב את עם ישראל בראותו ציור נחמד כזה מלא הוד קודש, וכאמרו: כנחלים נטיו כו'. ולא ערב לבו לקללם הכותב נתפלא כי לא יעמלו הציירים שנים רבות לברוא ציורים מחיינו ודברי ימינו, אחרי כי הסופרים לא אבו עד היום להקדיש גם ימים אחדים לכתוב אודות חכמת הציור איזה מאמר או ספר? בכל הליטעראטור העברית לא תמצאו אף ספר אחד מדבר אודות זה, וגם מכתבי העתים יחשו ולא יזכירו אף מלה אחת להפיץ ידיעת חכמת הציור בינינו, עד הימים האלה. בימי הבינים חשבו למשפט כי לאיש אשר הטבע לא שמתהו לחרש צייר אך למותר לקרות וללמוד אודות חכמת הציור, אמנם עתה, בימים האלה כבר נוכחו לדעת כי לכל איש ואיש נחוץ לדעת מה היא חכמת הציור ומלאכת מחשבת, ותועלת הידיעה הזאת רבה מאד, כאשר הוכחנו כבר במאמרנו, ולכן מלבד ספרים רבים שחברו על למוד החכמה הזאת הוקדשו גם עלי עתים רבים להגדיל החכמה הזאת ולהאדירה, וידפיסו ציורים פתוחי עץ וברזל עשת עם באורים לכל ציור ותולדות חכמי חדשים. וגם ליושבי כפרים אשר מעולם לא ראו בעיניהם, לא רק בתי אסף ציורים, כי אם גם ציור מעשה ידי אמן, גם להם לא מוזרים יסודי החכמה הזאת, ועלי עתינו יעמדו מנגד ולא ישימו לב אל אשר העת דורשת מאתם, ובהם האשם תלוי כי לא יבראו אלפי ציורים שונים מחיי עמנו להיות לנס בכל בתי אסף ציורים בארצנו, כי הצעירים אשר זכרנו ילידי ערים קטנות, אשר בימי ילדותם לא ידעו שפה אחרת זולתי שפת עבר, ואשר לא יראו בעיניהם ציורי חכמי חרשים, לא ידעו על ידי זאת מאומה מן חכמת הציור, לא גם כי יש בתבל חכמה או מלאכה כזאת, ואם גם לקחה אזנם שמץ מנה, לא ידעו מה התועלת אשר תביא לחוסי בצלה, לא ידעו כי יש בתי ספר וגם אקאדעמיא ללמוד שם החכמה הזאת, וכה יעברו ימי נעוריהם, ובהודע למו אחרי כן כי עזבו מידם את אשרם לא יוכלו לתקן המעוות, ובאופן כזה יאבדו מאתנו אפפענהיימים רבים אחורי תנורי בתי הישיבות ובערים קטנות, ואויבינו עוד יקראו כי אין בנו בעלי כשרון להחכמה הזאת באשר לא נמצא אף חרש צייר אחד עברי בכל ימי הבינים עד העת החדשה, ומי עוד יודע כמונו כי צעירי בני ישראל מוכשרים לכל אין נסתר ואין גובה אשר לא ישיגו בחריצותם ושקידותם. ולכן אליכם סופרים נכבדים אוהבי עמנו, אליכם אשים דברתי הואילו נא בטובכם להאיר פניכם אל חכמת הציור העלובה והשוממה בנו, להקדיש גם בעבורה אחדים מדבריכם הנעימים המושכים לב הקוראים, להעיר לבב צעירינו לאהוב את החכמה הוא היפיפיה והנותנת חיים לבעליה, ולהורותם את הדרך אשר ילכו בה בהגיעם למטרתם, הן מכ״ע עברים יש להם מהלכים בכל עיר ועיר, וצעירינו יבלעו כל הנה וכל מלה מהם בתאות נפש, ורבה התועלת אשר יביאו דבריכם, אז תראו ושש לבכם כי בזמן קצר ימצאון בינינו חרשי צירים אשר אמנם ילכו בדרך הקודש הזה, ואשר יכבדו שם ישראל, לא רק בשמם כי אם גם ביצורי כפיהם ילידי רוחם, אז תשגא חכמת הציור בינינו ותפרח כחבצלת, גם תביא פרי קודש הלולים לשמחת לב כל חובב עמו, ואז לא יבוש יעקב ופניו לא יחורו בראותו ילדיו אלה יעריצו ויקדישו שמו בין העמים לשם לתהלה לתפארת. המצייר מאנע תלמיד האקאדעמיא לחכמת הציור בפ״ב."
021-HZF-1882-05-30-001-09149_toc_11,אלון בכות," אלון בכות ציון לנפש בעיר מעראן קטף המות את המשכיל יקר הרוח ושוחר דעת ה׳ מנחם מענדיל גאלדמאן ז״ל מפלאצק, בעודנו בדמי ימיו, בן ל""ה שנה, הוא הלך לעיר ההיא לשאוב ממעיני הישועה למצוא תרופה למחלתו, ושם נגאלה נפשו מכלא בית חמרה ותעזוב ארצות החיים, אך לעולם לא יסוף זכרו מלב מוקיריו ורעיו אשר הוקירו חין ערכו, יושר לבו ומעלות רוחו בדעת ותושיה. תנצב״ה."
021-HZF-1882-05-30-001-09149_toc_12,," - 152 — ספרים בשפת עברית ואשכנז להמשכילים בעם אוהבי הספרות העברית והאשכנזית הנני להודיע כי נמצאו תחת ידי למכור הספרים האלה בש״ק: 1) אכן יש ה׳, זאסניץ 60 קאפ׳, 2) אוצר נחמד (ספורי הטבע), האפפמאן 50 ק׳ 3) עלי הדם ד׳ חלקים בעליגסאן 1,50 4) היהודים באנגליא, מרים מערקיל 90 ק׳. 5) הכרמל שנה רביעית י""ב חוב׳ עם ס׳ שפה לנאמנים לרש״י פין 3 רו״כ. 6) טל אורות לשד״ל ז""ל 50 ק׳. 7) יסודי התורה להנ""ל 50 ק׳, 8) שפתי רגנות, יהל״ל 75 ק׳, 9) אליעזר ונפתלי (ספור אהבים) אמ״ת 75 ק׳. 10) ספר הזכרונות תולדות ריב״ל, נאטהאנזאן 75 קאפ׳ 11) עלילות שוא, שפערלינג 30 ק׳, 12) העלוי, ראבינאוויטץ 35 ק׳, 13) בוסר אבות שערשעווסקי 35 ק׳. 14) הנלכד באגראוו 35 ק׳. 15) תולדות אנשי שם, שריידע- 35 16) תשובה נצחת, ד״ר ראבין 50. 17) רופא הילדים, שטודענטסקי 40 ק׳. 18) הר המור (ספור) ה׳ חלקים, יל״ר 1 רו״כ, 19) שרש דבר צד״ה 30 20) תוכחת מגולה, ראם 50, 21) עשה מזימות (ספור גדול) ב״ח, ליינוואנד 90 22) ספורים, פרומקין 40 23) ספורים בשיר, ליכטענפעלד 45. 24) נתיבות ציון וירושלים, לונץ 40 ק׳. 25) דיא קלאטשע 75 ק׳. 26) סאבראניע רעציי בשפ״ר פומפיאנסקי 75 קאפ׳. — מי החפץ בהספרים האלה יפנה במחירם אלו על האדרעסע שלי, וישיג את מבוקשתו בפאסט החוזרת חפשי מפ״פ אדרעססע נחמיה דוב האפפמאן И. Госнану, въ М. Иовомѣсто Сугиндъ, Ков. губ. росс. уѣзд .N. Hoffinan, in Neustadt-Sugind Gub. Kowno (Russland או"
021-HZF-1882-05-30-001-09149_toc_13,," יצא לאור ספר דעו-אל מעט חכמות ורב האיכות. ישיב תשובה נצחת לאיש חכם בעיניו, אשר יצא לחרף את מערכות אלהים חיים, ולדבר סרה על תורת ה׳, בהשענו על סופרי העמים, ועל כזבי החוקרים הכופרים בכל, וקיצץ בנטיעות. מאת אשר אנשיל בן יום טוב פאוויס שו״ב . בוקארעסט שנת תרמ״ב."
021-HZF-1882-05-30-001-09149_toc_14,," יצא לאור בעיר וויען מאת ה׳ דוד לעווי, חוברת נקובה בשם „גאללעריע דער פערדיענסטפאללען יודען דעם 19 טען יאהרהונדערטס"" (אספת אנשי המופת בישראל מימי המאה הי״ט), ציור תמונתם על לוחות בפארמאט גדול מעשה ידי אמן, עם תולדותיהם וקורותיהם בחוברת הראשונה הזאת באו תמונות אנשי השם אשר בעסטרייך-אונגארן והם סאלאמאן אונד אנסעלעס פאן ראטהשילד יונה פאן קעניגסווארטער, מיכאל אליעזר ביעדערמאן, וה׳ יצחק ליב האפפמאנס- מחיר החוברת הזאת הוא 1.20 פל׳."
021-HZF-1882-05-30-001-09149_toc_15,," שמעו נא אבות החדשים ואמות האלמים, הנה בידכם להועיל לבניכם להוציאם מכלל חרשים דוממים, לגדר הי מדבר. באמצעות פעולתי הרבה, כאשר כבר  טהאל העמדתי תלמידים רבים, חרשים אלמים לדבר ולהתפלל, ולברך ברכת הנהנין תחלה וסוף, ולחשוב חשבונות, ולכתוב לשון יחודית פוליש רוסיש, כאיש שומע ומדבר. הן אמנם האומנות הזאת היא בידי זה שנים, רק לא היו ביכולתי לפרסם א״ע, יען לא היו לי רשיון מהממשלה, אבל עתה אחרי אשר עמדתי על המבחן בפני הראדי No. 13001 1881 פעדענאניצני, והשנתי רשיון בכתב גלוי וחתום מיום 13 נאוועמבער ליסד בית ספר מחרשים ואלמים. לכן כל החפץ ללמד את בנו או בתו האלמים, יפנה אלי כפי האדרעססא הרשום מטה, כי כבר נמצאו אצלי תלמידים מארץ מרחקים, וכל מחסורם עלי והתשלומין הן לפי אומרנא לא ביוקר No. 17 אדרעססע שלי לווארשא על רחוב פיינסקי אהרן לערונמאן מלמד אלמים"
021-HZF-1882-05-30-001-09149_toc_16,," עגערס האטעל בערלין דעם געעהרטען רייזענדען פובליקום עמפפֿעהלע איך מיין אלעקסאנדער שטראסכע No 51 בעלעגענעס האטעל דיעזעס ענטשפריכט בייא בילליגען פרייזען אונד אויפֿמערקזאממער בעדינונג דען אנפאדערונגען דער נאייצייט, אונד איסט נאמענטליך וועגען זיינער גינסטיגען לאגע צו עמפפֿעהלען, געגענאיבער דעם האטעל בעפינדעט זיך דער שטאדטבאנהאף אלעקסאנדערפלאטץ, אונד קעננען פאן אללען באהנסטאציאנען דירעקטע ביללעטס נאך באהנהאף אלעקסאנדערפלאטץ געלעזט ווערדען. געפעקקע פאן באהנהאף ווערדען פאם קעללנער אבגעהאלט. S. г."
021-HZF-1882-05-30-001-09149_toc_17,," אליכם עוברי דרך אורח הולכי דרכים דרך קאוונא אקרא ואת פניכם אבקש, סורו נא מעל בית האורחים הנקוב אשר פוקד מחותני הרב המפורסם יואל מאיר צערנא ז״ל, ומעתה יפוקד על ידי. הן חדשתי את כבוד הבית משחתי חדריו ואפארם, אף תכנתי את הדרוש לכל אורה לתת לו עונג ומנוח, ועיני השגחתי על הנצבים לשרת שישמרו משמרתם ויעשו מלאכתם במהירות ובאמונה כרצון איש ואיש, ועוד ידי נטויה למלאות חפציכם בעסק הקאמיסיאן לקנות ולמכור ולתווך; ועל ידיעתי אמונתי וכשרנות בעז״ה, יעידו היודעים אותי מכבר, ואשר יבחנוני מעתה יכירו וידעו גם יעידו כי לא אשקר באמונתי, ונכון אני לשרתם בכבוד ויקר ל׳ ראבינאוויטץ Вольнская Гостинцица."
021-HZF-1882-05-30-001-09149_toc_18,," מסיבה בלתי תלויה בנו נתעכבה הצפירה לצאת ביום ג׳ המו״ל כנהוג, רק ביום ד׳ למחרתו"
021-HZF-1882-05-30-001-09149_toc_19,," תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיג כל מבקש פראבע Люблинеръ и Конъ Влоцлавекъ, Варш. губ."
021-HZF-1882-05-30-001-09149_toc_20,," הנני מודיע לכל הסוחרים מוכרי חומץ וסקלאדעס קאלאניאל, שיש תחת ידי סקלאד על קאמיססיאן מתמצית החומץ של 80 עד 100 גראד, אשר מן 1 קווארט יכולים לעשות 40 קווארט חומץ. הסקלאד שלי הוא, מן הפאבריקען היותר מובחרים בה״ל, ואינני מרויח מזה רק איזה פראצענט, כל החפץ ישלח לי האנד-געלד וישיג ע״פ נאכנאהמע. אדרעססע S. Z. Kucinski, Wioclawek."
021-HZF-1882-05-30-001-09149_toc_21,," שאלות ותשובות לה׳ צבי זרח ברענשטיין הקאמיטעט דפה כבר חדל לקבל נדבות, ע״כ יודיענו לאיזה צדקה ישנה את הסך 15 רו״כ ששלח, לה׳ פריד באניקשט משנת 74 אין למכור. לה׳ מאיר גינזבורג בקל"" כבר שלחנו לו פעם שנית תחת הנאבדים, לה׳ עלזאן בשצוצין הנומערין 7,6 אינם אצלנו א"
021-HZF-1882-05-30-001-09149_toc_22,, אדרעססא שלנו Редактору газ. PATHр .З. Сонинскому Варшава או S. Sionimski in Warschau. Dzika No 25a.
