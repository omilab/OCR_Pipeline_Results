article_id,headline,text
021-HZF-1874-10-28-001-10327_toc_1,, מה מים אשר על ל מחירו באשכנז: 8 4 ר״ט 20 ז״ג לשנה.  בעסטרייך 8 פלי לשנה.  וכן לרבע שנה.   שכר מודעות:   מכל שורה 2 ז״ג. מת
021-HZF-1874-10-28-001-10327_toc_2,, אים מים הנם  ברוסיא ופולין. לפים. מריב  לרבע שנה 1.50 רו״כ. ביתר הארצות 20 פראנק.  לרבע שנה 5 פראנק. א S
021-HZF-1874-10-28-001-10327_toc_3,מכתב עתי משמיע-חדשות בקרב עם ישרון מכל ה...,"  מכתב עתי משמיע חדשות בקרב עם ישרון מכל הדברים הנוגעים בעניני המדינות, דר. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-10-28-001-10327_toc_4,"תוכן הענינים.
.*"," תוכן הענינים. .* דברי הימים. אשכנז: בערלין. רוסלאנד: קאוונא מאת משה אהרן סקארולסקי. אדעססא מאת איש נעמי. סלוצק מאת געציל בר״י חייקין. קרעמניץ מאת אריה ליב שיינצים. רומעניה: בוקארעסט מאת יעקב חיים קארן. בערלאד מאת מאיר יוסטער. ודיעות העולם והטבע, יסוד התמדת הכחות בטבע היצירה: מאת המו״ל. אמונות טפלות בין עמים שונים מאת יעקב גערמיזע. מכתב: מאת אברהם אליהו הרכבי. על דבר השאלה ההנדסית מאת המו״ל. הודעות:"
021-HZF-1874-10-28-001-10327_toc_5,דבריהימים.," דבריהימים. (אשכנז.) הגראף ארנים הגיש את בקשתו לפני בית משפט הגבוה, לתת לו חפשה תחת ערובה אשר יתן למשמרת בעדו, אף אומר הוא עם הספר, כי הרשות בידו לעשות במכתבים, אשר בשבילם הובא לבית המאסר, כאדם העושה בתוך שלו, אחרי אשר נכתבו אליו ביחוד, ויש להם דין מכתבים פרטים. אולם לפי הנשמע, לא ירצה בית המשפט את בקשתו, וכל זמן שלא נגמר הדין על פי חקי המשפט, לא יצא הגראף לחפשי. וכתבי העתים של כל ארצות איראפא עוד לא אספו ידם מן מאסרו של ארנים, ועוד המקרה הזה חביב עליהם כביום הולדו. כמעט כולם פה אחד נמנו וגמרו, כי היתה בזה יד פניה חצונית, והנסיך ביסמארק היה עוין את ארנים כל ימי שבתו בתור ציר אשכנז בחצרות רומא וצרפת, ומזה יצאו לחפות דברים לא טובים גם על בית המשפט אשר בבערלין, באמרם, כי בהורידו את ארנים אל בור אסיר לא היתה נוכח האמת והצדק דרכו, כי רק מצות ביסמארק היתה לו לקו. ראש בית המשפט אשר נגעו הדברים עד כבודו וכבוד הבית העומד תחת פקודתו, הודיע במכתב גלוי בכתבי העתים, כי עשה בית המשפט את מעשהו על דעתו לבד ולא על דעת אחרים, ולאשר לא נגרע כח המיניסטריום שעל עניני החוץ מכח תובע פרטי, על כן אחרי הודיע המיניסטריום לבית המשפט, כי מעל הגראף ארנים במכתבים השייכים לו, מצאו השופטים את עצמם מחויבים להביא את הגראף במאסר, ככל הנעשה בענינים כאלה במקום שהדבר נוגע לאנשים פרטים. אולם יודעי דת ודין מחליטים, כי אין נכונה בפי ראש בית המשפט, והשופטים לא היו רשאים לאסור את ארנים, כל עוד לא נודע היטב, מה משפט המכתבים אשר עצר בידו, ולמי הם שייכים לפי חקי הארץ: להגראף ארנים או להמיניסטריום שעל עניני החוץ. בימים האלה נסע אחד השופטים עם מזכיר בית המשפט בבערלין לארץ צרפת, לראות בעיניהם את פנקסו של בית מלאכות אשכנז בפאריז, למען דעת אם היתה הרשות לארנים לקחת לו את הכתבים אשר בשלהם כל הסער הזה; והנסיך האהענלאהע ציר אשכנז בפאריז לעת כזאת יבא בעוד ימים אחדים לבערלין לעמוד לפני בית המשפט בתור עד מצד הממשלה. (פראנקרייך.) הבחירות לבית האסיפה הלאומית והמועצה הכללית (גענעראלראטה) מושבות עליהן כעת את עיני יודעי העתים בין בארץ ובין בחוץ לארץ. כל כת וכת עושה את כל אשר בכחה למשוך אחריה את לב העם, אם בצדק ואם שלא בצדק. החפצים בממשלת בורבן נותנים את ידיהם עם הבנפרטיסטים השנואים בעיניהם, למען יוכלו לעמוד בעזרתם מול הרפובליקנים; והבנפרטיסטים עושים חנף לחפצי רפובליק, במקום אשר יוכל הדבר להועיל להם. הממשלה, אשר בראשונה שמה אבני נגף וצורי מכשל על דרך הרפובליקנים ותעמול בכל עד לתמוך ביד האנשים הטובים בעיני יתר הכתות, שבה עתה מדרכה, בראותה את אשר החפצים במלוכה ואוהבי בית הקיסר עושים לה בגלוי ובסתר. מובן מאליו, כי הנבחרים על ידי בחירות כאלה, המלאות להן מרמה ונכלים, לא יוכלו לתת תקוה בלבנו, כי יצלח להם לתת מנוחה לצרפת מרגזה ומצוקותיה, האוכלים אותה בכל פה זה שנים רבות.    שר עניני החוץ ההערצאג דעקאז עוסק כעת בדבר גלוי— הדעת (נאטע) אשר שלחה לו ממשלת ספרד על אדות פקידי נרפת אשר על גבול ספרד הממציאים עזר להקרליסטים. אם יעלה בידי השר הזה לצאת ידי חובתו לספרד ולכבוד ממשלתו כאחת — ימים יודיעו. (שפאניען.) בימים האחרונים נגפו הקרליסטים פעמים אחדות לפני צבאות הרפובליקנים, אף מרבים הקרליסטים לעזוב את „מלכם״, ולהתחבר אל חיל הממשלה. הקול אשר הוציאו הקרליסטים וכל דורשי טובתם, כי המיתו צבאות ממשלת מדריד את אחד סופרי מה״ע, בחשבם אותו למרגל שלוח מאת הקרלים טים לתור את הארץ — אין לו רגלים. בעיר רומא באטליה נתפשו זה לא כביר אנשים הבאים במלאכות דון קרלום למצא לו אנשי חיל אשר ילחמו את מלחמותיו; ואם כך עלתה להם ברומא מקום משכן האפיפיור וקדושיו, במקומות אחרים על אחת כמה וכמה!."
021-HZF-1874-10-28-001-10327_toc_6,אשכנז," אשכנז  בערלין. אבדה גדולה אבדה עיר בערלין בליל ה׳ י״א לחדש השון. בלילה ההוא גוע ויאסף אל עמיו הרב הגדול החכם המפורסם מו״ה אברהם ד״ר גייגער-נ״ע רב לעדת ברלין. הרב ד״ר גייגער, אשר זה ימים כבירים יצא טבעו בעולם המחקר והספרות העברית, היה בקי בכל חדרי התורה, חוקר לכל תכלית, מבקר חרוץ מאין כמהו ואחד המטיפים והמוכיחים הנודעים לתהלה בעמנו. כל ימי חייו לא מש מאהל התורה והחכמה, אף הוציא לאור הרבה ספרים נכבדים ומ״ע, אשר עשו לו שם בארץ, כשם גדולי חכמ הדור. ויותר שהיה המנוח חכם גדול, דורש רשומות ויורד לעמקה של בקרת, עוד היה אהוב לכל יודעיו ומכיריו, וביותר לתלמידיו הרבים אשר למדו תורה מפיו. עוד בערב יום העבר הטיף הרב גייגער לקחו לתלמידיו, ויבא לביתו בריא אולם, וממהרת היום מצאוהו בני ביתו שוכב מת על ערשו, לפי דברי הרופאים מת במחלת (שלאגפלוס). כבן ששים וארבע היה המנוח במותו וימים רבים ישב על כסא הרבנות בישראל. כבוד גדול עשו לו במותו. כל גדולי ונכבדי בערלין נקבצו באו לספוד לרבם ולבכותו; גם קהלות אחרות שלחו את נכבדיהן לבערלין לעשות להמנוח את כבודו האחרון. תהי נפשו צרורה בצרור החיים."
021-HZF-1874-10-28-001-10327_toc_7, רוסלאנד,"  רוסלאנד קאוונא. כל אשר עינים לו לראות ולהבין דבר לאשורו, ידע כי במשך השנים האחרונות נשתנה מצב אחינו בארצנו שנוי רב מאד. חקים רבים חקקה הממשלה, אשר בכחם להרוס את כל היסודות, אשר עליהם הטבעו חיי עם ישראל, ולהיות לנו ברבות הימים למקור טובה, שווי הזכיות וחיי אזרחים גמורים. אבל נסורה נא כמעט קט ונראה מה נעשה בתוכנו פנימה, נראה נא אם יכירו אחינו לדעת מה הזמן דורש מהם אם יעשו למאומה לטובתם מצד עצמם, אם יתורו גם המה למו אמצעים מועילים להגיע אל מחוז חפצם, לבלי הבל את מעשה ידי הזמן כי מבלי עזר פנימי לא יועיל כל עזר מבחוץ. ואם נשימה עין בקורת נאמנה על זה, נראה, לדאבון לבבנו, כי עוד לא צלחה בידי הזמן להשריש מגזעה את המחלה הנושנה אשר קננה מאז בקרב בני עמנו, עוד השטן מרקד בינינו אשר עיניו צרו לראות את ישראל משתלמים בכשרונותם ודבר טוב יצא בפעולתם, עוד נוכל לקרוא עלינו את דברי הנביא אשר דבר בברק מוסרו השנון „מהרסיך ומחרביך ממך יצאו״. ואם קטנתי להטיף מוסר בתון רבבות אלפי ישראל ולהורות להם הדרך ילכו בה, אך אהבר הנאמנה לעמי תאלצני להסיר מחסום מפי ולהגיד בתוך שער מ״ע בפומבי, כי שערוריה נעשתה בקרב ישראל. הן ידוע כי הממשלה נתנה חפשה לכל אשר לא נכתב עד כה בספר הנולדים להכתב בלי שום עונש וכופר, ומי כמנו יודע את רב הטוב הצפון בזה הצו, כי רבים אשר נעלמו עד כה מספרי החיים ודרכי עולם היה גדורים בעדם ומגור להם מסביב, לרגלי הפקודה הזאת יצאו ממחבואם לראות אור עולם והנה קמו אנשים רעים וחטאים אשר לא יתנו את עניי עמנו לפקוח את עיניהם ולהנות מאור הפקודה הזאת. כי המנהלים והפרנסים מהערים הקטנות ממושבות בני ישראל, עותו דרכם לעשות את הענין הגדול הזה אשר הביא הזמן בידם להועיל לבני עמם למסחר וקנין אשר יחפצו לראות שכר טוב מזה בעמלם, והיה כי יבא אחד מן הנעלמים עד עתה להסתפח אל ספר החיים אשר תחת ידם, אז יבקשו ממנו כסף רב כאות נפשם, ולאשר הנעלמים המה לרוב מבני עניים, ע״כ תקותם תשאר מעל, וכאשר יבאו כן ישובו מהם ריקם במגנת לב והמכשלה הזאת תחת ידם. על זאת ידאב לב כל איש נבון כי רעה נוראה מאד נשקפת ממקור המשחת הזאת, כי מה חלק העני אשר אין בידו די כסף לבוא אל נחלת אבותיו בספרי הנולדים הלא אחריתו עדי אובד, כי הממשלה הלא לא תנקה את אשר יעבור על חקיה, ומי יוכל לראות בהשפך דם נקיים על לא חמס בכפם וישים מחסם לפיו? ע״כ אליכם גדולי בני עמנו אשר עליכם לפקח על עניני הציבור, גם אתם החכמים הסופרים המוציאים לאור מ״ע, אשר כל עיר ועיר, משפחה ומשפחה, תעבורנה תחת שבט עטכם לבקרן אם לשבט אם לחסד, ודבריכם יכו שורש בלב הקוראים, אליכם אקרא הפעם: חלילה לכם לחשות בעת כזאת, עת רעה, עת עניי עמינו באו עד משבר, כי חלילה נוכל לעבור את הזמן המוגבל והיה בנו חטא לא נוכל כפרו הרימו כשופר קולכם להשמיע במ״ע אל בני ישראל כי ישובו מדרכם הרעה, למדו את מנהלי הערים למקומותם דעת, כי יקבלו את כל הבא אליהם, אם אך יתיחס אל תולדות אבותיו אשר שמם נמצא אתם בלי כל תשלום וכפר נוסף על ההוצאה הדרושה לזה כחוק, ואז יבא כל איש על מקומו בשלום, ונהיה נקיים מד׳ ומהממשלה ושכרם יהיה הרבה מאלהי השמים, כי יגדילו לעשות בזה להחיות עם רב כהיום הזה. דברי אוהב עמו מקירות לבו, אשר גם בצרתם לו צר, משה אהרן ב״ד שלמה הלוי סקארולסקי.  אדעססא, יום ג׳ מרחשוון תרל״ה. (במקום שאין איש השתדל להיות איש.) מיום הופיעה הצפירה לנגד עינינו החלותי לבא בכתובים, וכפעם בפעם את אשר שמה העת בפי אותו שמרתי לדבר, אמרתי אהיה אנכי הצופה לאדעססא ואשר אראה אגיד, ואם יצא ממני משפט מעקל לא אלמן עירנו מסופרים ויבא רעי וחקרני. והנה עד עתה לא קם עוד איש לנגדי לענות כחשי בפני ברוכי המה מבורכים ומחורפי המה מחורפים, זאת תהיה לי לעדה כי באין אומר ודברים בחרו בי אנשי עירי להיות למליץ כינם ובין דעת-הקהל, על כן רצונם אעשה גם הפעם, ולא אחשוב פי מהכות בלשוני, לא בסתר חלילה, את בן הכות, את אשר נדרתי מאז אקימה, ואניף ידי על בית התפלה אשר החרדים יבאו בו. זה כשנתים ימים הקימו למו היראים אשר פה בית חדש לד׳ תחת הישן אשר בלה מזקן, המה ראו כי גם להם אוה בית קדש לארך ימים, וגם הנאורים אשר לעולם לא ידרכו על מפתן הבית הזה, הקדישו רב כסף לדבר הגדול הזה, ויבנו בית לתהלה ולתפארת, וכמעט מיום אשר נוסדו בתי מדרש לא נראה כמוהו לטוב, הכל בטוב טעם, וגם אור חדש (גאז) נגה עליו, הוא יוכל להתחרות את הקאהר-שולען. אחד היה המוציא והמביא בבנין הבית הזה, הלא הוא ה׳ חי״ל, הוא יסדו והוא הציב דלתיו, איש לא ידע אתו מאומה כי באמונה הוא עושה, וגם עד עתה כל תורת הבית תחת ידו, סוכן הוא, סופר הוא, מונה הוא; אמנם כי קמו אחדים לנגדו וירהבו עז לדרש מאתו חשבון על כל מעשיו, אך הוא באחד לא יענה הכסילים כאולתם, כי הוא באמונתו יחיה, ומה לו ולדבת רבים, הלא הבית לו הוא, והוא האדון ומי יביא אותו במשפט, הן חן לאיש חיל הזה על טוב פעלו עם ד׳ ועם אנשים. אבל לדאבון נפשנו כל כבוד הבית הזה חוצה, ופנימה לא טוב טוב הוא מבתי מדרש אשר בפולין המדינה, כי מלבד התושבים עלו בקרבו גם ערב רב מחסידי פולין הגרים פה לרגל מסחרם, לפנים המה לבדד שכנו בבית אופל וצלמות, אך ה׳ חיל אשר בכל הבית נאמן הוא. גם חסיד הוא וישרק לכל חסידיו מרחוק ויקבצם כארבה לרוב ובבאם בא גם בוז, קלון, חרפה; כמעשיהם בארצם יעשו גם פה, בשגעון ינהגו בעת התפלה וגם יין ושכר יביאו אל הבית, לא יפילו דבר מכל חקותיהם בארץ מושבותיהם. צר לי מאוד לשאת זרפה על הבית הזה, אך לבי הם בקרבי ולא אוכל עצור מהגיד השמה והשערורה אשר עיני ראו ולא זר: בליל התקדש חג שמחת תורה באתי אני ואחוות מרעי שמה לחזות בשובע שמחות לכבוד התורה והנה תחת שמחה וצהלה, ראינו הוללות וסכלות פתיות ועזות. וזה הדבר: אחדים מנכבדי העדה התושבים כבדו את אחד מהנכבדים ה׳ טארנאפאלסקיע לשאת רנה ותפלה וגם אתה הראות, אז סבוהו כדבורים פליטי פולין מסביב לצחק בו, יען האיש אשר בחרו המה הוא הקדוש בעיניהם לאמר את הראית״ וכבודו לא הופיע עוד בבית התפלה כי שיח ושיג לו על כוסות יין מלאים בביתו כדת. ה׳ ט׳ ראה אחריתו וילך לו מנגד לכסילים. ראשי העדה בראותם זאת היטב הרה להם על כבוד ה׳ א׳ כי גלה ממנו, ויגערו בהמה בהגרים אשר באו לגור וישפטו שפט; ושם נקרא גם הרב החכם ה׳ שדא״ר, דיין אמת כעת בעירנו, וגם הוא המזכיר בבית המדרש, הוא כשופט שלום עבר לפני הארון ויפלל, אך עזי נפש לא ידעו בשת, וירהבו גם בו ויגשו כפעם בפעם לקרוע ממנו מעילו מעיל קדש, ויגיאו אותו מעבוד ד׳ זו תפלה, או אמרתי: מה טובו אך אהליך יעקב אך משכנותיך ישראל *). לא על יושבי הפרזות תלונתי, אם יקראו וצרת לבא בריב ומהלומות כי המה רחוקים מאדם, בלבבם יתאמרו: אין רואה ואין שומע ולא יודע בחיים אשר יעשו במחשך מעשיהם, לא כן אחי תושבי אדעססא, הטרם תדעו כי גם אחיכם ווינים אתכם וישחקו על משבתכם, הגרים אשר נאחזו בתוככם יחטאו ואתם עיני הבית עונם תשאו; חלילה לי להפריד בין אחים, כמוהם כמוכם כמוני בני אל חי הבית בית תפלה יקרא לכל הבאים שמה, אבל ידכם תשיתו על כל הבאים לבל יפריז פרעות, ולא תהיו לשמצה בקמיכם. אמנם כי זה שנה יכהן בתור גבאי שני איש נכבד מאוד ה׳ יצחק קיטאווער, בטח כי לא ישר בעיניו דרכי החסידים, אך הוא רך הלבב, חימה אין לו, וה׳ חי״ל איש חיל הוא, אבל קרוב לכל חסידיו, ולא יראה בהם און, על *) חכמינו גזרו אמר: כל תלמיד שאין תוכו כברו אל יכנם לבית המדרש. ילמדנו רבינו: בית המדרש שאין תוכו כברו, מהו איש נעמי. ליכנס בו?? - כן על עיני הבית ונכבדיו לקחת המכשלה הזאת תחת ידם, למען לא יעשה עוד איש כל הישר בעיניו; אקוה כי דברי לא ישוב ויקם. רבים אומרים כי החסידים עשו השערוריה למען הכעיס הגבאי ה׳ קיטאווער, על אשר אמר להדפיס חשבונות גלוים נחקי כל בית-הכנסת, וזאת לחטאה תחשב להם לעשות כמעשי הנאורים אשר לא נעשה כל הימים אשר ה׳ חי״ל לבדו היה אדון הבית; אך נקוה כי ה׳ קיטאווער לא ינחם ממחשבתו הטובה והיה זה שלום. איש נעמי. סלוצק, אסרו חג סוכות תרל״ה. עירנו בפרט ככל ערי ליטא בכלל, עומדת עוד במדרגה שפלה, וההשכלה הולכת בה לאט לאט, יען כי בעירנו רבו כמו רבו מורדי האור נבוכי לב וחסדי דעת, העומדים הכן בכלי קרב ללחום את כל דורש דעת ולרדפהו באף ובחמה; על משמרתם יעמודו וישמרו צעדי כל איש לבל ילך בנתיבות ההשכלה, והנקל להם לשפוך זעמם ולעשות שפטים באיש אשר נפשו חשקה בלמודים, ולהשביע  חרפה וקלון, ולבדא שקרים על האיש העומד למשגב ב ההשכלה. על אמתת דברי הנני לספר לפני קוראי „הצפירה״ מעשה רב שנעשה בעירנו זה לא כביר: נער אחד מגוע ישרים עיניו וירא את האור כי טוב הוא, ובחפצו להביא חכמה בלבו ולהטיב לעצמו הטבה תמידית, שקד על למודי לשון וספר עמים, ועלתה בידו להתקבל בשנה הזאת להמחלקה השלישית בבית הגימנזיום. הצבועים והעטלפים שונאי דעת בעירנו קצפו עליו קצף גדול, ועשו לו כל אשר היה בידם להנחילהו בוז וחרפה ולמרר חייו. אנשי בית המדרש, ששם מתפלל הנער, התיעצו על צפונותיהם איך לגרשהו משם, ועל מקומו בקרן המזרח שירש מאביו, אשר היה מנכבדי העיר ותורניה, הפילו גורל, כי העומדים מימינו ומשמאלו חשבו להם לאי כבוד אם נער מבקר את הגימנאזיום יעמוד ביניהם בבואו להתפלל בימי מועד ושבת או בימי החול. עוד יתרה עשו דבר זר ומעשי הבל אשר יתפלא כל שומע: ביום אחד בבקר התקבצו הצבועים כאיש אחד, ויחרצו משפט להוריד את מנורת הנחושת התלויה שמה בבהמ״ד, אשר נדבה אבי הנער המנוח זה שנים רבות אל בית ה׳. אמרו ועשו, ואחר תפלת שחרית נגד כל האנשים הבאים להתפלל לה', הסירוה ממקומה, ויסבוה כל העדה במקלות ובשבטים ויעשו בה שפטים (?) כי הכוה מכות נאמנות, אלה רקעו עליה ברגליהם, ואלה זרקו עליה אבנים, ואחרים ירקו עליה במלא פיהם וקראו שקץ תשקצנו ותעב תתעבנו"". ולמה עשו כל כך? בכדי שיראה הנער את חרפתו אשר עשו לו, וידע כי אין לו חלק ונחלה בבית מדרשם, וכל העם ישמעו וייראו למסור את בניהם לגימנאזיום; ולכן מרבית צעירנו בנים סכלים נלעגי לשון אין בינה המה. ומי יודע מתי יהיה לנו ולכל יושבי ליטא פדות והצלה ממצבנו המר הלוה, כי לעומת אנשי דעת וחכמי לב הנמצאים בקרבנו, עוד רבים בנו הולכי חשכים ואין נוגה להם, אשר יחשבו את החכמה וההשכלה לאבני נגף וצורי מכשול, והמה ישפכו בוז ולעג כמים על מבקשי דעת, וישכו דרכם בסירים, ואוי לבנים שמתגדלים כרצון האבות האלה, ובהדי הוצא לקי כרבא, כי בשביל אוילי הדור גם אנשים פקוחי עין מעבירים על דעתם ורצונם, ועושים כל מה שלב הצבועים חפץ לבל יבלע להם. וההשכלה מונחת בקרן זויות, והעניות הולכת ונתוספת, סובלי עמל ותלאה הולכים ומתרבים ואין פדות לנפשנו. — בני עירנו חשבו להם כי ה׳ יגן עליהם ולא יוסיף ליסרה  אותם בשרפה בקיץ הזה, אחרי השרפה הגדולה והנוראה שהיתה בעירנו לפני שש שנה; אולם לא באשר דמו כן היתה, כי ביום ראשון של הה״ס יצאה אש מאחת החנויות ותאכל עשרה בתים יקרי ערך, וכשלשים חנויות, ותהי מהומה ומבוכה בעיר. — ביום ב׳ א׳ דחוהמ״ס הזו עינינו ברעדה את אחת מפעולות אל שדי. בשעה החמשית אחר חצות היום נתעטפו השמים בעננה הרת חזיזים, ורוח גדול וחזק, וסער נורא ואיום התחוללו בזעם, והאבק אשר פרח באויר במהירות נפלאה נדמה לעיני הרואים כתמרות עשן עולים מארבע רוחות העיר, ותפול אימתה ופחד על יושבי עירנו. והנה הסער הנורא הזה עשה את מעשהו. במספר עשרה מינוטין, והשאיר אחריו רושם גדול, כי חלונות הרבה נשברו והגגות השפלו לארץ, גם אילנות רבים אלוני זוקן ועץ עושה פרי בגנות וביערים נעקרו משרשם ונפלו לארץ. אחר אשר קמה הסערה לדממה נמצא תחת גג אחד שנפל מן הבית, נער אחד בן שבע עשרה שנה, אשר מצא תחתיו את קבר ומת שמה. יהי רצון מלפני אבינו שבשמים שיצילנו מאש ומרוח ומכל פגעים רעים וממרעין בישין. געציל ב״ר יוסף חייקין. קרעמעניץ, בחדש תשרי שמועה רעה שמענו במוצאי ימי הג הסכות וימי חשקנו אלה היו לנו לחרדה, כי בימים האלה נוע ויאסף בדמי ימיו הישר והתמים ונדיב הלב הר״ר דוד שומסק כן לידידי הנכבד והישר באדם הישיש מוהר״ר מאיר שומסקי בשנת השתים וארבעים לימי חייו. עוד ביום הראשון של ימי החג אכל במסיבת בני ביתו בסוכה ואחר הסעודה, בבואו הביתה אחזהו קור נורא ורעד בא בעצמיו, ויפול לערש דוי והמטה אשר עלה עליה לא ירד עוד ממנה, כי גוע ויאסף אל עמיו במוצאי שמחת התורה לתוגיון נפש אשתו ובניו ואביו הזקן ולדאבון לב כל יודעיו ומכיריו הרבים, ולמחרתו בבוקר נשא על שכם אוהביו אל בית מועד לכל חי, וכל אנשי עירו כקטן כגדול, גם רבים מנכבדי הנוצרים לוהו אל בית עולמו והורידו עליו כנחל דמעה, כי יקר היה מאד האיש דוד שומסקי בעיני כל יודעיו יושבי עירו קרעמעניץ, אשר אהבוהו על טוב לבבו וענות רוחו. תנצב״ה ד׳ ברחמיו ישלם נחומים לאביו הישיש והנכבד היקר באדם, אשר קרא עליו ד׳ חוה על הוה ושבר על שבר כי בטרם חלפו עוד שבעה שבועות מיום שמת בנו הכבור ובטרם נרפא עוד מחץ מכתו הראשונה והנה קרא עוד הפעם אלהים בביתו לבכי ולמספר, ינחמהו ד׳ בחסדו ומחה דמעה מעל כל פנים. ב׳ למרחשוון תרל״ה פה רובנא.  אריה ליב שיינצים."
021-HZF-1874-10-28-001-10327_toc_8,רומניה.," רומניה. בוקארעסט, ב׳ חשון תרל״ה. (מצות „הקהל"" במקום ationהמלה הזאת הכתובה בראש מכתבנו. באותיות ושפת עם נכר זרה לאוון הקורא העברי כי היא מולדת חוץ, ולא על המלה אנו דנים, כי מה נקל היה לנו לעשות כמעשה סופרים עברים החדשים הממלאים מכה״ע העברים במלות זרות וחדשות עפ״י נוטריקון כמו דילוג רב במקום טעל- Contr- לעגראף וכדומה, וכמו כן הייתי יכול לשנות פני המלה  לכהן פאר מצות⸗יה, אך על העבודה והמחשבה האוצרת בקרבה אנו דנים ואומרים בפה מלא כי היא מולדת חוץ. והיה כי יאמרו אלינו רבים וכן שלמים אשר לא ראו ולא שמעו מכל — תוקף המנהג הזה: מה העבודה הזאת? וענינו ואמרנו: הבנים שהגיעו להיות בני מצוה, או הבנות שהגיעו להיות בנות מצוה, דהיינו במלאת להבנים שלש עשרה ולהבנות רק שתים עשרה שנה (כי כן ימלאו להבנות ימי ילדותיהן שנה אחת קודם להבנים בשתים עשרה לחייהן, כן עפ״י חוק התלמוד *), וכן עפ״י מחקרי חכמת החינוך היא חכמת אומנות הפדגוג, ועפ״י זה גם עפ״י חול הממשלות), או אז יתקבצו סביב הדרשן העומד על הבימה לעיני קהל רב בביה״כ, והדרשן או מורה הדת, או הרב הממלא מקומו ישאל אותם על פה שאלות בעניני דרכי הדת ועיקריה, ובעניני חינוך עבודת ד׳ לכל מצותיו וחוקותיו, והם יתנו תשובות על זה כיד המורה הטובה עליהם. ובאמת במנהג הזה בעצמו אין רע אך מולדתו ויחשו בלתי נקי משמץ דופי, ורבים משלומי אמוני ישראל לא ימצאו בו קורת רוח, כי המנהג נולד על ברכי הכהנים הפראטעסטאנטים, אשר לאמונה הנוצרית, והפראטעס- טאנטים העבריים המה הרבנים מבעלי כת הריפורם בארצות אשכנז, עשו מעשה קופים להנהיג כמוהם את המנהג הזה ביום טוב חג השבועות (מתן תורה), כמו שהם נוהגים זה בחג הנקרא פפינגסטען, ושקולה להם מצוה זו ככל המצות הבטלות, וכבר בשנת 1814 הנהיגו בממלכת דענעמארק מנהג זה לחוק עפ״י דת ודין הממשלה, כחלק מחלקי עבודת ד׳ ברבים, בפעם הראשונה באירופא כולה, ובכל מקום אשר ממנו דבר חג הקאנ- פירמאציא מגיע, שמחה וחג נצחון לכת הריפורם, ואין לך קאנ. פירמאציא בשנים עשרות שעברו, שלא הודיעו ממנה בכתבי העתים שהיו בימים ההם נושאי רגלם, כמו Annallen, מאת דר׳ יאסט, או Orient מן דר׳ פירסט בשמחה רבה כשמחת בקציר, ובמדה זו התנגדו למנהג זה המחזיקים בהישנות, או יותר טוב אם אומר המואסים בחדשות כאלה, וגם אנכי במר רוחי על כדומה לאלה, שרתי באחד משירי המכונה: „הזמן וצעדי אונו״ על המנהג הזה באחד הבתים לאמר: „לנר מצוה פשתה כהה וכד השמן כלתה מבחוץ — סדרים מאה ומבית דללה נצמתה״. כי האמונה הטהורה בקרב עם ישראל מאז ומעולם, זה דרכה להיות כבודה פנימה, בבית אב ובקרב המשפחה, עפ״י מעשה המצות אשר יעשה איש ישראל (ובת ישראל) וחי בהם, בכל פנות שהוא פונה בשכבו ובקומו, ולא להתהדר בחוץ באומר ובדברים בלבד. — והנה בשמחת תורה שנה זאת אחר הצהרים בשעה ג' חגג ידידי הרב השלם הדרשן המפואר כמ״ר דאקטאר מאיר בעק נ""י את החג הנ״ל פה בוקארעסט, בקבצו את כל העם אל תוך ההיכל, קהל גדול אנשים נשים וטף, וישאל את שבע נערות הראויות לבוא בקהל ממדרגה העליונה שעזבו ביה״ס בשנה הזאת, שאלות דרכי הדת, עקריה ועניניה, ופרטי תוכן החגים לישראל בשפת אשכנז מעל הבמה, והנה ענו על זה בשפה צחה וטהורה, מלאכת מחשבת הראויה להנתן על שלחן מלכים בארצות היותר נאורות ומושכלות שבאירופא, ובטוב טעם ודעת. אח""ז דבר מענין החג ותירץ קושית הגמרא: על הכתוב הקהל את וכו׳ „טף למה?״ באופן אחר לומר לך שגם הטף ילמדו *) הכל מודים כי כח גבר באיש מתחיל בי״ד, ובאשה בי״ג. ממזרח וממערב לא שמענו חולק על זה, אעפ״י שיש הבדל גדול בענין הצמיחה והגידול באיקלום ואיקלום, קר וחם, בכל זאת זמן הבגרות הנקרא בלשונם Pubertat הוא כמו הלכה פסוקה, ומה יפה דרשו ז""ל על הכתוב ויבן ד' את הצלע מלמד שנתן הקב״ה בינה יתירה באשה יותר מבאיש, הזר לכאורה מאוד. יהל״ק. בחום להבות רוחו נגד המנהג המשחת שנתפשט פה, לתת את מעט הצאן האלה במדבר על יד הרועים בבתי הספר של הפרא. טעסטאנטים, ורעו את הכבשים כדברם. רוחו כנחל שוטף היה באחד הנביאים מלפנים בישראל, לא בשפת חנף, חלקות ורמיה, רק מלב עמוק וקרב איש המעלה אשר הונף ואשר הורם להיות מורם מעם להורותם ולאמר להם: זה הדרך לכו בו — ובשמעי דבריו מצאתי צרי ונוחם לכל התלאות שעברו עלי בעדה — — הזאת, למיום דעתי אותה. — ובכל התנגדי למנהג זה מצד עצמו, מצאתי ראיתי כי את הכל יפה עשה בעתו, במקומו ובזמנו. לא זה המקום ולא זאת העיר לדקדק עם צדיקיה כחוט השערה, כי ב״ה אין בידינו פה לא משלות הריפורם, ולא מיסורי הותיקין, כי גם אנשים פשוטים מפה אשר לא שמעו ולא ידעו מהריפורס גם בשם מכרו סחורתם ביום השוק בעיר קאלאראש בשנה זו ביום צום הכפורים (ועדיין לא יצאו ידי חובתם נגד עם הרומנים), ולא מחמת כפירה ח״ו, רק מחוסר חינוך ומקוצר רוח, ואנשים בים ששולחים בנותיהם לבתי הספר של הנוצרים הפראטעס. טאנטים, שמעתי מפיהם ממש טעמם ונימוקם: למען תלמודנה דרך ארץ״ כי בעיני האנשים שאינם בני תרבות: כל הכופר ביהדות כאלו מודה בכל ההשכלה כולה.. ואעפ״י שצריכים להודות שיש בין המורים העברים עפ״י הרוב מורים שקטנם עבה ממתני המורים של הפראטעסטאנטים בידיעות ושפות חול, ומדוע נגרע מהם רק בעבור אשר שם ישראל נקרא עלינו? ובפרט שאצלם יוכרחו לשלם, ובתי הספר העבריים מורים בחנם. ולכ ראיתי ונתון אל לבי, כי מנהג חדש כזה, ודברי מוסר הכרוכים בעקבו, להרבות כבוד התורה והמצוה ברב עם פה בעיר בוקארעסט, הוא קרוב לשכר ורחוק מהפסד. ובזה ששנה לעשותו ביום שמחת תורה הרוחנו הרבה, א׳) יהיה בסוף זמן הלימוד, ואל יטריד את התלמידות מלימודן, רק בעת שכבר כלו חוקן, ועומדות על המפתן לעזוב בית הספר להלוך נגד החיים — ב׳) הלבשנו את המנהג הזה מחלצות עבריות והיה קודש, כי לא קאנפירמאציאן שמו מעתה, לנו הוא ולבנינו עד עולם, וקורא לו שם חדש: מצות הקהל! וביותר יצדק השם הזה בשנה הזאת, שהיא שנת השבע שנת השמיטה להלכה ולמעשה בפעם הראשונה מזמן החורבן. כי יש לנו מנהגים רבים דומים אשר מכורתם ומולדתם על אדמת נכר בשנוי השם בלבד, מדוע יגרע קיום מצות עשה מפורשה בתורה מהם. המנהג להיות ער בליל הושענא רבה ולקרות*) משנה תורה שהוא שריד למצות עשה זו כבר בטל אצל הדור החדש. והנה זה בא למלאות מקומו. ובלא זה הנה הפעולה רצויה, אך שם קאנ- פירמאציאן אינו רצוי מעתה לא יזכר עוד כי מצות הקהל שמה. עוד זאת לדעת כי בדורות העברו, בעוד שלא נתרבו תאבי חדשות וצמאי תקנות הריפורם, לא דקדקו הרבנים הגאונים הישנים אערקתא דמסאני כי מצאתי דרך אגב בימי נעורי בספר שאלות ותשובות גבעת פנחס חלק אה״ע להגאון בעל ס' הפלאה ע״י מעשה באשה ששטתה תחת בעלה, שממנו ראיתי מפורש שם באר היטב שהיה נהוג בזמנו באיזה קהלות באשכנז ללכת בערב יום הכפורים אל הרב אשר להעדה, להתודות על העונות והפשעים שבסתר, וכל תעלומות לב מרי וזדון כמנהג הקתולים הנודע בשם „בייכטע״, ואשר עליו אמר אבי (בתלמוד ברכות) *) בעיר מולדתי לבוב המנהג אצל כמה בתי כנסיות לקרות צבור ובספר תורה עפ״י קורא מיוחד, וזה המנהג הנהיג מחדש הגאון בעל ישועות יעקב ויפה עשה. יהל""ק. „הציף עלי האי מאן דמפרש חטאיה״, ובדבר הזה נשארו בני ישראל מצוינים לעם סגולה, אשר גואלם חי יחיד ומיוחד הוא ולא אחר, הוא ולא שליח בשר ודם, אשר לתאוה יבקש ככל האדם. הודות לאל אלהי ישראל כי לא נתפשטו מנהגים רעים כאלה בישראל עוד. אך די לנו בזה להראות, כי גם הרבנים הישנים לא עצרו כח לסגור בעדם, ובמאמר ארוך שמסרתי לדפוס זה שתי שנים, ועודנו מונח ת""י המוציא לאור מכה״ע זמרת הארץ (שיבוא אם ירצה השם, וירצה המו״ל להדפיס החוברת השנית) הארכתי מעט בכמו אלה, על מנהגים רבים שבאו לנ מאדמת זרים, ויקדשו בכלי בשכבר הימים, וד׳ יזכנו לעבדו בתמים ולהחזיר עטרת תפארת ישראל ליושנה. א) עקב חיים הלוי קארן מלבוב לפנים מנהל בתי הספר שלעדה פה בוקארעסט. בערלאד, בחודש מרחשון תרל״ה לפ״ק. שאלת היהודים ברומניה עומדת להפתר. (?) המ״ע אשר רוח הממשלה מדברת מתוך גרונם יהללו את יהודי רומניה, ואומרים כי ראוים המה לתת להם זכות תושבי הארץ, אך עכ״ז יכחישו כי המיניסטער הבטיח לאחינו הציר מארצות הברית האדון בנימין פראנקלין פעטשאטטא להסיר הסעיף השמיני מחוק הליטשענצא, כמו יהודיע מ״ע אחד היו״ל בנויארק באמעריקא, באמרם כי אף אם אפשר כי לא יארכו עוד ימי הגלות, ורוח והצלה יעמוד ליהודים, בכ״ז לא תהי׳ ההצלה ע״י הציר הנ״ל, כי אין לזר רשות ומשפט להתערב בעניני המדינה. כן יביעו עתק המ״ע הנ״ל, אך אנחנו יודעים ועד כי אין נכונה בפיהם, יען השר פעטשאטטא יעמוד בכל לבו ונפשו ומאודו לטובת היהודים ונקוה כי יבצע מעשהו. וכל העם יראו פעלו ויהללוהו. — Podul- זה שלשה שבועות יצאה אש ותאכל את העיר Naהסמוכה ליאססע, ארבע מאות בעלי בתים יהודים נשאר בערום ובחסר כל, אין לתאר בחרט אנוש רע גורלם, עשירים שכבו על ערשם וערומים כיום הולדם היו ממחרת היום. יושבי העיר יאססע הראו לדעת כי אנשי חסד המה ושלחו תיכף באותו יום חמשה עשר מאות לחם למען הנדבאים, אף קבצו למענם ששה אלפים פראנקס, והנשים הגבירות הלכו מבית לבית לקבץ בגדים ושמלות להלביש ערומים. ולא זאת בלבד עשתה העיר יאססע, כי גם מודעה רבה שלחו אנשי האגודה „ציון"" לכל הערים אשר החברה שלחת נטישיה שם לעוררם על הדבר הזה וגם ערים אחרות ראו ועשו כמוה, וגם מעיר פאלטישען ישלחו לפי הנשמע שמונה עשר מאות פראנקס, גם פה בערלאד יתאמצו בני „ציון"" לשלוח עוד לא מעט עבור הנשרפים למרות עיני משטינינו הקמים מול חברתנו ואומרים: כי אך להריסות הדר נעשתה החברה, ולכם אחי המסתופפים בצל ציון אומר: תנו יד להמודעה מיאססע ואל תקפצו ידכם מאחיכם האביונים וידעו מאיר יוסטער מפאלטישען. *) אחר כל אלה נודע לי מפי ידידי הדרשן בעצמו נ""י שמחשבותי מחשבותיו גם הוא בענין זה, ושגם הוא התנגד לפנים בהיותו תלמיד בית מדרש הרבנים בברעסלוי לדבר הזה, ופעם אחת נקרה מנהג זה בימי חייו, ולא רצה ללכת ולראות מפני התנגדותו הפרינציפולית. אך פה הזמן והמקום גורם, ושנינו כווננו לדבר אחד. גם אני לא ראיתי המנהג הזה רק פעם אחת ע״י דר׳ שוואבאכער (כעת באדעססא), בהיותו עוד דרשן בשנה הראשונה מעת בואו לעיר לבוב מקום מולדתו. ובכלל אין עוד חזון המנהג הזה נפרץ, ונוכל לשנותו לטוב. יהל""ק"
021-HZF-1874-10-28-001-10327_toc_9,"לדר-
 ידיעיר
ות העולם והטבע"," לדר-  ידיעיר ות העולם והטבע יסוד התמדת הכחות בטבע היצירה (המשך מגליון 15.) והנה הדבר ידוע במלאכת הכעמיא, כי כל פעולות הכעמיות המשנות את צורות הגופים וסגולתם משנוי לשנוי הוא רק השתנות מצב חלקיהם העצמיים אשר מהם נרכבו ונתחברו. כל גוף הוא מורכב ומחובר מן חלקים קטנים לבלי תכלית (אטאמע) המתלכדים זל״ז בכח ידוע ביניהם, ומתפשטים בגבול מרחק ידוע זה מזה, מתנועעים ונרעדים באופנים שונים. — כאשר נרכיב ב גופים מיסודות שונים זה עם זה יצא מביניהם החום בגלוי ולהיפך אם נפריד איזה גוף מורכב ליסודותיו הפשוטים, יבליעו חום הרבה בקרבם וישאר לכח מסתתר. כאשר נרכיב משקל קילא נראם אחד אבן הפחם עם יסוד החמוצי שבאויר ע""י השריפה יולד משניהם יסוד חמוץ הפחמי (קאהלענזייערעס גאז), והחום הנבלע באבני הפחם יצא לחפשי ויוליד חום גדול עד כדי 8 אלפים מאחדות החום; ולהיפך ע״י הפרדת חמוץ הפחמי ליסודותיו במיני הצמחים מצד פעולת חום השמש, יצא יסוד החמוצי מהם לאויר העולם, ויסוד הפחמי ישאר בקרבם עם חום מסתתר אשר יהיה אחרי כן לאבן הפחם בבטן הארץ. אבל בדרך התחלפות החום לכח כעמיי יתלוה עמהם גם כחות טבעיים אחרים אשר יבואו להתראות בסדרי החלוף מזה לזה, והמה כח המאגנעטיי והעלעקטרי; נודע הוא איך ע״י כה מלאכותי בהיכוך שני מיני גופים זב״ז יולד כח העלעקטרי, וע״ כח העלעקטרי נוכל לעורר שוב את כח המאגנעטי, ולהיפך ומשניהם יולד החום והאור. — במכונות הנודעות כיום בשם עלעקטרי⸗מאגענעטים, יתראו כל פעולות הכחות. זה אחר זה, ונזכיר פה רק משל אחד נסיוני. החוקר Nollet פראפעסאר בבריסעל המציא עוד בשנת 1849 מכונה חדשה, אשר תכליתה היה להוציא אור גדול מן המים להאיר בלילה, כי יפריד את המים ליסודותיו הכעמיים, והם יסוד המימי ויסוד החומצי, וע״י הבערתם יוציאו אור גדול. ואולם אופן הפרדה הכעמיית הזאת השיג ע""י פעולת כח העלעקטרי אשר לפי טבעו הנודע הוא מפריד כל הגופים על יסודותיהם הפשוטים; ובכדי להוליד שוב כח עלעקטרי חזק מאוד הנחוץ לזה, השתמש במאגנעטין גדולים הסובבים ממול מוטות ברזל הכרוכים בחוטי נחושת, ועי״ז הם מתעוררים בכח עלעקטרי חזק כנודע. ולפי שלסיבוב המאגנעטין במהירות הצטרך לכח מלאכותי גדול, ע״כ הכין לזה מכונת הקיטור, באופן שבמכונה החדשה ההיא המיוחדת להוציא אור גדול מן המים, פעלו בקרבה כל הכחות הטבעיות האלו על סדרן ואח״ז. אבני הפחם שהסיקו כם את מכונת הקיטור הוציאו חום גדול מאוד. החום פעל על המים לשנותם לקיטור, ונהפך לפ״ז לכח מלאכותי, ובכח הזה הניע את הגלגל הגדול אשר בו קבועים המאגנעטין הכבדים, וכח כח העלעקטרי, וכח העלעקטרי נתעורר בכח כעמיי בתוך המים להפרידם ליסודותיהם, והמה ע״י השריפה הולידו את החום והאור. ועם היות המכונה הזאת פעלה את הפעולה הנרצה ממנה, בכל זאת מצאו אח״כ לקצר דרך התחלפות הכחות ההם, כי כח הע- לעקטרי בעצמו יוכל להוציא אור גדול בפחמי אבן כנודע. ואולם לתכלית יותר נאות ישתמשו כיום במכונות כאלו צורפי זהב וכסף בבתי המלאכות הגדולים, אשר יצפו כל מיני כלי כסף ותכשיטין בצפוי זהב רק ויפה למאוד, כי תחת אשר במכונד ההיא היה תכלית פעולתה להפריד מים פשוטים ליסודותיהם יפרידו המה את מי הציאן הזהבי ליסודותיו, ועי״ז ימצאו את ידם להזהיב כמה אלפים מיני תכשיטים שונים ביום אחד. בלי עמל ויגיעה רבה. מכל מה שהראנו ובארנו עד כה נתאמת לנו יסוד אחד כללי, והוא זה. יסוד ג׳. כל הכחות הטבעיות האלו, החום, האור העלעקטרי, המאגנעטי, כחות הכעמיים, וכח התנועה המלאכותי הם מתחלפים וממירים עצמם וב״ז. כל אחד יוכל להפשיט צורתו ולהתלבש בצורה אחרת זולתו, לפי תכונת הגופים אשר יבא בהם. וכפי מה שהורו לנו הבחינות והנסיונות הרבים, יש לכל אחד מהם כמות ושעור קצוב אשר רק לפיהו יחליף וימיר עצמו עם זולתו השוה לו במחירו. מן כמות כח עלעקטרי ידוע, צא רק כמות כח מאגנעטי ידוע, או כח כעמיי קצוב בשעורו, וכן כולם. כללות היסוד הזה נוכל להרחיב עוד יותר, בהיותו הולך ומתאמת ג״כ על הכחות הנראים בצמחים ובעלי החיים אשר על פני האדמה. כי גם הכח הטמון בצמחים ובעלי החיים הם רק תמורות כחות אחרים שקדם להם במציאות, אבל נתחלפו ונשתנו במראיתם וצורתם לפנים אחרים. — עצי השדה הצומחים ויונקים מן עפר הארץ, הולכים ומתגדלים ע״י חום השמש הפועל עליהם, וביניקתם את האויר הפחמי והמים, יפעל החום פעולה כעמית בקרבם להרכיב מן היסודות האלו פתילי עצים, ההולכים ומתעבים יותר ויותר, והחום נבלע לפ״ז בתוכם לכח מסתתר. וכאשר נשיג להסיק העצים בתנור ולהבעירם, הנה תוליד השריפה את יסוד הפחמי החמוץ, והמים (היוצא לקיטור), והחום חוזר לצאת בגלוי וכפי מדת החום שקבץ העץ הזה בתוכו כל ימי גדולו, כן הוא חוזר לצאת ולהתגלות בפעם אחת. — ועל אופן דומה לזה הוא אצל בעלי החיים. כל בעל חי, החום פועל בגופו להחזיקו ולהחיותו וע״י כח עורקיו במלאכת עבודה הוא מחליף את החום לכח. השור ימצא טרפו בשחת ודגן אשר יאכל, השחת והדגן צמחו והגדילו ע״י חום השמש שאספו בקרבם, ובפעולתו הורכבו יסוד הפחמי והמים שינקו ונעשו לצמחים, ואח״כ בבוא השחת והדגן לבטן השור, ויורכבו עוד עם יסוד החמוצי שבאויר הנשימה, יתעכלו ויתפרדו ליסוד חמוץ הפחמי, המים, וחלקי הגוף וכו׳, והחום ישאר לכח מסתתר בעורקיו, אשר בעבודתו ומלאכתו יוציאו לפעולת כח חי. פרטי כל החלופים האלו וסדר שנוייהם סודותם בידיעות אחרות, אשר אין כאן מקומם לבארם, ורק בכלל נאמר כי הצמחים ובעלי החיים מחלפים את פעולותיהם וב״ז, הצומה מרכיב ע״י האור והחום, את היסודות חמוץ הפחמי והמים להרכבת גופו, והחי האוכל אותו הוא חוזר ומפריד אותו ליסודותיו הראשונים. הצומח הוא מוציא תמיד דרך נקבי עורר יסוד החמוצי לחוץ, והחי להיפך, ישום באפיו את יסוד החמוצי מן אויר הנשימה; הצומח מקבץ בקרבו את החום, והחי מוציא את החום לחפשי בגופו; הצומה מקבץ בתוכו כחות מסתתרים, והחי מוציאם לכחות פועלים גלוים. (סוף יבוא.)"
021-HZF-1874-10-28-001-10327_toc_10,אמונות טפלות בין עמים שונים*)," אמונות טפלות בין עמים שונים*) כשם שיש לדון על מעלת השכלת אנשים פרטים וערך תבונתם מהאמונות התפלות, אשר הם זונים אחריהן, כן יש לדון מהן על עמים כלם; וכראי מלטש הנה באופן כזה לחדר תוך וקרב עם ועם ולשפוט משפט צדק על יתרון או חסרון האחד „Natur und Leben. ע״פ )* על משנהו, המקורים לזה רבים, אך עוד יחסר להפיץ אור על הידיעות, בכדי שיתבררו ויתלבנו הדברים, ובפרט שבכח הידיעות האלה להעשיר את הפסיכאלאגיע, הגעאגראפהיא וההיסטארי של כל עם ועם עשר רב. נפלא הדבר שעמים רחוקים זה מזה מרחק רב לפעמים יבחרו דרך אמונת שוא אחד שוה לכולם, וע״פ הרוב אין בידנו לחות דעה ולגלות באיזה אופן חוברו בלולאות אמונת-תהו אחת. כן, למשל, נראה, שעמים רבים יראו ויפחדו על נפשם להזכיר שם המת. היושב בצפון אמעריקא לא יעוז בנפשו לישא על דל שפתיו שם דודו ומסרפו המת; ומחשבת תהו זאת מצאה קן לה גם בלבב יושבי ארץ האש (פייערלאנד). הד״ר לאנד שאל פעם אחת את פי איש אוסטראלי בדברו עמדו, על אדות נפטר אחד, ולא מנע האחרון לתאר את הנפטר ולספר אדותיו כל אשר ודע, אך שמו לא זכר אף כי הד״ר עוררהו לזה. גם הוואממזעאי באפריקא והפאפואס בים האיים (ארכיפעלאגוס) המזרחי אשר לאסטראלי לא יוציאו מפיהם שם נפטר, אף אם יש צרך גדול בזה. גם האיזידים בקורדיסטאן, העובדים לשעירים מרקדים ומובילים להם חדשים לבקרים שי בכדי שלא יפגעו בהם לרעה לא יויקום בצפרניהם, הנה גם המה לא ישאו על שפתותיהם את שם אלוהיהם אלה בשום אופן. האלמנה, יושבת איי זעטלאנד תספר שעות אחדות על אדות אישה שהלך לעולמו, אך בל תוציא מפיה שמו. גם הרומים התחתנו בעמים הנבערים האלה ויתעו באמונת תהו זאת, כי גם המה כהעמים אשר זכרנו יראו על נפשם להוציא מפיהם שם נפטר מפרש בהאמינם בשוא נתעה, כי בזה יפריעו מנוחת הולכי לעולמם ויגזלו שנת שוכני עפר. האמונה הזאת גם עתה עוד תמצא לה קן במקומות אחדים, ושמה יאמינו אמונה אמן, אשר המנוח הנזכר בפי החי יעלה מן הארץ וינקום נקמתו בדם המזכיר את שמו. היונים גם המה הלכו אחרי ההבל ויהבלו ויפחדו על נפשם לנקוב בשם רוחות ושדים ושארי בריות, עד כי גם את הנשים המתהוללות (פוריען) לא קרא בשמותיהן העצמים, אך כנו אותן בשם „איימענידין"" או נשי חסד ורצון (וואהלוואללענדע). הרבה עמים שונים יעבדו לאליל השמש ויתפללו אליו באימה וביראה ויהללו הדרת קדשו. ביניהם יחשבו יושבי פערו ויושבי ניירא אשר לגרענאדיא החדשה; אך האחרונים הוסיפו על הראשונים וישתחוו גם לירח ולכל צבא השמים. אנשי כיבנאש יכפרו את פני אלהיהם, הוא השמש, בדם נקי ויקריבו לו קרבן. אדם מכל אשר ישבו במלחמה. את השבוי ההוא יפשו כעגל מדבק בתוך הכלא, ואחרי כן יעלוהו על גבעה גבוהה ויסירו אר ראשו מעליו ואת דמו יזו על צהיה סלע במקום אשר השמש ישפיע מאורו עליו. (המשך יבא.) יעקב גארמיזע. ה"
021-HZF-1874-10-28-001-10327_toc_11,מכתב," מכתב . סלע היהודים, .29 זעפטעמבער 1874. לכבוד ידידי הנכבד כו' מוהר""ר חיים זעליג סלאנימסקי נר״ו שלום! אחד""ש... וכו' וכו'.. ולבלי יהי מכתבי זה ריק מכל חדוש אודיעך בקצרה, כי מצאתי בין כ""י אספת אבן רש""ף בסוף מדרש אחד הנכתב בתמונת מסכת דרך ארץ, נוסחא אחרת ממכתב יוסף מלך הכוזרים אשר כתב לתשובת רב חסדאי הנשיא. הנוסחא הזאת נעתקה בזמן קדום (לא יאוחר ממאה הי״ג או הי״ד) במשרים, יקר ערכה כי ימצאו בה דברים שונים אשר נשמטו בהעתקת ר' יצחק עקריש בספרו קול מבשר, ההעתקה האחת הנמצאת בידנו עד היום. ואציגה לפניך הנה את השנויים היותר גדולים אשר מצאתי בנוסחת כ״י אבן רש״ף. 1) מודיע אני לך שאני מבני יפת מזרע תוגרמה כך מצאתינו eraספרי יחושים שלאבותי שהיו לתוגרמה עשרה בנים, אל  שמותם, הבכור אויור השני תורים (Tauris), השלישי אווז, הרביעי אוגוז, החמישי ביזל, השישי תרנא, השביעי כזר, השמיני יגור, התשיעי בלגר, העשירי סאויר. אני מבני כזר השביעי כתוב אצלי, שבהיות אבותי מתי מעט, הקב״ה נתן להם כוח ועוז וגבורה, ועשו מלחמה על מלחמה עם גוים רבים גדולים ועצומים מהם, בעזרת שדי גרשם ויירשו את ארצם, ומהם שמום למס עובד עד היום הזה. האר, אשר אני ישב, לפנים היו יושבים בה וננתר, באו אבותינו כזריים נלחמו עמהם, וננתר היו הרבים כחול אשר על הים לרוב, ולא יכלו לעמוד לפני כזר, עזבו ארצם וברחו ורדפו אחריהם עד שהשיגו אותם על הנהר ששמו דונא (Donau), עד היום הזה הם זונים על נהר דונא, וקרובים הם לקוסטנדנא, ויירשו כזריים את ארצם עד היום הזה'' בשם וננתר יכון כנראה אל הבולגארים אשר שכנו ממאה השביעית והלאה על חוף נהר הדענוי, בלגר הם הבולגארים אשר שכנו בימי קדם על שפת הנהר וואלגא. 2) „והמלך (בולאן) קבץ את כל שריו ועבדיו ואת כל עמו, ושם לפניהם הדברים האלה וקבלו עליהם את הדין, ובאו ונכנסו בכנפי השכינה, לזה הדבר יש שלוש מאות וארבעים שנה״. הנה אחרי אשר מכתבי רב חסדאי ויוסף המלך נכתבו בערך 960 לס״ה, אם כן תהיה התגיירות הכוזרים בערך 620; וזה אמנם קדום יותר מהזמן אשר חשבנו עד עתה לקבלת דת יהודית אצל הכוזרים, והנזכר בספר הכוזרי לר״י הלוי, והוא בערך מחציר המאה השמינית. 3) „ועוד שאול שאלתני על עסק ארצי, וכמה מהלך ממשלתי, מודיע אני לך שאני יושב על הלהר ששמו אתל (3611 וואלגא) בסוף הנהר גרגאן, וראש הנהר פונה מזרחה מהלך ארבעה חדשים ועל הנהר חונים אומנות רבות בכפרים ועיירים, מהם פרזות ומהם במבצרים. אלה שמותם בורטס (Burtas), בולגר (Bulgar), סואר Suwar, אריסו )Brsa), צרמים (Tscheremis), וננתית, סוור (Sewery), צויון (Slowen). כל אומה ואומה אין חקר ואין מספר כולם עבדי מס לי הם"" 4) „בצד מערבית שרכיל (Sarke1), סמכרץ, כרץ )Kertsch), סוגדאי (Sugdai), אלוס )Aluschta), למבט at ברתנית (Partenit), אלוביכא (Alupka), כות, .)Grusin( גרוזין ,)Alma( בורק, אלמא ,)Mangup( מאנכופ אלה הם החונים על חוף ים קוסטנדינאה אל פאת מערב"". את שמות הערים אשר יכולתי להכיר כתבתי בכתב רומי אולם עוד נזכרו במכתב מקומות רבים אשר לא אוכל כעת בלא ספרים הנדרשים לפתור אותם. ואעיר עוד בכלל כי בנוסחא הזאת נמצאים עוד יתר מבנדפס מלות ומבטאים שונים המורים, כי יהודי ערבי כתב את המכתב בשם יוסף המלך, כמו לדוגמא במקומות הקריאה: אי בולאן o Bulan), אי בני (o mein Sohnl), קאדי תחת קאצי בנדפס כפי מבטא הערבים; ועל גב המכתב כתוב: כתב יוסף המלך כן אחרון המלך התוגרמי שמרו יוצרו אל חסדאי ראש כלה בר צחק בר עזרא. דרש נא בשלום מאהבינו, ושלום לך ולחכמתך. מאת אוהבך מוקירך ומכבדך, אברהם אליהו הרכבי."
021-HZF-1874-10-28-001-10327_toc_12,"ר
להתרת שאלה ההנדסית מן נומער 9","  להתרת שאלה ההנדסית מן נומער 9 אחרי אשר עברו זה ששה שבועות על השאלה ההנדסית הזאת, ומכל המכתבים אשר באו אלינו אודותה לא היה אחד בהם להעריכו לפני הקוראים, הנה באחרונה הריצו אלינו שתי תשובות בפתרון השאלה הזאת. הראשונה באה לידנו מאת הח׳ יוסף ליב זאסניץ מעיר בירז (פלך קאוונע), והשנית מאת הח׳ גבריאל יודל ליכטענפעלד מווארשא (בעהמ""ס יסודי השעורים), ועם כי שניהם לא הספיקו עדיין להביא בידם ההתרה עצמה בשלימותה, רק הראו לנו את הדרך אשר בחרו להם באופן התרתה, הנה הראשון ה׳ ואסניץ השכיל עכ״פ למצוא לו דרך ע״י שני נעלמים בשתי משויות, ואולם ה׳ ליכטענפעלד נלאה למצוא הפתח, והלך בדרך עקלקלות לבקש לו חמשה נעלמים וחמש משויות! — ואחרי שהעתיקם והביאם לשלשה נעלמים וג׳ משויות, בראותו כי עוד הדרך רחוקה לפניו ובלתי סלולה להגיע אל המטרה, נשאר עומד עליהם ויאמר „אחרי „שהראתי אופן ההתרה (?) שהיא העיקר, יצאתי ידי חובתי, ואניח העבודה למחשבי קצין, כי הדבר צריך איזה שקידה וכו׳, רק זאת אוכל להחליט בבירור (sic) שע״פ דרך המדידה בצירוף האלגעברא, לא נמצאה אחרת מהנוכחית (?1) כי מאין נקח קוים „עוזרים וכו׳ וכו'. — וביותר זר מאוד בעינינו דברי ה׳ ליכטענפעלד האחרונים, כי אחרי אשר לא מצא ידיו ורגליו לצאת מן מבוכת הנעלמים והמשויות שנסתבך בהם, התברך בלבבו לומר וז״ל „התעסקתי בהתרתה (sic) לפי שהיא חדשה ולא קדמני שום מהנדס באופן כזה"" (11), ועם היותם דברי אמת בעצמם, כי שום מהנדם משכיל לא יתעה ללכת תוהו לא דרך כמוהו, אבל גם אנחנו במחילת כבודו נוכל לומר דברי אמת, כי לא ידע למצוא הפתח בפתרון שאלה זו, והיא אינה צריכה לא לחמשה נעלמים, ולא לקוים עוזרים רבים, גם לא למחשבי קצין, אבל יתכן להתירה ע״פ נעלם אחד ומשויה אחת, ובאפס עוד מקום לזה נבוא המו״ל. בנומער הבא."
021-HZF-1874-10-28-001-10327_toc_13,," יצא לאור מדפוסנו חומש עם עשרה פירושים. א) פירוש רש״י, ב) אבן עזרא, ג) פירוש הרשב״ם, ד) הרמב״ן, ה') בעל הטורים, ו) אבי עזרי, (באור לפירוש אבן עזרא), ח) מסורה על התרגום, עם באורים יקרים מהרב בעל ס׳ אוהב גר, ט׳) ספר פתשגן, באור נפלא על תרגום אונקלם, ממחבר קדמון אשר לא נודע שמו, והיה ספון בכ״י עד כה, ונודע בין החכמים בשם „ספר יאר"" שקראו שמו על שם השנה (רי״א לאלף הששי) שנכתב בה הספר, יוד׳) נתינה לגר, באור חדש ונפלא על תרגום אונקלם מאת הרב הגאון החכם הכולל מוה׳ נתן הכהן דר׳ אדלער ני׳, רב הכולל דמדינת ענגלאנד, גם נדפס בו ספר תולדות אהרן עם הרבה הוספות מספר בית אהרן. התרגום אונקלס נדפס ע""פ תרגום שנמצא בכ""י מנוקד מרבי ישעיה הנקרן ז""ל בשנת ה׳ אלפים ס״ד ליצירה, וע״פ התרגום שהגיהו הרוו״ה ז״ל מכ״י ישנים. החמש מגילות נדפסו עם פרש״י, הראב״ע וספרנו, ועם תולדות אהרן, ועוד בו מעלות רבות, ונדפס בכל הידוד, באקטאף (1 באגען) בחמשה חלקים, ולכל חלק ילוה סדר התפלה לשבת. מחירו (מלבד פארטא) שלשה רו״כ (5 פלארין ע״וו), ועל נייר רעגאל 4 רו״כ (ק״ר 65 .6 פ״ל, לקונים אותו למסחר יותן ראבאט נכון. גם יש אתנו לממכר חמשה חומשי תורה עם תרגום רוסי מאת הרב החכם הכולל מוהר״ל מאנדעל. שטאם. נדפס באקטאף גדול, באותיות גדולות בכל פאר והידור מחירו (מלבד פארטא) שני רו״כ. לקונים למסחר יותן ראבאטט נכון החפץ בספרים הנ״ל וכן בכל ספרי דפוסנו יוכל להשיגם בידי סוכנינו ומוכרי ספרינו אשר בכל עיר ועיר, או יפנו אלינו. המדפיסים האלמנה והאחים ראם בווילנא. אדרעססע אלינו:  Wittwe E Gebruder Romm in Wilna."
021-HZF-1874-10-28-001-10327_toc_14,," שאלות ותשובות. אל ג׳ פי׳ ביאי אינו כדאי להדפיס, אל ה׳ ה׳ חש׳ בבו׳ קבלנו לנכון. אל אד׳ לור׳ במאז׳ לא נוכל להדפיס. אל.... להגיה"
021-HZF-1874-10-28-001-10327_toc_15,, ולתקן כל פעם את מכתביו בכדי להדפיסם אין חפצינו. אל א׳ חיי׳ לא נדפיס. אל הכותב אלון בכות מוואר׳ כבר באה השמועה הזאת במ״ע אחרים ולא יתכן לנו להדפיס.
021-HZF-1874-10-28-001-10327_toc_16,," כל החפץ להדפיס ספרים חדשים וגם שנים יואל נא לפנות אל בית הדפוס של ה׳ א. אסטראווסקי מדפיס מ״ע הצפירה וימלאו את מבוקשו על אופן היותר טוב. האדרעססא שלו היא. A. Ostrowski, BERLIN, Lietzmannsstr. 4."
021-HZF-1874-10-28-001-10327_toc_17,," הודעה. קאמיסיאן אין אללען ארטיקעלן אימ. פארט אונד עקספארט געשעפטע פיהרט אויס פראמפט אונד בילליג דאס קאמי- סיאנס-הויז ש. מ. ליפשיץ. S. M. Lipschitz, Berlin Kloster-Str. 50/51."
021-HZF-1874-10-28-001-10327_toc_18,," בעיר אדעססא וסביבותיה קיבל עליו הח׳ מוהר״מ ליליענבלום נ""י להיות סוכן הצפירה, וכל החפץ בה ישיגנה מידו. אדרעססע: M. L. Lilienblum, in ODE88A ha Peresypi Gasowoi pereulok 5."
021-HZF-1874-10-28-001-10327_toc_19,, כל החפץ לכתוב ידו אל הצפירה או להיות סוכן בעירו יפנה במכתבו אל הסוכן הכללי בווארשא כפי האדרעססע Michel Slonimski in Warschau.
021-HZF-1874-10-28-001-10327_toc_20,," הרואה לבנון אל במחבר יכתוב על האדרעסע: S. Slonimski, BERLIN, Lietzmannsstr. 14"
021-HZF-1874-10-28-001-10327_toc_21,," Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin. Debit für den Buchhandeli Julius Benzian in Berlin. Dampf-Schnellpressendruck von A. Ostrowski in Berlin, LietzmannStr. 4"
