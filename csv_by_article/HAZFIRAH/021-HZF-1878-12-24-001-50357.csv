article_id,headline,text
021-HZF-1878-12-24-001-50357_toc_1,," ק ברוססיא ופולין. השולח במוקדם לשנה 5 רו""כ.  א לחצי שנה, 2.75 רו״כ. לרבע שנה 1.50 רו״כ.  א ביתר הארצות 20 פראנק. באמעריקא 5 דאללאר. אבאר אשר קרא יקר קרא יקרה היא בעל"
021-HZF-1878-12-24-001-50357_toc_2,, נ מחירו באשכנז: 14 רייכם מארק לשנה.  בעסטרייך 8 פל׳ לשנה. ב וכן לרבע שנה. שכר מודעות: מכל שורה קצרה 5 קאפ׳. ומשורה רחבה 10 קאפ׳. אסרר לבשר סאליסבבסרב
021-HZF-1878-12-24-001-50357_toc_3,מכתב עתי משמיע חדשות ישרוץ . מכל הדברים ...," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1878-12-24-001-50357_toc_4,"הודעת המו""ל כאשר השנה החדשה הנהוגה בארצנ..."," הודעת המו״ל, כאשר השנה החדשה הנהוגה בארצנו קרובה לבא, והגיע הפרק אשר בו יבואו החתומים לתת את ידם למכתבי העתים, הננו להודיע לכל אוהבי הצפירה וכל סופריה המחזיקים בה, כי גם בימים הבאים תלך הצפירה במסלה אשר סללה לה עד כה מראשית צאתה, ואנחנו נתאמץ בכל יכלתנו להטיבה עוד במאמרים מועילים המפיקים חפץ הקוראים . ותקותנו אפוא חזקה כי כהחתומים כהסוכנים יחישו להשיב לידינו את הכסף המגיע מהם בעד העבר, וייטיבו חסדם להקדים כסף המו״ל חתימתם על העתיד, למען נדע להדפיס את מספר העלים הדרוש לנו."
021-HZF-1878-12-24-001-50357_toc_5,תוכן הענינים.," תוכן הענינים. דברי הימים, פעטערסבורג. קאווקאז פעטראווסק. ירושלים ידיעות העולם והטבע. הבדל בין מים העליונים למים התחתונים מאת המו״ל. צופה נסתרות מאת יעקב פרענקעל. חדשות שונות. הודעות. שאלות ותשובות."
021-HZF-1878-12-24-001-50357_toc_6," 
דברי הימים","   דברי הימים כמעט דמינו לראות אור בהיר בשמי הפאליטיק, וכמעט קוינו לראות את קץ כל הסכסוכים הרבים, והנה פתאום לבשו השמים האלה קדרות וכל מכה״ע ימששו עתה בהענינים המדינים כאשר ימשש העור באפלה; אלה ינבאו לנו שלום, ויחליטו, כי מהר יבא הפשר בין ממשלות הברית הברלינית וגם הפתרון אל השאלה המזרחית, ואלה יאמרו, כי כפי הנראה ממצב הענינים המדינים, ימי השלום עוד רחקו ממנו מרחק רב, באשר כמעט כל הדברים הגדולים והנכבדים אשר הברית הברלינית חרצה עליהם את משפטה עודם תלוים ועומדים, ועוד עד כה לא יצאו לפעולת ידים; עמים רבים היושבים על חצי האי הבאלקאני עוד לא באו אל הנחלות אשר נפלו להם לחבל מאת תוגרמא על פי הברית ההיא; הבולגארים אמנם יצאו מתחת סבלות תוגרמא ויהיו לגוי וממלכה מיוחדה, אבל עד כה אין איש יודע עד אנה ישתרע גבול הארץ, באשר העם הפרוע הזה עוד יקשה את ערפו וימאן בגבול אשר גבלו לו ממשלות אייראפא על פי ספר הברית הברלינית; המאנטא- נעגרים עודם יושבים ומצפים על הדחבת גבול ארצם, הרומאנים גם הם עוד לא באו אל נחלת המחוז דאברודושא מכל וכל, באשר בימים האחרונים נתעורר סכסוך גדול בין ממשלתם ובין פקידי רוססיא על דבר הגבול אשר בין המחוז ההוא ובין מחוז בעססעראביען, וברומעליען והמחוזות הקרובים אליה שוררת שערוריה גדולה, ולולא צבאות הרוססים העומדים שם לתת מתג ורסן באף המושלמנים, מי יודע כמה דם אנשים כבר שופך שם ארצה. ולבד מזאת, יאמרו מכה״ע ההם, הנה ממשלות אנגליא ואוסטריא המתראות כאוהבות לתוגרמא עוררו קו חשד בלב שאר ממשלות אייראפא, ובמעשיהן, אשר לפי דבריהן הן עושות להחזיק בידי הממשלה הזאת, למען אשר לא יהרסו עמודי ממשלתה עד היסוד, לא לבד כי לא הרגיעו את רוח שאר הממשלות החתומות על הברית הברלינית, אבל עוד הוסיפו שמן על המדורה להלהיב בלבותן אש קנאה ומלחמה, באשר מן המעשים האלה נראה עין בעין, כי לא ידרשו את טובת תוגרמא, כאשר יאמרו בפיהן, אבל להפך, כל מגמתן לרשת את ארצות הטירקייא ולחלק ביניהן את עזבון הממשלה ההיא; ממשלת אוסטריא הושיבה את צבאות חילה במחוזות באסניא והערצעגאווינא, לא למען לשים שם סדרים, כי אם לספח אותם אל ארצה לאחוזת עולם, וממשלת אנגליא, באמרה מראשית המו״מ בדבר השאלה המזרחית, כי תשתדל אך לטובת הנוצרים יושבי הטירקייא, וכי גם חפצה עתה לתמוך במשען כסף בידי ממשלת תוגרמא, הוא רק, למען אשר הממשלה ההיא תשים תקונים וסדרים חדשים באזיא הקטנה, ג״כ תאמר זאת אך לכסות עינים, ובאמת תבקש בזה אך את טובת עצמה, באשר מלבד האי ציפערן אשר לקחה מיד תוגרמא בסתר ובלתי ידיעת שאר ממשלות אייראפא, תבקש עתה מאת הממשלה ההיא גם את החוף אלעקסאנדרעטטי אשר על אדמת סוריא, והדבר הזה הלא נכבד מאד לפני ממשלת אנגליא, באשר כבר קותה מימים רבים לנחול לה מקום תחנה לאניותיה על גבול המזרחי אשר על חוף ים התיכון; ולבד מזאת הנה עתה בדעתה לבנות שם מסלת הברזל אשר תלך באורך חוף הנהר פרת, ואשר תביא לה תועלת גדולה ונכבדה. לפי ידיעת מכה״ע בוויען, הציע ה׳ ליארד, ציר אנגליא היושב בקאנסטאנטינאפאל. לפני ממשלת תוגרמא בנוגע אל הענין ההוא, הצעה ארוכה הכוללת בתוכה עשרים וששה סעיפים , הנכבדים מהם הנם: א) כי ממשלת תוגרמא תתן אל ממשלת אנגליא הרשות והכח לבנות את המסלה הזאת עד כלותה, ובהיות כי לממשלת תוגרמא חסר הכסף הדרוש אל בנין המסלה הזאת, ובמצבה השפל אשר היא נמצאת בו כעת לא תוכל ג״כ לערוב את ערובתה בעד הרבית מן כסף ההוצאה הזאת, לכן תספיק לה ממשלת אנגליא את הכסף ההוא בהלואה, ובעד הדבר הזה תתן לה ממשלת תוגרמא על כל ככר ארץ במדת קילאמעטער, באורך כל המסלה מאיזמיר אלעקסאנ- דרעטטי עד לשון הים הפרסי, חבל אדמה במדת עשרת אלפים קוואדראט לנחלת עולם. ב) ממשלת תוגרמא תתן לממשלת אנגליא חבל ארץ באזיא הקטנה חנם אין כסף, ותרשה לה להושיב שמה אנשים אייראפים במספר מאת אלף איש. ג) לערבון על הכסף אשר ממשלת אנגליא תוציא על בנין המסלה הזאת, תתן ממשלת תוגרמא ביד הממשלה הזאת את ההכנסות מערי בוססאר, דמשק ובגדד, על זמן ידוע, נוסף על זה, תלטוש ממשלת אנגליא עין גם על קאנסטאנטינאפאל וזה לא כביר רמז גם מכה״ע טימעס על זה, באמרו, כי אין לממשלת רוססיא לפחד פן תאונה רעה להנוצרים יושבי רומעליען וקאנסטאנטינאפאל מאת אויביהם המושלמנים, אחרי אשר היא תוציא משם את צבאות חילה, באשר גם חילי הטירקים יעצרו כח להגן בעדם, ולו גם הם לא יוכלו להגן בעדם, אז חילי אוסטריא ואנגליא יוכלו לעשות זאת בנקל אך ישובו נא צבאות רוססיא אחור. יאמר מכה״ע ההוא, וסדרים נכונים מהר יעשו בארץ. והדברים האלה יש בהם די להראות, עד היכן מגיע כח החפץ של ממשלת אנגליא להאחז בארצות תוגרמא. אמנם ממשלת תוגרמא, בידעה כי ממשלת אנגליא תדבר עמה בלב ולב ודורשת רק את טובת עצמה, תאטם עוד אזנה לשמוע לקול הצעתה, ותדבר עמה גם היא תהפוכות, וכאז כן עתה תחזיק עוד בדרכה ההפכפך, להצמיד ערמה כל היום ולהראות פנים שוחקות פעם אל ממשלת אנגליא, ופעם אל ממשלת רוססיא, ולהוליך באופן הזה שולל את שתיהן, מבלי לדעת, כי באחזה את החבל בשני ראשים, ובחפצה להטעות את הממשלות האלה גם שתיהן, תטעה בזה רק את עצמה ותשאר קרח מכאן וקרח מכאן אבל סוף כל סוף הלא המחסור יאכף עליה להכנע מפני ממשלת אנגליא ולשמוע לקול הצעתה, באשר אוצרה ריק ואין לה מוצא לכסף בלי עזר הממשלה ההיא. ואם תצלח אפוא עי""ז לממשלת אנגליא להפיק את כל זממה, אז סכנה גדולה מרחפת על פני כל שאר הממשלות, לראות בקרב הימים את הממשלה ההיא שולטת על ים התיכון, על הבאספאר והדארדאנעללים באזיא הקטנה ממשלה בלתי מוגבלת, ומכריעה בזה את כף המשקולת בין ממשלות אייראפא, לא יפלא אפוא אחרי כל הדברים האלה, כי כמעט כל מכה״ע הרוססים וגם הצרפתים, יביטו בעין חשד על מעשי ממשלות אנגליא ואוסטריא, ולא יתנו אמון באמרי נועם, אשר ה׳ ביקאנספיעלד דבר בהם זה לא כביר במושב הפארלאמענט בנוגע לממשלת רוססיא, לא יאמינו ג״כ בתקות השלום אשר מכה״ע האנגלים יפזרו עתה לאייראפא במלא הפנים, ויאמרו, כי ממשלות אנגליא ואוסטריא אך מחכים ליום אשר צבאות רוססיא יצאו מרומעליען למען חלק ביניהן את ירושת תוגרמא, וכי בחלקות תדברנה על דבר התקונים והסדרים החדשים בארצות הטירקייא, למען פתות בזה את לב ממשלת רוססיא להשיב אחור את צבאות חילה ההם, ולכן ייעצו אל הממשלה ההיא להזהר ולעמוד על המשמר, לבלי תת אל הממשלות ההן להוציא את חפצן לפעולת ידים, ולעומת כל אלה, הנה מכה״ע Standard אשר רוח ה׳ ביקאנספיעלד דובר בו הודיע בימים האלה כדבר ברור, כי אחרי המו״מ בין ממשלות רוססיא ואנגליא, כבר נתנה ממשלת רוססיא צו אל ציריה אשר בקאבולא לשוב אל ארצם, ותבטיח ע״כ את ממשלת אנגליא, כי תוציא את צבאות חילה מרו- מעליען ליום המועד אשר הוגבל על הברית הברליני; והדברים האלה יש להם סמך גם ממקום אחר, באשר לפי הדעפעשע הבאה בתשעה עשר לחדש הזה מאדעססא כבר בא שמה הגענעראל דענקאווסקי למען הכין שם אניות להוביל בהם מאת אלף איש חיל מבולגאריען ורומעליען, וכבר שכר אל המטרה הזאת ששה עשר אניות מאת חברת המסחר והמסע על ים השחור; וכפי הדעפעשע הזאת, יחשבו שם לדבר ברור, כי תכף אחרי כריתת ברית חדשה בין ממשלות רוססיא ותוגרמא תחל שיבת חילי רוססיא מרומעליען, וכריתת הברית הזאת הלא כבר קרובה לבא לידי גמר באשר לפי הידיעה הבאה בימים האלה מקאנסטאנטינאפאל, כבר באו הממשלות האלה אל עמק השוה בנוגע אל כל פרטי הברית הזאת, לבד מן הפרט הנוגע אל תשלומי הוצאת המלחמה, וגם בנוגע אל הדבר הזה כבר נאותה ממשלת רוססיא לקחת בעד חובה את שטרי מדינתה. גם מתשובת ה׳ ביקאנספיעלד, אשר השיב בימים האלה על האדרעס אשר הגישו לו אנשי אנגליא היושבים בקאליפארניען, נראה, כי ממשלות רוססיא ואנגליא כבר באו אל עמק השוה, וכי כנים דברי מכה״ע Standare בדבר שיבת צירי רוססיא מקאבולא ושיבת חילה צבאה מרומעליען באשר ה׳ ביקאנספיעלד אמר בהתשובה ההיא, כי הממשלות החתומות על ספר הברית הברלינית כבר גמרו אומר להוציא את כל פרטיו לפעולת ידים, אולם Agence Reuter אשר גם לו נגלו כל תעלומות הענינים המדינים, הודיע בימים האחרונים מלאנדאן, כי ידיעת מכה״ע Standare אשר הזכרנו אין לה כל יסוד והידיעה ההיא באה כחץ בלב אוהבי השלום לשום לאל את כל תקותם. למי מהידיעות האלו הצדק? לא נוכל לדעת בברור, כי אף אם קשה להאמין, כי ממשלת רוססיא באה אל עמק השוה עם ממשלת אנגליא, בעוד אשר הממשלה ההיא חפצה לרשת את מחוזות תוגרמא ולפרוש את מצודתה על ים התיכון ועל אזיא הקטנה. אבל, כפי הנשמע, גם הדבר הזה בעצמו עוד מוטל בספק, באשר גם בנוגע אל ערבות אנגליא בעד הלואת תוגרמא, וממילא גם בנוגע אל המחיר אשר ממשלת אנגליא תבקש מאת תוגרמא בעד הערבות הידיעה הבאה בשמנה עשר לחדש הזה מלאנדאן, השיב שר האוצר. ה׳ נארטקאטה, בלשכת הנבחרים, על השאלה: אם ממשלת תוגרמא בקשה מאת אנגליא לתת לה את ערובתה על הלואה חדשה אשר תחפוץ לקחת? את תשובתו לאמר כי ה׳ ליארד ציר אנגליא היושב בקאנסטאנטינאפאל כבר שם לאל את תקות תוגרמא בנוגע אל הערובה הזאת, וכי מעולם לא עלתה על מחשבת ממשלת אנגליא לערוב את ערובתה על הלואת תוגרמא בלתי ידיעת והסכמת הפארלאמענט. וכפי יבא לידי גמר, באשר שערי הפארלאמענט כבר סוגרו ולא יפתחו עד אחרי שני ירחים. אולם ביום המחרת כבר באה דעפעשע מלאנדאן אשר תאמר, כי כפי הנודע ממקור נאמן לא חוצק דבר אמת בפי ה׳ נארטקאטה, באשר המו״מ על דבר הערובה על הלואת תוגרמא מתנהג עוד בעוצם תקפו בין ממשלות אנגליא, צרפת ותוגרמא, בעזר שאר ממשלות ארצות המערב, ואך יציאת הערובה הזאת לפעולת ידים תלויה רק משנוי הנהגת אוצר המדינה בתוגרמא, ולא מנתינת מחוזות תוגרמא לאנגליא, וגם על דבר נתינת החוף אלעקסאנדרעטטי לאנגליא שוררים עוד ספקות רבים. וכפי הידיעה הבאה אל מכה״ע .Pol. Corr מקאנסטאנטינאפאל יצא הקול על אודות הדבר הזה בעקב הפקודה, אשר ממשלת אנגליא נתנה זה לא כביר אל כל ציריה היושבים באזיא הקטנה להודיע לה בפרט את טיב הארץ ההיא, בנוגע למזג אוירה, מצב מסחרה ומצב עבודת האדמה בכל פלך ופלך. באשר הדברים האלה נחוצים לה לדעת בטרם אשר תבנה שם את מסלת הברזל, וציר אנגליא היושב בבגדד גלה את דעת ממשלתו, כי נחוץ למשוך את מסלת הברזל הזאת מבגדד למאססול מעבר אחד ומבגדד לאלעקסאנדרעטטי מעבר השני, ואך הדבר הזה הוא אשר נתן מקום לטעות ולאמר, כי ממשלת אנגליא חפצה לרשת את החוף אלעקסאנדרעטטי לאחוזת עולם סוף דבר הידיעות מסוכסכות ומבולבלות, עד כי לא נוכל להציל מהן דבר אמת, ורק הזמן יגיד לנו את פתרון כל הדברים הסתומים והחתומים ההם ובאפגאניסטאן עוד לא שקטה המלחמה, ממשלת אנגליא בראותה, כי העמיר עוד לא נכנע מפניה כפי חפצה, נתנה צו אל צבאות חילה הלוחמים באפגאניסטאן, לבל יחושו על הקור הגדול השולט עתה בארץ ההיא בכל תוקף עוזו, ולא על שאר המכשולים והמעקשים המונחים על דרכם, ויבקיעו הלאה בלי מעצור אל בידת הממלכה קאבול, ותקות מכה״ע האנגלים חזקה כי יצלח אל צבאות חיל ההם לבא בעיר הבירה ההיא עוד בחדש הזה, והגענעראל בראוון יכבוש את העיר דזיעלא- לאבאר עוד בעשרים לחדש הזה, אולם כפי הנשמע מאחורי הפרגוד עוד רבה העבודה אל מחנה האנגלים לבא אל מטרת חפצה, יען כי העמים הפראים היושבים על ההרים התנפלו עוד הפעם על חילי אנגליא הנמצאים במבצר אלי מוסדזיד כפי הידיעה הבאה בימים האלה מדזיאמראד הוכרחה מחנת אנגליא לשלוח עוד הפעם גדודי חיל נגד העמים האלה. אם יצלח להם גם להכניע אותם לא נוכל עוד לדעת, ואיך שיהיה, הנה שיר אלי עוד לא נכנע מפני חרב אנגליא ועוד לא בקש את השלום מאת הממשלה, ולכן לא נוכל עוד לדעת אל ימין מי מהלוחמים תעמוד ההצלחה בימים הבאים אחרי כתבנו זאת הגיעה דעפעשע מקאלקוטא, כי המאיאר קאוואנגארי הודיע אל ממשלת אנגליא, כי דבר אמת יצוק כפי השמועה אשר נפוצה בימים האלה לאמר, כי העמית ברח מקאבול לטורקעסטאן ויעזוב את רסן הממשלה ביד בנו יעקב כאן אשר כבר יצא חפשי מבית כלאו, מעשה העמיד הזה השפיל מאד את כבודו בעיני האפגאניסטאנים, ורבים מחילי צבאותיו יברחו יום יום מן המחנה. אחרי הדברים האלה באמת יש תקוה כי מהר יבא הקץ אל המלחמה הזאת. ובעוד אשר ממשלות אייראפא עסוקות בפתרון השאלה המזרחית, הנה צרפת משתדלת בכל עוז לחזק את ממשלת הרפובליק. למען השג את המטרה הזאת יתאמצו הכתות הנוחות אחרי ממשלת הרפובליק לתת משרות גבוהות בהנהגת ענינים הפנימים על שכם הרפובליקנים, ולהכריע באופן הזה את הכף נגד שר הענינים הפנימים ה׳ דיפאר בהבחירה אשר תהיה אחרי יום החמשה לחדש הראשון בשנה הבאה. בהמי- ניסטעריום אשר להנהגת הענינים החיצונים כבר צלחה להר- פובליקנים לתת משרות נכבדות על שכם אחיהם; אחד מהם Rappel כבר נתמנה לציר צרפת במאדריד, ולפי דברי מכה״ע יופקד בימים ההם הסענאטאר ה׳ שאללעמעל לאקור. הידוע לרעפובליקני ולאוהב נאמן לה׳ גאמבעטטי, לציר צרפת בעיר בערן, על מקום ה׳ הארקורט. גם צירי צרפת היושבים בברלין, בקאנסטאנטינאפאל, בבריסעל ובאטטען, יתחשבו על דגל הרפובליקנים. ועתה יאבו הרפובליקנים לעשות כזאת גם בהמיניסטעריום אשר להנהגת הענינים הפנימים, ולהסיר ממשמרתם את כל הפקידים אשר נפל עליהם קו חשד כי אין לבבם שלם עם ממשלת הרפובליק, ולבד מזאת יבקשו לעשות תקונים וסדרים חדשים בהנהגת הענינים הפנימים אמנם ה׳ דיפאר ילבש עוז ותעצומות לצאת לקראת נשק נגד הרפובליקנים ביום הארבעה עשר לחדש הראשון בשנה הבאה, אחרי אשר יפתחו שערי האספה הלאומית, ולגונן בכל כחו על אחיו בני בריתו אשר עבדו עד כה בעבודת המדינה תחת פקודתן; וכפי ידיעת מכה״ע הצרפתים לא עלתה על מחשבתו לעזוב את משמרתו, כאשר יצא עליו הקול זה לא כביר באיזה מכה״ע, ואדרבה, תקותו חזקה, כי ינצח במלחמתו זאת, אבל בכל זאת כבר נכון הוא, לפי דברי מכה״ע לצאת ידי חובת הרפובליקנים ולהסיר ממשמרתו את הגענעראל בארעל, שר המלחמה, אשר אין רוח הרפוב ליקנים נוחה הימנו, אם באמת ינצח ה׳ דיפאר במלחמתו כאשר יעמוד על דעתו זאת, יש להסתפק מאד, כי אף אם המארשאל מאק-מאהאן יתמוך בידו ויחלה תמיד את פניו להשאר על משמרתו, בכל זאת כת הרפובליקנים כמעט בטוחה בנצחונה, באשר רוב עם צרפת נוטה עתה אחרי עצתה, בפרט כי איזה מיניסטרים היודעים כי נפש הרפובליקנים בחלה בהם, כבר הבטיחו בעצמם לעזוב את משמרתם אחרי יום החמשה לחדש יאנואר הבא והרפובליקנים יזכירו אותם תמיד לשמור את מוצא שפתם. ולעומת זה ימצאו הרפובליקנים קורת רוח בה׳ וואדינגטאן שר הענינים החיצונים, ודבריו אשר נשא זה לא כביר לאמר, כי כל ממשלות אייראפא תכבדנה עתה את צרפת, באשר כבר נוכחו לדעת, כי רוח הצדק והשלום שורר בשטת הפאליטיק שלה, מצאו חן בעיני בעלי הכת ההיא, ויש אפוא תקוה, כי המיניסטעריום שלו ישאר על כנו גם אחרי בחירת הסענאט אשר תהיה בחמשה לחדש הבא. גם שר האוצר ה׳ לעאן סייא יפיק רצון מאת הרפובליקנים, וגם דבריו אשר נשא זה לא כביר במושב הסענאט בפתיחת המו״מ על עניני הוצאות והכנסות המדינה, מצאו חן בעיניהם הוצאות ארצנו, אמר המיניסטר הזה, אמנם ירביון משנה אל שנה, אבל גם עשרה ירבה. הננו חפצים לצעוד לפנים לאט לאט, אבל בתמידות ובלי הפסק, ובערך הזה תגדל תמיד גם אמונתנו (קרעדיט). וגם עתה אמונתנו כבר קרובה לאמונת אנגליא וכו׳ פעטערסבורג. המכה״ע Hpas. Bier מודיע מן האי-סדרים אשר היה זה מקרוב בין תלמידי האקאדעמיא אשר לחכמת הרפואה בפעטערסבורג, סיבת הענין היה, מאשר נודע להם כי בבית האוניווערזיטעט אשר בהארקאוו חדלו הפראפעסארען להטיף את למודיהם להתלמידים על משך זמן קצוב, וע״כ נתאספו רבים מהם לפני האקאדעמיא, ויבחרו מהם איזה אנשים להמליץ דבריהם לפני ראש האקאדעמיא, ולדרוש ממנו להודיעם מה נהיה בדבר מכתב הבקשה אשר שלחו אל הוד היורש עצר יר״ה, גם מה היתה נסבה אשר בלילה מן 10 לחודש הזה נאספו במשמר מספר ידוע מן התלמידים כאשר לא נחה דעתם מן המענה אשר השיב להם הראש כי ישיב להם דבר אחרי אשר תגיע לו ידיעה ברורה בעני הזה, אז גלו את חפצם כי רצונם לדבר עם שר פקיד העיר סוראוו, אשר היה בעת הזאת בבית ראש האקאדעמיא. שר העיר יצא אליהם, ויוכיח אותם בדברים נכוחים, כי במעשיהם אלה יעברו חוקי הסדרים המיוסדים במשפטי האקאדעמיא, ויצוד אותם להפרד ולשוב לביתם, אך המה לא שמעו בקולו, ואז באו גדוד זאנדארמען ויאספו 142 אנשים מהם למשמר בבית הקאזארמען אשר לחיל הלייבגארדע מגדודי מאסקווא, לרגלי מקרים כאלה אשר נקרו ויאתיו זה פעמים בבתי ספר הגבוהים, הוציא המיניסטער לענינים הפנימיים פקודה לכל שרי המחוזות אשר שמה נמצאים בתי ספר כאלה, כי החוק הקבוע מאז לשרי הפאליציא בדבר אסיפות המון ברחובות וחוצות העיר יתפשט מהיום גם על בתי ספר הגבוהים, ובכל עת אשר שוטרי הפאליציא יהיו נקראים מראשי בתי הספר ההם, יבואו למלאות חובתם ע״פ הסעיפים המבוארים בספר החקים חלק הי״ד בענינים האלה. קאווקאז, פעטראווסק. חזות שתים אחזה אנכי בתכונת החדשות תחת השמש. ישנם חדשות ומניות"" אשר יתהוו ויולדו במרוצת הזמן, ולהם משפט אחד לאזרח ולגר המתגורר, כי כמו על אדמת הולדם כן גם למרחוק יערבו לאוזן שומעיהם, ולעומתם יש חדשות „מקומיות"" אשר על ארץ מולדתם כאין יחשבו, אך אם יעלו אבד כנשרים וישוטטו בארץ, הנה בכל מקום בואם יאמרו עליהם ראה זה חדש הוא בארצנו, אף כי שמה כבר היה לעולמים — אנכי יליד ארץ רוססיא הנני, עיר מולדתי קטנה ואנשים בה מעט וקצרי יד לאחוז בעט סופר, ולכן גם אנכי שמתי עד כה דומיה סתרי אך היום אשר בתהפוכות מסבות שונות הובילוני רגלי להתגורר בארץ נכריה, קאווקאז, אמרתי לתאר לאחי בני ארצי את תהלוכותי וקורותי אדריכם על במותיה ותועפות הדריה, וראו זה חדש אשר כבר היה לעולמים. — מיום עמדו רגלי על אדמת קאווקאז ראיתי שמים חדשים וארץ חדשה, כי כגבוה שמים מעל הארץ גבהו דרכיה מדרכי איי- ראפא ארצנו, הבדל הבדילה ה׳ בתועפות הרריה הנשאים. מעת הצגתי כפות רגלי בגבול העיר פעטראווסק קרית מושבי ראיתי לנגד עיני תמיד הר גבוה מעל גבוה נורא ואיום למאד. מרגליו ועד גבעת ראשו יהיה לערך עד שבעה וויערסט ובכל זאת אך קטן הוא בערכו מול ההרים הגבוהים הנמצאים בארץ הזאת, פעמים רבות ראיתי כי הענן יעלה עליו ובערפל ישים חתולתו. בראותי החזיון הזה אמרתי בלבי מי יתן לי אבר ואעופה אעלה על במתי עב ואשים ענן רכובי  והנה בחוה״מ סכות העבר הלך אחד מתושבי קריתי לרגלי מסחרו בעבר השני מן ההר הזה במורד, וגם אותי קרא לרגליו, ואשים לדרך פעמי, בקרבי אחזני פלצות ויאחזני רטט בנשאי עיני למרום, כי ראשו זקוף למאד אשר לא תשלוט עין להביט עליו, ברגש קודש נשאתי תפלה ליוצר כל כי יישר לפני דרכי וברכתי את הברכה אשר נצטוינו מפי חז״ל לברך על ההרים הרמים העפלתי עלות עליו עד אשר הגעתי לחציו, שם ראיתי בסעיפי סלעים ובנקיקי צורים (כי ארץ קאווקאז ארץ סלעים היא) ארבעה גאוואלין, כן יכנו את הכפר בשפת קאווקאז שלשה מהם נושבים מן טאטארין במערות צורים ומחלות עפר כל נאוואל יכיל לערך אלף בתים כאלה הבתים בנויים גגו של זה מתחת יסודו של זה איש איש גבוה מעל חבירו הקרוב אליו, בהיותם בשפוע ההר, בראותי הנאוואלין מרחוק אמרתי אין זה כי אם משכן השעירים . בנאוואל הרביעי שמה מושב היהודים הנקראים פה בשם „ביקעס״, עברנו דרך נאוואל הביקעס ונחנו בבית איש אחד „פרץ"" שמו, אשר קבל אותנו בפנים יפות, ואחר כבוד לקחנו והביאנו אל ביתו ודגלו עלינו אהבה, ובאין שלחן וכסא בבית, ישבנו על דיוואן פרושה על הרצפה ורגלינו תחתינו. דרשנו ממנו כי יתן לנו להם לסעוד לבבנו (ואף כי שפה מיוחדת להם נקראת שפת ביקעס (?) אבל גם שפת רוססי לא זרה להם), והנה נוכחנו לדעת כי אין סוכה לו לאכול שמה, אף אמר לנו כי בכל הנאוואל הגדול הזה לא ימצאו רק שלש סובות במספר ולא נפלאת היא בעיני כי גם בעיר מושבי פעטראווסק לא נעשו שמה רק שש סוכות, כאשר כן יספרו מאבותינו אשר אך מצאו כתוב לעשות סוכות, ולא עשו וכו׳. הפצרנו בה איש הזה כי יראה לנו המקום אשר סוכה תהיה לנו, ויעתר לבקשתנו, הביאנו אל סוכה אחת הבנויה על הגג, כי גגי ביתם אינם משופעים, ובלולים יעלו מן הבית אל הגג והסוכה, חמדתי את יפיה כי כלולה היא בהדרה, קירותיה סבוכים מענפי תפארה מעץ הדר, פרחי ענבים ונצני תפוחים פרשו דיוואן וישבנו הגישו לנו המאת בקר גם יין שתינו לרויה, כי כמים תזיל ארצם יין לרוב, ואחרי כי אכלנו לשובע הלכתי לראות את בית תפלתם, והנה הוא כלול בהדרו, על הרצפה פרושים דיוואנס יקרים, ארון הקודש נעים מראהו סביב לו מקלעות כרובים מצופים זהב מעשה ידי אמן נפלא. בן השוחט אשר שם, פתח לפני את אה״ק, ונפלאתי לראות כי בהפתחו יצאו שני נשרים מוזהבים לנגדי, ואחרי אשר שבעו עיני בחזיון הזה יצאתי מאת הבית הקדוש הזה, ושמתי את דרכי הלאה — עיפה נפשנו מאד בעלותנו על ראש הפסגה, נאלצנו לכרוע ברך וללכת על ארבע, ובאין אונים הגענו אל ההר ותפקחנה עינינו לראות את הארץ כגן עדן לפנינו עטופה בירקרק חרוץ ופירות שונים למיניהם אשר לא ידעתי אכנם, על כל מצעדי כף רגלינו התענגה בדשן נפשנו, אך בסבותי את עיני להביט בסביבותי, הרטט אהזני ונדמיתי כאלו על השמים עמדתי, ומעל הכוכבים שמתי רגלי, לרגלי ההר מזה חזית את ים הכספי יזיל את פלגיו וסאון סואן ברעש. מה גדל מעשיך ה׳ רחש לבי בקרבי, אך פה אחזה את מפלאות פעליך, ושמה רוחך מרחפת על פני המים האדירים, נחנו מעט וירדנו במורד לעבר השני אל נאוואל גאץ, אשר אליו פנינו מועדות ובנטות צללי ערב שבנו משם לדרכנו הגענו לחצי ההר, והנה עלטה כסתה פנינו, איש את אחיו לא ראה, כי ערפלי ההרים נקרו ויאתיו לרגלינו, עברנו בעב הענן והחושך, והנה השמש האירה פניה אלינו כבראשונה, ומרחוק ראינו, כי הענן יגשש את ההר וישים חושך סתרו, אז אמרתי הלא גם בן האדם ידרוך על במתי עבים, ועוד יתנשא עליהם כשתי וויערסט לערך, על ההר ראיתי פלגים יבלי מים, וכנחל שוטף ישלחו מימיהם. מה רבו פעליך ה׳ גם על ההרים יעמדו מים. לא ראיתי איש מהתושבים, גם מאנשי הביקעס היהודים, כי ילכו בלי חרב חגור על ירכם, ובצדק אמרתי עליהם כי על חרבם יחיו. היהודים הביקעס ישאו להם נשים רבות כחפצם, כי חרם מאור הגולה ר""ג לא הגיע עדיהם, אבל ענין רע ומר היא מדושתם ובת גרגם כל עבודתם בבית ובשדה רק עליה השלכו מבלי תת מנוח לנפשה, עליה לשאת משאות, לחטוב עצים ולשאוב מים, וכל עבודות פרך; בעיני ראיתי אשה אחת דבקה לעפר נפשה בשאתה נטיל משא לעיפה, ואישה בהולך בחליל ילך אחריה, ומלבד עברת זדונו אשר לא קם ולא זע לעזור לה. עוד ירעים עליה בקולו, ולפעמים גם יכה אותה, הה! אמרתי אדם ובהמה הושיעה ה׳ ואתה אדוני המו״ל אם תאבה ושמעת לתת מקום לדברי אלה בצפירת גליונך, עוד אבוא שנית אליך ותלמודי בידי לתאת גם לפני הקוראים את מצבם המוסרי, ארץ חדשה תתגלה לפני קוראיך, ולך תהיה צדקה זאב צוקערמאן, יליד עיר לעבעדאוו ברוססיא המתגורר כעת על אדמת קאווקאז. ירושלים. ביום ש״ק ד׳ כסליו העבר פתח ה׳ את ארובות השמים — אחרי אשר כבר התענו היחידים ג׳ תעניות על הגשמים — ויורד לנו את הגשם הראשון להרוות ארץ ומלואה. הגשם הזה היה די להרטיב את האדמה למען יוכלו האכרים להחל לפתח ולשדד את אדמתם אך את הבורות לא השקה מים, ורוב יושבי עירנו ישתו עוד מים במחיר בימים האחרונים שכבו מחלות רבות בתוככי עי״ק, מסבת החום הגדול אשר שלט בכל ימי הקיץ העבר, וביחוד עשתה שמות מחלת הקדחת כהטיפוס אחותה, וגם הרבה מילדי יושבי עיר קדשנו נפלו שדוד לרגלי הדיפטערי אשר פרצו בם פרץ. מעה״ק יפו מודיעים כי בשבוע זה באו שמה המהנדסים, והביאו עמם כלי מלאכה הרבה השלוחה מהחברה לבנין מסלת ברזל מארצנו הק׳. התחנה הראשונה תהיה בלוד, וכפי הנשמע כבר שכרו פלאחין לעבוד את עבודתם, בכ״ז אל ידמו אחינו יושבי חו״ל, כי הורם קרן המסחר וחרושת המעשה פה, וע״כ ימהרו לבא להאחז בארץ קדשנו, לא! המסחר עודנו על עמדו עומד, ואלה אשר יבאו פה באין מקור נאמן למחייתם ונהמו חלילה באחריתם, והשומע ישמע, והחדל יחדל, ואני את נפשי הצלתי אליהו בר׳ עקיבא ליפשיץ — מעיר סלוצק"
021-HZF-1878-12-24-001-50357_toc_7, ידיעות העולם והטבע,"  ידיעות העולם והטבע הבדל בין מים העליונים למים התחתונים דברים הרבה יש במראות וחזיונות הטבע, אשר מאז מעולם הורגלו בני האדם לראותם יום יום, ומשנות דור ודור כבר ידעו מקור סבתם ותולדותם, והיו מפורסמים ומקובלים בדעת האדם באין שואל ומשיב עליהם, ובדור אחרון, יקרה כי יעמוד איש חכם מבין אשר בחקרי תבונתו יפיץ אור חדש על פני הענינים ההם, ואז תפקחנה עיני הדור ההוא לראות כי שגו כל ההולכים לפניהם בדורות שעברו להאמין בסבות נמצאות בטבע אשר לא היו מעולם, — כדבר הזה קרה בימינו אלה בחזיון הטבעי אשר אנו רואים בענין מים העליונים הבאים מענני שחק ע""י גשם ומטר, ומים התחתונים הנמצאים על פני האדמה בנהרות ונחלים, אם יש הבדל בין מים העליונים למים התחתונים לא ידענו עד היום, מאז מעולם היתה השאלה בבני האדם „כל הנחלים הולכים אל הים, ומאין הם שבים ללכת? מקורות ומעיינות מים רבים נמצאים על הארץ אשר לא יכזבו מימיהם, ומאין ישאבו אותם?״ ועל השאלות האלה ידעו מאז תשובה אחת מספקת לאמר. כ כאשר ירד הגשם והשלג מן השמים על הארץ, יתקבצו המים ההם בעמקים ונחלים והיו למקורות מים ונהרות שוטפים האדים הרבים העולים מן הים המכסים את הארץ, בהגיעם אל חוג האויר העליון הקר, הם מתעבים לעבים ועננים, אשר ישאם הרוח למקומות היבשה, ושם יריקו את מימיהם על האדמה, והמים ההם ירדו ממקומות הגבוהים אל העמקים, והיו לנהרות ומקוי מים. כן האמינו וכן החליטו מאז כל בא עולם אשר היו מלפנינו, ועתה הנה קם בימינו חכם חוקר אחד „וואלגער"" שמו, איש נודע לשם בידיעת מחקרי ארץ (געאלאגיע), והרבה להוכיח בראיות נכוחות ובחינות ונסיונות רבים כי שוא האמינו עד כה אשר מי הגשמים הם המה המים אשר בנהרות ומקורות מים על הארץ, רק המים העליונים כאשר יבואו כן הם שבים ללכת, לא יוסיפו ולא יגרעו מאומה מן המים התחתונים, והמים התחתונים יש להם מקור אחר מן האדמה אשר תוליד אותם. את זה דרש החכם הנ״ל בראשונה באסיפת חכמים ביום 27 לחדש אגוסט עוד בשנה העברה, וכמקרה כל שטה חדשה בלמודי הטבע הסותרת יסודות קדומים ומקובלים מאז, יקומו עליה מעדערים להתנגד בראיות וטענות נגדה, כן קרה גם לחכם הזה, רבים טענו נגדו להוכיח בראיות מאומתות ולהכחיש את יסודי שטתו זאת, אבל אחרי חקירות, ודרישות שונות אשר נשאו ונתנו בזה, הוכרחו להודות כי החכם הנ״ל גלה לנו חדשות אשר באמת יסודתן, ועל ידו נתבארו לנו ענינים רבים בידיעת המעטעאראלאגיע אשר עד כה לא ידענו פתרונם, ואנחנו הנה מצאנו לנכון לבאר הענין הזה לפני הקוראים כפי אשר תשיג ידינו. כל בעלי השדות הגנות והפרדסים והעוסקים בעבודת האדמה בכלל, יודעים מאז ע״פ בחינה ונסיון היומי, כי בימי הקיץ כאשר יבוא מטר על הארץ להשקות את האדמה, אף אם יארכו ימי הגשם משך איזה ימים, בכל זאת לא יחדרו המים בעומק האדמה הרבה, ואם ננסה אז לחפור באדמה נמצא כי המים הרטיבו את העפר רק עד לערך חצי אמה. לא יותר!, והדבר הזה נוכל לנסות בבחינה יותר מוחשית באופ נקל מאד, כאשר נשפוך מים בתוך עציץ נקוב מלא עפר נעריך ערך כמות המים אשר שפכנו לתוכו, אל כמות המים היוצאים ממנו למטה, אז נראה כי חלק גדול מן המים נשארו תלוים ואחוזים עם חלקי העפר מבלי לצאת מתוכם, ואם נביא בחשבון ערך המים שנשארו בתוך העפר ביחוס גבהם זל״ז, אז נמצא כי אם המים הנשפכים לתוך העציץ יהיה גבהם ד״מ רום 15 אצבעות, והעפר אשר בעציץ גבהו 40 אצבעות, באופן כזה ישארו כל המים בתוך העציץ מבלי שיבצבצו לצאת למטה כלל! כזה אנו רואים ג״כ בתעלות וחפירות שונות אשר יעשו לפעמים במקומות ידועים בכדי להוליך את מי הנהרות בדרך ישרה בגבעות ועמקים, אשר אז יעשו על גדותם ערמות עפר לכל אורך הנהר מזה ומזה, לבל יצאו המים מדרכם, ותשתפכנה לתוך העמק. באיזה מקומות במדינת האללאנדיא הוליכו את הנהר ריין באופן אשר קרקעיתו הוא גבוה מעל שטח העמק אשר יעבור בו, עד כדי תשע רגל, ומימיו לא יפרוצו לתוך העמק ע״י ערמות העפר אשר צברו וגדרו על גדותיו, הספינות העוברות עליו נראות בעיני היושבים בעמק כמגדלים רמים משוטטים למעלה, ובכל זאת לא נראה מעולם כי יבצבצו מי הנהר דרך גדר האדמה אשר סללו על שפתו לארכו, והוא מטעם שאמרנו שאין בכח המים לבקוע הרבה בעובי האדמה; ויתבאר מזה כי גם מי הגשמים הבאים על הארץ, גם אם ירבו למאד א״א שירדו לעומק האדמה הרבה, ומאין אפוא נמצא בארות מים כאשר נחפור בעומק האדמה לפעמים עד 40 רגל? לפי מדידות בעלי המעטעאראלאגיע מצאו, כי שעור גובה המים המתקבצים מימי הגשמים בכל ימות השנה בארץ אשכנז הוא רק 23 אצבעות מעל שטח הארץ, (ר״ל אם לא היו נבלעים באדמה רק שמורים בכלים פתוחים), ולפי חשבון הנסיון שהראנו היה מתחייב שלא יגיעו לעומק האדמה רק כדי 55 אצבעות! ובכל זאת אנו רואים כי נמצא מים בבארות העמוקים עד 40 רגל ויותר ומאין יאספו את מימיהם בקרבם? ועוד שאלה אחרת גדולה ממנה כבר נתעוררה אצל בעלי המעטראלאגיע אשר לא ידעו פתרונה עד היום, והיא כי הנסיון והבחינה הראו לדעת אשר שעור המים העולים לאדים וקיטור מן הארץ ומתנודפים לאויר העולם. הם עודפים ברוב המקומות על כמות המים הבאים על הארץ ע״י גשם מטר בכל ימות השנה, בארץ אשכנז מצאו בבחינה מדוייקת במקומות הקרובים אל הים, כי כמות המים היורדים ע״י הגשמים במשך חמשה חדשי הקיץ אשר מן 1 יולי עד 1 נאוועמבער, עולה לגובה 7 אצבעות, ואולם כמות המים המתנדפים באויר מתוך הכלים בימי החדשים האלה, עולה לשעור גובה 18 אצבעות, וא״כ יעדיפו המים העולים בנדיפה לתוך האויר, על המים הבאים ע״י הגשמים, עד כדי 27 פעמים! ואם כן מצאו במקומות הקרובים אל הים, אשר שם האדים יותר מרובים והגשמים יותר מצויים, הלא נוכל לשפוט כי הרבה יותר מזה יקרה במקומות הרחוקים ביבשה, אשר הגשמים מועטים וזמן היובש בקיץ יארך יותר כל הבחינות והנסיונות האלה שבארנו יעידו לנו בעדות ברורה כי המים התחתונים יש להם איזה מקור אחר אשר ממנו ישאבו את מימיהם; והחוקר וואלגער מצא לו יסוד אחד בחקות הטבע, אשר על ידו יבאר לנו כל המראות ההם באופן נכון מתקבל אל הדעת ומתאמת גם עם הנראה בטבע על פני הארץ. לפי דעתו האדים הרבים העולים מן הים מכסה את הארץ עד כדי ג׳ רבעים מחלקי הכדור, בבואם למעלה באויר העליון הם מתעבים לעבים ועננים המריקים מים, אבל בלעדי האדים העליונים ההם, ישאר באויר התחתון גם אדים דקים בתמונה אוירית (גאזע פֿארמיג) אשר לא יעלו וכל אויר העולם הוא קלוט מן האויר המימי הזה לפי גודל ערך הרטיבות באויר הנשימה, ולאשר מטבע האויר ההוא להיות נבלע גם בעומק האדמה, אין מקום ריק ופנוי ממנו כנודע, ע״כ בבואו בין חלקי העפר, יתפרד אויר המימי מעל אויר הטבעי להתדבק עם חלקי העפר, ויתגשם לחלקי מים המרטיב את האדמה בפנימיותה, ואם כי מעט הוא למאד אבל הוא הולך וגדל יותר ויותר מצד הסגולה הנודעה בטבע האוירים להתערב תמיד על ערך שוה, הנקרא בשם (דיפוזיאן), ונבאר הנה מהות ענינו וסבתו סגולה כוללת היא לכל מיני אויריים המשונים בהרכבת יסודותיהם, שכאשר יתערבו זב״ז הם הולכים ומתפשטים בתערובתם על ערך שוה לעולם, ד״מ אם נקח מלח הנקרא ביקארבאנאט, המורכב משני חלקים אויר חמוץ הפחמי (קאהלען זייערע) עם נאטראן, ונשפוך עליו מי הגפרית (שוועפעל זייערע), הנה יצא אז אויר חמוץ הפחמי נפרד לבדו, וימלא את כל אויר הבית, בכל זאת נמצא כי אויר הבית לא נשתנה במהירות באויר הטבעי, והלך ועבר לחוץ דרך חורים וסדקים כותלי הבית בכדי להתערב באויר העולם על ערך שוה כזה יראה לנו גם הנסיון היומי בבתי הטרטיאות, כאשר יתאספו שמה אנשים לאלפים ונרות הרבה דולקים שם, הנה את אויר חמוץ הפחמי מקרבם, והיה מתחייב כי במשך איזה שעות יתמלא כל הבית באויר הנשחת ההוא המזיק מאד לנשימה, ובכל זאת נראה כי האויר ישאר כמעט על ערך שוה, מפאת התפשטות אויר חמוץ הפחמי לחוץ בכל אשר ומצא לו מקום לצאת בכדי להתערב עם אויר העולם בשוה; הסגולה הזאת היא כוללת ומתאמתת ע״פ בחינות רבות הנודעות לבעלי הטבע, כנודע. ומעתה אם נניח אפוא כי בזמן ידוע היה אויר המימי קלוט באויר הטבעי בערך ידוע, הנה בכניסתו אז בתוך האדמה יתפרד אויר המימי לבדו, ע״י טבע ההתדבקות לחלקי העפר יהאויר הטבעי ישאר שם לבדו, ובהכרח שירד אז אויר מימי חדש מן אויר העולם, בכדי למלאות חסרון התערובות ולהעמיד ערך שוה ביניהם, אבל בכניסתו לתוך העפר יתפרד גם הוא כראשון להתדבק עם חלקי העפר, ואז יצטרך לאויר מימי חדש וישוב הענין כמשפט הראשון, וכה יחזור חלילה בלי הפסק, עד שהאדמה תשאף את כל אויר המימי המעורב באויר הטבעי, ותהפוך אותם למים בקרבה בעומק ידוע, וזה הוא היסוד העקרי אשר עליו יסד החוקר וואלגער את שטתו החדשה, באופן שלפי דעתו תרוח הארץ בשאיפתה את אויר המימי הנהפך למים בקרבה, הרבה יותר מאשר יתנו לה מי המטר והגשם הבאים רק לפעמים רחוקים; הן אמנם בבוא הגשם על הארץ יתמלאו כל הנהרות והנהלים במים רבים. אבל כאשר גברו המים בהם, כן ירבה גם שטפת זרמתם ללכת אל הים, ואחרי זמן קצר ישובו ויחסרו המים כמו שהיו. לא כן הוא במים הנולדים באדמה ע""י שאיפת אויר המימי שבארנו. הוא הולך ומתחדש תמיד בלי הפסק ומרטיב את האדמה בכל עת וזמן, והמים האלה הם המכלכלים את הנהרות והנחלים אשר לא יכזבו את מימיהם תמיד, וכזה אנו רואים באמת במעינות רבים השוטפים מימיהם בעמקים, אשר אין שם דבר להקיר מים, רק האדמה מסביב הפולטת מקרבה לתוך העמק, וכמו שנבאר פה לבחינה איזה מהם על האי ציפערן אשר זה מקרוב ירשוהו האנגליים, ישתרעו הרים לאורכו הגבוהים עד 6,000 רגל מעל שטח הים, ונהרות ונחלים רבים שוטפים שמה את מימיהם, ראשי ההרים ערומים מכל שלג וקרה תמיד גם הגשם והמטר לא ירד שמה רק לפעמים רחוקים, ובכל זאת ימצאו הנהרות מים באין מקור אחר זולתי ע""י אויר המימי המתקרר בראשי ההרים. והנבלע בשפועם סביב, והם יורדים לתוך העמק מתחת האדמה. הנהרות הגדולים כמו מאזעל, מיין, נעקאר וכו׳ הם יקבלו את מימיהם מן נהרות קטנים המשתפכים בתוכם, והנהרות האלה עוברים בעמקים ובשפלות אשר בין גבעות ורכסים והמים הנולדים בהם סביב, יורדים לאט מן הגבוה אל הנמוך ומביאים מים אל הנחל. בשנת 1846 היה קיץ וחורב באין מטר וגשם משך ד׳ ירחים, ובכל זאת לא פסקו הנהרות ההם ללכת בדרכם, אף כי נמעטו מאד בגדלם. מן הנהרות אשר מקור מימיהם יוצא מראשי ההרים המכוסים בקרה ושלג כל השנה, כמו הריין, הנהר אינן, השופך מימיו לתוך הדאנוי וכו'. גם המה לא יקחו כל מימיהם מן הקרח והשלג אשר ימסו בראש ההרים, כי אם נביא בחשבון את כמות המים היורד מהם, מהראוי היה שימעט בערך זה גם מכסה הקרח והשלג מעל ראשיהם במשך ימות השנה, מה שבאמת אנו רואים אותם כמעט על מעמד אחד שוה בלי שנוי שנים רבות; אבל סבת הדבר הוא מה שאמרנו, כי האויר המעורב באויר המימי הוא מתקרר ומתעבה יותר על ראשי ההרים וממלאים תמיד את חסרון המים היורדים מהם ע""י הכפור והקרח החדש הנולד מהם בראשי ההרים, — במקומות רבים על הארץ אנו רואים כי רק המים התחתונים הם המספיקים מימיהם אל הנהרות, בעיר באנן עשו צינורות לכלכל במים יפים את תושבי העיר, הנמשכים מן באר אחד הרחוק מן הריין כמאה רגל. והמים ההם נכרים שאינם מן הריין, בהיותם מורכבים עם הסיד כמי בארות, גם הבאר הוא גבוה הרבה מעל שטח הריין, אשר זה יוכיח כי המים נמשכים תחת האדמה אל הריין ולא הריין אל הבאר; והדבר ידוע כי במקומות הקרובים לשפת הים מי הבארות שמה מתוקים בלתי מעורבים עם מי הים המלוחים המים התחתונים הנולדים באדמה היא טובה גדולה אשר השפיע הטבע לבני אדם על הארץ, כי בלעדם היו מקומות רבים שוממים בלתי נושבים מבני אדם כלל. במדינות הדרומיים אשר הגשם לא יבוא על הארץ כל ימי הקיץ משך כמה ירחים, ימצאו שמה מים בעומק האדמה וירוו צמאונם במי בארות, גם האילנות הגבוהים כהארז והתומר וכדומה, יחיו ויגדלו שמה ע""י שרשיהם הרבים והארוכים היורדים בעומק הארץ ויונקים שמה מים, וכן הגפנים אשר בשרשיהם הארוכים יעמיקו בתוך האדמה, יצלחו שמה בגדלם, ויעשו ענבים טובים מאד, ואך אלה אשר נטעו שרשיהם בשפוע ומורד ההרים לא ימצאו להם מים די צרכם, מפאת כי המים נמשכים מתחתם אל העמק, וכן רוב מיני הצמחים והעשב אשר יניקת שרשיהם לא יעמיקו בארץ ובאין מטר וגשם יבשו ויקמלו"
021-HZF-1878-12-24-001-50357_toc_8,צופה נסתרות," צופה נסתרות (סוף מגליון 10) מה חפצך בביתי? שאלהו הרעדאקטאר ברוגז קולו. — באתי הנה להודע אודות מאמרי שנתתי לדפוס. — מה שם מאמרך? שאל את פי הסעקרעטאר! — מאמרי יכלול בקרבו ענינים כאלה וזה תוכנס: — ובדברו כזאת שנן על פה בשקטת רוח את מאמרו מהחל ועד כלה. — „אלי! אלי! מה רב זכרונו ומה גדול כחו!"" קרא ברגש נפשו, האורח אשר השתומם על גודל זכרון העלם, שם האורח ההוא יאלטער מו""ל של מכה״ע „טימעס״. עוד יותר מזה התפלא ה׳ יאלטער בקחתו אתו דברים ויוכח כי יכלכל את שיחו וסיגו וכל הגיוניו בדעת וחשבון עד להפליא, כיד הנסיון הטובה על הבריטאנים הבין המו״ל המחוכם הזה את המטמון היקר הצפון בתוך העלם, ויקחהו אתו ללאנדא הבירה, שם שולח במלאכות ה׳ יאלטער אל בית המחוקקים בתור רעפארטער, להביא קיצור נמרץ מן המשא ומתן של הפארלאמענט אשר יוכל לבוא בדפוס טרם יבוא פרטי הדברים מועתקים על ידי סטענאגראפים, האפפערט מלא את מלאכותו זאת באופן נעלה, ויתרומם ממדרגה למדרגה, עדי חוקם על להיות אחד מן העוזרים הראשיים למכה״ע „טימעס"". כאשר נהיה לעוזר להטימעס, ויבז בעיניו להקרא בשמו ההמוני, יצא בעקבות הסופר הבאנאפארטיסטי הנודע גראגיע דע-קאסיניאק, בזרותו הלאה את שמו העברי מאיר ויתכנה בשמו, אפפערט מן בלאוויץ ואחרי כן גם דע-בלאוויץ, ולאחרונה הצמיד אל שם עיר מולדתו את שם הכבוד באראן, ויקראו לו באראן דע בלאוויץ!, שם אשר אמנם ינעם לשמע אוזן. אין אחד מכל עוזרי מכה״ע שבעולם אשר זכה לכבוד ככל הכבוד והגדולה אשר נחל לו ה׳ דע בלאוויץ. על המשתאות אשר יעשה דע בלאוויץ במשכן כבודו המפואר בפאריז, יופיעו כפעם בפעם שרים גדולים היושבים ראשונה במלכות, וכמו כן מן העומדים בראש הממשלה המדינית, סופרים, חרשים חושבי מחשבת ואמנים מופלאים (ארטיסטען) במלה אחת! כל מבחר מפלאות הדור הנוכחי וסגולת חמדתו הנמצא בעת ההיא בפאריז, ולעומת זה הנה גדול כבוד ה׳ דע בלאוויץ בעיני ממשלת צרפת להיות קרוא אל כל החגים אשר יחוגו נשיא הרעפובליק את המיניסטארים מטעם הממשלה, וכן על חגיהם אשר יחוגו בתור אנשים פרטים בביתם. אחד הוא דע בלאוויץ בעצמת כח זכרונו הנורא, ומעולם לא נסה את עטו לרשום עלי גליון את אשר הוא רואה בעיניו ואת אשר תקשבנה אזניו. גם שיחו והגיונו עם שרי המדינה וצירי ממלכות הארץ, גם שמועות שונות או חדשות המתהלכות בעיר, גם מחזות בתי-משחק החדשים העולים על גי החזיון, כולם יחד שמורים ואצורים בכח זכרונו הענקי. אשר יכילם בקרבו גנוזים וחנוטים מבלי אשר יגרע מהם מלה או תנועה קטנה, עד אשר יעוררם ה׳ דע-בלאוויץ לתחיד לעת הערב, לקחת מהם חומר ולבנים לבנין הודעותיו המחוכמות כי אז יפרידם ויבדילם למחלקותיהם, יחברם אחד אל אחד ויאגדם לאגודות מין במינו, ויריצם ע״י קוי הטלעגראף ללאנדאן הזיון מופלא ומיוחד במינו הוא ה׳ דע בלאוויץ, אשר בצדק יכונה מלך על כל הקארעספאנדענטים. הוא יתראה כסמל דמות העבודה והחריצות, ובכל טרדותיו הרבות והעצומות הנהו מלא כל עיר פאריז ובכל מקומותיה ההומים מאדם נראהו תמיד, בבתי התיטריאות ובבתי האסיפות (קלובען), ביער בולון ועל שדה עליסיי, על מסלת המרוץ ומקהלות הבוחרים; וחזות הענינים הרבים האלה המחדשים את תמונתם חליפות בכל רגע ישארו חתומים ומרושמים בקוים בהירים ברעיון האיש הדגול מרבבה הזה, עד בוא צבאם לרוץ ארח דרך הטלעגראף מעבר לים לעיר לאנדאן. ה׳ דעבלאוויץ ימלא את תפקידו בתור מודיע חדשות למכה״ע טימעס, בעשותו נפלאות אשר יתמהו עליהן גם אלה אשר באו בסוד המלאכה הזאת, כפי שהיא נהוגה בעת הזאת. על כל מחזה חדש העולה על במת משחק היום בפאריז, תודפס על מכה״ע טימעס כיום מחר בקורת פרטית בתמונת תלגראמה ארוכה בעלת שנים או שלשה עמודים, הגליון הזה יגיע לפאריז באותו יום 2 שעות אחרי חצות היום, ויושבי פאריז יתענגו על קריאת בקורת פרטית על המחזה החדש שהופיע אתמול על גי החזיון דבר אשר אזלת ידי מו״ל מכה״ע בפאריז למלאותו רק עד יום מחר, אומץ גוו החזק כברזל, וחריצתו וכשרונו לעמול ולהוגיע נפשו מבלי מחשך, המה שני האופנים הראשיים הפועלים בתוך המוכנה הנפלאה הערוכה בתוך ה׳ דע בלאוויץ לגלות עמוקות מני חושך, אם נוסיף אל כל האמור פה את ההון העתק הנתונים בידו להשתמש בה כחפצו, האמונה בעצמו ויכלתו. תוצאות הצלחתו התמידית לבצע את חפצו היוצאת מגדר הרגילות; אומץ לבו להוציא את רוחו בגאון וגאוה לבלי הדמות אליו. כל אלה יתנו לנו מושג נאמן מכבירות כחו וגבורתו של האיש הזה בעולם הפא- לאטיק והדפוס. הן דע בלאוויץ הוא הממציא הראשון ללימוד החדש „השקפות כלליות״, אשר תכליתן להשקיף על כללות מעללי האנשים המצוינים מדור החי איך הם משולבים ונאחזים בקשר שיטה אחת. הוא הדפיס את השקפותיו המחוכמות על אנשים רבים מצוינים מבני דורו לאיש איש במועדו, כמו ה׳ גאריבאלדי וה׳ קאסוט, משנה הסולטאן במצרים והסולטאן מזאנזיבאר חברי הקאמוניע הפאריזית וצירי ממשלת סיאם, הבאראן ראטשילד והמשוררת אדעלינא פאטטי וכמוהם רבים; הוא ישא את מדברותיו על כל ענין וכל חפץ אשר יקרה בין בני האדם, על מצב הפאליטיק ועל דברת המשתאות אשר ימצאו מקום זכרון חדש, אודות המוזיקא ע״י כלי שיר ורגנות שפתי מזמרי משכיל. אודות שפת סאנסקריט ומכתב ההיעראגליפים שעל „מחט קלעאפאטרא״... בתור קארעספאנדענט למכה״ע „טימעס התודע עם המלכה גאוואי עמא ויקח דברים עם הסולטא עבדול מעדזיר, עם הגביר לעאגאר ועם המרקד על פי חבל הנודע בלאנדאן — סוף דבר! אפפערט דע-בלאוויץ הוא נצר סגולת הספרות הזורנאליסטית ואביר נושאי דגלה. הוא חותם תכנית הגבורה והנצחון של הממלכה האדירה החדשה - הנודעת בשם ממלכת הדפוס, ואם על פי מפעלותיו הרמים נשפוט על תכונתו ומהותו, יתראה לנו כעצם רוחני המשוטט בעולם הפאליטיק לגלות עמוקות מני חושך, אשר עיניו בכל תצפינה, וחושים בלתי מושגים לנו נתונים לעזרתו רבות פעל ה׳ דע בלאוויץ להחזיק את עמודי השלום לבל יתרופפו בקיץ העבר. בעת נקהלו באי כח ממלכות איי- ראפא אל הקאנגרעסס הברליני, וכפשע היה בין הקאנגרעסס ובין מלחמה כוללת אשר היתה קרובה להתפרץ בשערי אייראפא, אז התעודד ה׳ דע בלאוויץ ויעזור גם הוא להגות את המעקשים והמעצורים המונחים על דרך השלום, בהודעותיו האמתות אשר פרסם במכה״ע „טימעס״, וביחוד בבוא התור אל שאלת באטום, ודבריו עשו רושם גדול עד כי התעוררה דעת הקהל בלאנדאן, ותאכוף על ה׳ ביקאנספיעלד לותר מתביעותיו מעט לטובת השלום אשר מפריה נשבע גם כהיום; ועד נאמן על אלה הוא אות הכבוד אשר השיג מאת קיסר אשכנז בעד פעולתו הרצויה הזאת, בשוב ה׳ דע בלאוויץ לפאריז אחרי הקאנגרעסס, הוביל תשורה לרעיתו מנשב (פֿעבער) אשר על חוליותיו כתבו חברי הקאנגרעסס איש איש את שמו לזכרון. עוד ענין אחד גלה ה׳ דע בלאוויץ אשר עשה רושם גדול בעולם המדיני וירתיח את דעת הקהל כמרקחה. — ידוע הוא כי גדולת גאון פרוססיא אשר התרוממה בעשרת השנים האחרונות מגוי צעיר לממלכה אדירה, אך בשל רוססיא היתה לה זאת, אשר תמכתה בזרועותיה במלחמותיה עם עסטרייך וצרפת. לכן קוו למו כל חוזי' העתים כי באה העת גם לרוססיא לבוא על שכרה, וכי יד אשכנז תכון עמה במושב הקאנגרעסס נגד כל המתחרים עמה, ומה תמהו כל מביני דבר על תוצאות הקאנ- גרעסס, אשר הצעיר את פרי נצחונות רוססיא אשר קנתה לה בנחלי דמי רבבת בניה, ואשכנז מחרשת, ויהי בבוא ה׳ אפפערט דע בלאויץ לשחר את ה׳ ביסמארק וישוחחו יחדיו על דברת תוצאות הקאנגרעסס נמלטו מפי ה׳ ביסמארק דברים אשר בהם גלה דעתו, כי גם ידו היתה במעל הקאנגרעסס לעות משפט רוססיא בריבה, לנקום את נקמת כבודו המדומה מאת ה׳ גארצאקאוו על אשר התערב לתוך את הסכסוכים אשר התפרצו בין אשכנז וצרפת בשנת 1875 עד כי היתה סכנת מלחמה איומה מרחפת על שמי אייראפא, בסיבת ה׳ ביסמארק השואף קרבות אשר התמרמר על צרפת להכחידה, ורק ה׳ גארצאקאוו מגע אותו מבוא בדמים, ומעת ההיא עוין היה הנסיך ביסמארק את ה׳ גארצאקאוו בלבו, ובבואו לכסא הקאנגרעסס חתר תחת הבנין הגדול אשר עמל הנסיך גארצאקאוו בבנינו— להרוס את אשיותיו. אבל גם חכם לב כביסמארק הנה בהתלקחו באש נקמתו שכח כי קנאת איש מרעהו כביסמארק וגארצאקאוו תוכל להפריר בין שני לאומים עצומים, בין עמי רוססיא ואשכנז, ולקרר את רגשי ידידותם, — כנים המה דברי ה׳ דע בלאוויץ, אשר אחרי תתו תמונה נאמנה מחיי ה׳ ביסמארק בביתו אהבתו את הכבוד והשלטון והנהגתו את בניו ע״פ יסודות קדומים אודות משפט האב בביתו, יאמר „אכן גדולות הנה מעלות האיש הזה, אולם גדולות הנה גם מגרעותיו״. יעקב פרענקעל ."
021-HZF-1878-12-24-001-50357_toc_9, חדשות שונות,"  חדשות שונות אחד מבעלי הספינות אשר בנה לו זה מקרוב אניה חדשה בעיר באסטאן באמעריקא, שלח מכתבו להשר משה מונטיפיורו לבקש מלפניו כי יתן לו רשיום לקרוא שם לאניתו החדשה בשם „מונטיפיורו״ כדור הבאללאן הגדול „קאפטיף"" אשר הנוסע גיפפארד עלה בו באויר השמים, משך כל ימי המצבה לכלי חמדה אשר היה בפאריז בקיץ העבר, נמכר עתה למדינת אנגליא הבאללאן הזה הוא הענק היותר גדול מכל אשר היו לפניו עד היום, כי בגדלו הוא מחזיק בקרבו עד רכ״ה אלפים רגל מעוקבות גאזע, ומשקלו עם החבלים מעשה רשת המכסים אותו סביב ועם הספינה התלויה בו לקבל בתוכה משא, עולה כ״ח אלפים לטרות, ויוכל לקבל בספינתו מספר 50 אנשים לבד ממשרתיו ומשא הכלים הנחוצים לו, אויר המימי (וואסער שטאף) אשר ינפחו בו את הבאללאן, כפי הנודע יוציאוהו ע״י טפיכת מי הגפרית על פתיתי ברזל דקים, ובכדי למלאות את הבאללאן הגדול הזה באויר המימי, הצטרכו אל מאה וששים אלפים ליטרות כתיתי ברזל ואל 380 אלפים לטרות מי הגפרית, בהיותו בשער המצבה שכר לו הנוסע גיפפֿארד מקום מיוחד עבור הבאללאן עם כל הכלים הנחוצים, מכונות הקיטור מכונות הגלגלים המחזיקים את הבאללאן ע״י חבלים בעת עליתו, ומורידים אותו שוב למטה, ושלם שכר בעד המקום ההוא למשך ימי המצבה, סך מאה אלפים פראנק במשך הימים האלה עלה עם הבאללאן עד 1033 פעמים ומספר כל האנשים אשר עלו עמו בגובה האויר להתענג במחזה געים על פני הארץ, היו 35,000 במספר ושכר הכסף אשר לקח מהם בעד עליתם עלה לסך 840,000 פראנק. שר הפאליציי אשר בעיר: לאנדאן הוציא זה מקרוב חשבון שנתי מן העגלות והמרכבות הסובבים בעיר ומוליכים את כל נוסע עליהם בעד שכר קצוב, בשנה העברה הי 13,900 מרכבות העומדות לשכר, בין העגלונים בעלי המרכבות ההן יש אשר היו מלפנים רופאים, דאקטארען, אדוואקאטען, אפאטהעקער מגידים (פרעדיגער) וכו׳ ואחד מהם יש לו גם זכות האצילות להקרא בשם הנכבד לארד, וכולם עזבו את מלאכתם הבלתי מספקת לפרנסתם ונעשו עגלונים, פעמים רבות יקרה אשר הנוסע על המרכבה ברדתו ממנה ישכח בתוכה איזה חפץ, והעגלון מחויב למסור את החפץ ההוא לבית הפאליציע אשר יכריזו במכ״ע להשיב את האבידה, ובשנה העברה עלה מחיר החפצים האלה שהשיבו העגלונים, לסך שמונה עשר אלף ליטרא שטערלינג שכר הנסיעות אשר לקחו העגלונים כלם מידי הנוסעים עמהם, עלה בשנה ההיא אל 4 מיליאן ליטרא שטערלינג"
021-HZF-1878-12-24-001-50357_toc_10,," הודעות „בית יהודא"", לעווינזאהן (הוצאת בערגארד) מכורך 90 קאפ׳ „הזכרונות"" מכורך 80 קאפ׳, „אפס דמים"" מכורך 65 קאפ׳ יקר המציאות, אללענדארף מכורך דייטש רוסיש רוסיש-דייטש 2.25, תולדות הטבע ב׳ חלקים הראשונים בלתי הציורים 2.25, „הבוק אור"" קאַמפלעט שלם מאז צאתו עד עתה מכורך 5 רו״כ, דברי ימי רוססיא מאנדעלקערין מכורך 1.50 עולם כמנהגו מכורך ב׳ חלקים 65 קאפ׳. האבות והבנים מכורך 60 הצופה לבית ישראל ערטער מכורך 75 המוריה 25, בבטן אדמה מכורך 40 במצולת ים 50, נדחי ישראל 40, קבורת חמור 75, שמחת חנף 75, הגמול 15 הנלכד 15 קונקורדאנציע הקטון 1 רו״כ, מערכת ספרי מסחר מכורך 90 קאפ׳. המגיד 73 ואהר חסר שלשה נומערין 1 רו״כ, מאמר תורה מן השמים 30 קאפ׳. מצוקי ארץ 35 ספר המדות ווייזיל 40 קאפ׳. חיבת ירושלים 30 ק׳, שפתי רגנות 30, חבצלת השרון שולמאן מכורך 25, תולדות יוסף הנ״ל 25, שפה ברורה הנ״ל 25, עלילת שוא 15, בוסתנאי 15, חזיון בנימין 1 רו״כ, עושה מזימות 75 ק׳ מכורך, ספורי ישורון 75 דברי הימים לב״י פין מכורך 1.80, כל המקחים הנ״ל הנמו לבד פארטא, כן אקבל בעשטעלונג על כל מ״ע העברים גם על שנת 79 הבע״ל. אדרעססע אלי Алтеръ Катцъ Лошка כל החפץ בעלים בודדים הצפירה 77 78 יפנה אלי ואמלא מבוקשו במחיר 8 קאפ׳ כל עקו׳ הנ״ל"
021-HZF-1878-12-24-001-50357_toc_11,," אודיע הפעם לכל אלה אשר לא ידעו אותי, כי הנני ב״ה סוכן לכל מכה״ע הצפירה המגיד ומגיד משנה העברי המליץ הלבנון (הישראלי קול לעם זשארגאן) הן לחלקם בווארשא הן להפיצם ביתר הערים והכל במחירם הקצוב הידוע לקוראי מכה״ע. כן הנני מוכר כל מיני ספרים בווארשא ולשלוח גם למרחקים ספרי מליצה ושיר וחכמה חדשים וישנים וא״א לפורטם כי רבים הם, וכל איש אשר יפנה אלי יגיע מהרה אל מטרתו מגמתו בלי איחור ובלי ערמה ומרמה ח״ו כי רק לסחור באמונה נפשי אשא כאשר יעידון עלי כל יודעי שמי, יהללך זר וגו׳ ואלה מרחוק המאספים על ידי את הצפירה, אנא להודיעני חפצם בהצפירה לשנת 1879 למען אכלכל דברי במשפט ולא אהיה כמתעתע בדרך פרנסתי אשר הוכיח ה׳ לי זה כמה שנים. אלה דברי, לכל חובבי ספרתנו אשר בכבודה ובכבודם אתימר כל הימים, N. 3 נחמיה צבי טשארנאוויץ מוכר ספרים ברחוב דזיקע בחצר ר׳ מאיר זילבער Паршовичъ. Варшава ул. Лзикая № 2323 )3 האדרעססע"
021-HZF-1878-12-24-001-50357_toc_12,," נמצא ברעדאקציע הצפירה משנת 75—74, שנה ומחצה, כל החפץ בה ישיגה אצלנו במחיר 2.50 רו״כ"
021-HZF-1878-12-24-001-50357_toc_13,," זה שנה תמימה מעת אשר באתי במסחר ובמו״מ עם הפאבריק של שעות N. 24 נעלים (שוהוואכס) אשר לה׳ לעבענדיגער ושותפו בווארשא ברחוב ברייטע מילע ותודות לאל מצאתי שכר טוב בעמלי זה, ולכן מצאתי את עצמי מחויב לפרסם ברבים את מעלת הפאבריק ההיא, את טיב הסחורה המתעבדת בה ואת ישרת אדוניה. הפאבריק ההיא אם אמנם נתיסדה זה לא כביר, בכל זאת כבר צלחה לה לנחול את משפט הבכורה על כל הפאבריקען כאלה הנמצאים בארצות רוססיא ופולין, כן מצד כמות הסחורה אשר תעובד בה, וכן מצד איכותה; לערך שמנים נערים ונערות מבני שמנה עד חמשה עשר שנים ימצאו בה מלאכה ומחית פרנסתם, מלבד האומנים המבינים היטב את המלאכה הזאת, ובכל יום ויום יגמרו בה שני אלפים רוצענד תיבות שעוה, וכל הסחורה האלה עוד מעטה בערך הדורשים אותה מכל קצוי רוססיא ופולין, סבת הצלחת הפאבריק הזאת היא, יען כי היא הראשונה והיחידה במדינתנו אשר תעבד שעות נעלים אשר לא נופלת בטיבה, יפיה וטהרתה משעות הנעלים אשר תתעבד בפאריז, על פי ההמצאה החדשה אשר הוצנה על שער האספה באשר היא נקיה משמן שריפה (וויטריאל) ומלח החמוצי (זאלץ זיירע) אשר יפסידו את הנעלים ויזיקו גם את רגלי נושאם ויתנו ריח רע באף האיש המשתמש בהשעוה ההיא. כל הצלחת הפאבריק ההיא באה לה בעזר מיסדה ה׳ מ׳ איילשטיי אשר התמהמה ימים רבים בפאריז ללמוד שם את המלאכה הזאת עד תומה, והמפקח עוד היום על עושי המלאכה, ואשר על פיו יצאו ויבאו כל עניני הפאבריק וכל עניני המסחר, כפי אשר שמעתי ממנו נכון הוא כעת ליסד עוד בנין פאבריק ממנורי נאפט (לאמפען) אשר גם בה ימצאו נערים ונערים רבות מלאכה ומחית יד. על ישרת אדוני הפאבריק ההיא אחשוב למותר לדבר דבר מה. באשר כל הקונים הבאים עמהם במו״מ יעידון פה אחד כי ינהלו את עסקם בצדק ובאמונה, ועל זה הנני נותן להם פה את תודתי מקרב ולב עמוק כנפש הדו״ש עקיבא באראנאוו ממאסקווא Релакторъ-Издатель З. Сошинскв."
021-HZF-1878-12-24-001-50357_toc_14,," למען דעת אשר לפי החוזה שעשיתי עם הרב היו״ג נ״י בדבר הלוחות שלו לשנת תרל״ט (הנודעים ע""י המכה״ע) הנני נכון לתת מעתה לשלוח לכל החותם אצלי על רבע שנה על המכ״ע „המליץ או „הצפירה"" לוח אחד במתנה חפשי מפארטא ואת המ״ע יקבל דירעקט מהרעדאק- ציע לא יגרע. לכן כל החפץ בפרעמיע הזאת יפנה אלי ע״פ האדרעססע הזאת: רפאל משה סמילייאנסקי סוכן מכל המכה״ע בטשערקאססי מחוז קיעוו М. А. Слискону, еркaccвi, Kiев. губ."
021-HZF-1878-12-24-001-50357_toc_15,," אתכבדה נא להודיע כי נכון אני עתה לפני צאת השנה לקבל חותמים בבית עקד ספרים שלי לשנת 1879 על מכה״ע בשפת עברית: הצפירה המליץ, המגיד, מגיד משנה הקול והשחר, כן על מכה״ע יומי וזארנאלען שבועים וחדשי בשפת רוססית, כפי מחיר הרעדאקציאנען, גם נמצא אתי Kparkiя Карман- לוח חדש לשנה הבאה ви Календаръ. מקחו עם פארטא 10 קאפ׳ אדרעסע שלי Книшкный Мигазицъ Л. В. Варгаттига Вресть-лит"
021-HZF-1878-12-24-001-50357_toc_16,," על אודות עניני משפחת רעיתי, פא- מיליענאנגעלעגענהייטען, הוכרחתי להעתיק מקום מושבי מוויען הנה לעיר באברויסק על משך ימות החורף, ואתעכב פה עד אחר הפסח, ודורשי עצתי בעניני מחלות אשר מוצאן מימי הילדות כמו חסרון כח המוליד חלישת העצבים, ומחלות נשים אימפאטענץ אונד גערווענשוועכע, יכולים לפנות אלי ע״פ האדרעסע שלמטה, וימצאו מזור ותרופה על מכתבים אענה לאיש איש ככתבו ולשונו, עברית, אשכנזית או צרפת. אדרעססע Доктору И. Волнеру въ г. Вобруйскъ Мниск. губ."
021-HZF-1878-12-24-001-50357_toc_17,," שאלות ותשובות להחותמים על הצפירה בחו״ל, את המחיר נקבל בכל פעם כפי הקודם, היום נחשב מארק — 51 קאפ׳. והפלארין 89 ק'. לה׳ אברהם וועקסלמאן קבלנו ושלחנו לשם לה׳ יע׳ ליפשיץ קבלנו כפי האדרעססע, להרב נת׳ בקארעץ אל ש׳ אבראמאוויץ בזיטאמיר. לה׳ יוסף סטערלינג אנחנו שולחים כסדר ועכ״פ שלחנו שנית. מתחלת השנה הבאה נעשה תקנה בהפאסט והצפירה תקדים לבוא."
021-HZF-1878-12-24-001-50357_toc_18,, הרוצה לכתוב אלי יכתוב ע״פ אדרעססע S. Slonimski in Warschau Muranowska )Breite Mila( No 24. Сошшискiй г. Варшава .3 או Мурановская № 24.
