article_id,headline,text
021-HZF-1882-02-28-001-09057_toc_1,," א ברוסיא ופולין. ל השולח במוקדם לשנה 5 רו""כ. ל לחצי שנה, 2.75 רו״כ.  ת לרבע שנה 1.50 רו""כ.  - ביתר הארצות 20 פראנק. באמעריקא 5 דאללאר. A"
021-HZF-1882-02-28-001-09057_toc_2,, Kצ מחירו באשכנז: 14 רייכם מארק לשנה. בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳ CK
021-HZF-1882-02-28-001-09057_toc_3,מכתב עתי משמיע חדשות ברךב עם ישרון ' מכל...," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1882-02-28-001-09057_toc_4,תוכן הענינים," תוכן הענינים דברי הימים, אדסססא הצופה לבית ישראל. מאת ג׳ סאקאלאוו. שצוצין חדשות שונות הודעות. שאלות ותשובות."
021-HZF-1882-02-28-001-09057_toc_5,דברי הימים," דברי הימים כרעם בגלגל הלמו ומחצו את לבות כל אוהבי השלום, דברי אביר שרי צבאות רוססיא אל צעירי הסלאווים בפאריז. המחזה אשר נראה לראשונה באייראפא לפני שש שנים, נראה שנית לנגד כל עמי הארצות, ואותות סער מתחולל, אותות התרגשות גויי הסלאווים למשפחותיהם, הולכים ורבים וקול המון תרועת מלחמה וצלצול חרבות, כאז כן היום נשמע ממערכות המרידה, מירכתי ארצות הסלאווים מקרן דרומית מזרחית אוסטריא, ומפיות שרי צבאות רוסיא ואוהבי הסלאווים המתנשאים להיות אדוני אייראפא, ולבצור רוח האשכנזים בני עם עברתם דברי הגענעראל סקאבאלעוו אל בני הנעורים ילידי סערבייא בפאריז שהעתקנו בגליון העבר, הביאו רעש גדול אדיר וחזק בכל שערי אייראפא, השלוה והבטחון בהשלום הכללי כלו כעשן, וסערת הרוחות ופחד מלחמה קרובה לקחו מקומם, ובמש עשרה ימים האחרונים עלו עננים מארבע רוחות השמים לכסות את עין הארץ, ולהאיר שנית את פני המזרח במדורת אש מלחמה נוראה אשר כמוה לא היתה באייראפא מימי נאפאלעאן הראשון. ממאמרנו בשבוע העבר כבר ראו קוראינו את תוכן הדברים אשר יצאו מפורשים מפי אביר שרי צבאות רוססיא, אשר החרידו את כל ארצות אייראפא מקצה. בעצם היום הזה נראה מאמר מכה״ע הדובר בשם גאמבעטטא .Rep. Tran אשר רוח קרב ומלחמה שפוכה על פני כולו, והקול נשמע, כי שרי הממשלה בצרפת התאספו להמתיק סוד עם נשיא הרעפובליק ע״ד ההכנות למלחמה, וביום שלמחרתו נראתה פקודת הממשלה, ע״ד התמנות שרי החילים לכל מחנות הצבא, אשר תקעו אחליהם על גבולות המזרח בקרבת אשכנז, ואז נודע גם הדבר, כי הגענ׳ סקאבאלעוו לפני דברו את דבריו אלה. התראה פנים עם גאמבעטטא בהעיר ניצא, ושני ימים רצופים התיעצו על צפונותיהם, בו ביום באה הידיעה מכל ערי המלוכה באייראפא, מהרושם האדיר והחזק אשר עשו הדברים האלה בכל פנות העם והממשלה בלאנדאן התאספו שרי הממשלה לאספה רבה שתי פעמים ביום אחד, ומכה״ע הבריטאני הדובר בשם שר המלחמה הודיע, כי הגענ׳ סקאבאלעוו נכון לבוא ללאנדאן, לרכוש לו אהבת אחדים מגדולי הממלכה, ולבקש כי תשמור בריטאניא את מצב הבינים , ותעמוד מנגד אם ברגע אחד יתגרו מלחמה באויסטריא מעבר מזה ובתוגרמא מעבר מזה באזיא הקטנה; וחרדת חפצי המנוחה ואוהבי השלום עוד גדלה ביותר, כאשר נודע הדבר כי הגענ׳ גמר אומר לבוא אל עיר בירת מאנטענעגרא „צעטינא״, להתיצ בראש גדודי הסלאווים המתקוממים ונלחמים היום נגד אוסטריא בהערצעגאווינא ודאלמאציא, וכי כמעט נודע הדבר ליושבי עיר הבירה, והנה הראו אותותם אותות השמחה אשר ישמחו לקראת בוא שר הצבא הרוססי הקרוב להם מגואליהם, והנודע להם עוד  מימי מלחמת ארץ הקדם האחרונה: אך השמועה הזאת לא נתאמתה, ובעוד היום הזה באה הידיעה מפ״ב, כי יצאה הפקודה אל הגענעראל לשוב ארצה רוססיא. להיות כבראשונה המצביא להמחנה הרביעית החונה בעיר הפלך מינסק, ועד היום לא נודע נאמנה האם היה הגענ׳ בלאנדאן אם לא לעומת זה באה הידיעה מס״ט פ״ב, כי נכון הדבר מהממשלה לחדש את סדרי הצב ות וגדודי החיל, והיא ממהרת לעשותו, וכי רבה העבודה ואין   לתכונה בבתי המלאכה לבלי נשק וכלי מפץ ותותח ויתר צר מלחמה. הנה כה רבו אותות הסער ההולך וקרב, ומכל עבר ופנה נשמע קול המון ריב עמים רבים ומלחמת לאומים בלב אייראפא, עד אשר יבוא דברי הדיפלאמאטים וגלוי דעת מצוו ארץ אשר גורל, עמים רבים מסור בידם, ועל פיהם יקום דבר המלחמה והשלום באייראפא, דעת לנבון נקל כי יתר רב מבכל ערי אייראפא, החרידו השמועות האלה את פנות העם והממשלה בברלין ובוויען. מברלין נשמע לאמר, כי שלחה הממשל ספר אל ממשלת רוסיא בדבר סקאבאלעוו והתנועה הסלאווית אשר תגבר מיום אל יום, וכי יצא דברה לשום עין על המבצרים שעל גבולות הארץ קדמה וימה, לבצרם ולהכין בם די נשק וצרכי מלחמה מזון ומחיה לרוב, אך מה״ע כלי מבטאו של הנסיך ביסמארק התאמץ לראשונה להראות דעת, כי אין מקום לפחד מלחמה מדברי אחד שרי הצבא הדובר ע״פ דעתו הפרטית ואם גם נכון הדבר, כי אות ומופת הוא על רוח היום המתהלך עתה במחנה אוהבי הסלאווים, אשר דבריהם נשמעים היום במקום גדולים ברוססיא, אך בכ״ז אין להוציא מזה לאמת משפט עד אשר יודע בקהל חוות דעת הממשלה על דברי הגענ׳ סקא- באלעוו. ביום 219 פעברואר באה הודעת ממשלתנו וגלוי דעתה בהפראוויטעלסט׳ וויעסטניק לאמר: „הדברים שדבר הגענעראל סקאבאלעוו בפאריז נתנו ענין אל שמועות מחרידות ומרגיזות באין כל סבה נכונה. הדברים היוצאים מפי האיש שאין לו הכח והרשיון לדבר בשם הממשלה, לא יעשו כל רושם על הליכות הפאליטיק ושטת המדינה בענינים שבינינו ובין הממלכות האדירות שכנותינו, השטה הזאת נשענת על שלשה עמודים: על ברית האהבה הכרותה בין שלשת מושלי הארצות, על החפץ שלא לעשות דבר הנוגע לרעה אל מצב העמים בעתים הללו עתותי המחסור והמצוק, והזהירות למלאות אחרי כל דברי הברית ותנאי החוזה אשר עשו הממלכות אשה את רעותה״ ביום שלמחרתו באו דברי מ״ע „ושורנאל דע ספ״ב המדבר בשם שר החיצון, כדברים האלה לאמר: „הדברים אשר נמלטו מפי הגענ׳ סקאבאלעוו עלו על שפת לשון אוהבי ואויבי רוססיא ויתנו יד לפירושים וביאורים שונים בכל מה״ע בחו״ל, השוכחים עתה את הדברים שיצאו מפורש מאת כבוד הוד הקיסר ביום עלותו לשבת על כסא מלכותו, כי ממלכתו תכון על מוסדות האמונה ומסורת אבות של העם הרוססי משנות דור ודור, על תעודת העם הזה בתולדות אדם והשתלשלות דברי הימים, ועל שטת המדינה אשר תחזיק במעוז השלום, לשובב נתיבות עושר ואושר המדינה והחברה, הדברים האלה הנאמרים מאת הוד מלכותו ברגע הראשון לשבתו על כסא מלוכה נכונים להוציא כל ספק מלבות אוהבי השלום ולהניח דעתם״. בדברים האלה עוד לא נתקררה דעת הקהל באייראפא ורבים דמו, כי כל עוד אשר הגענעראל נשאר על משמרתו והממשלה לא כהתה בו על דבריו ומעשהו, לא תוכל אייראפא לשוב למנוחתה, הדברים האלה באו מפורשים במכה״ע להממשלה בוויען וברלין. המכה״ע לא פראנס, אשר הביא דברי סקאבאלעוו לראשונה, חזר והביא תוכן מדברו של סופר מה״ע „וואלטער"" עם הגענ׳, לאמר: אחרי הדברים שדברתי במסבת מרעים בפ״ב ג״כ דמו רבים כי הסיר אדוני הוד הקיסר את חסדו ואמתו ממני, והנה לפני ימים אחדים באתני הבשורה כי אחת מאניות המלחמה על ים הכספי נקראה על שמי „סקאבאלעוו"", אות ומופת כי הוד מלכי חפץ ביקרי, איך שיהיה אנכי לא אזוז מדעתי, כי הצלת הסלאווים תלויה היום בברית רוסיא עם צרפת, ואז יש תקוה כי מאחור מקדם נעוף בכתף יחדו על האשכנזים המתנשאים לכל לראש המשימים עול ברזל על גוים וארצות לא להם. ומכה״ע הבריטני הודיע, כי הקיסר הישיש ווילהעלם התעצב אל לבו. בשמעו את דברי סקאבאלעוו, ויביע מגנת לבו ותוגתו בדברים האלה: „הנני אוהב שלום ורודפהו, ואבקש מנוחה בימי מספר אשר עוד אחיה עלי אדמות. השנוי הזה בהליכות המדינה בא אלי בהיסח הדעת, מבלי אשר דמיתי ולא עלתה על לבי, כי בערב ימי ובטפחות שנותי, אראה עוד הפעם אותות ריב ומלחמה נוראה, מלחמת העמים איש באחיו בלב אייראפא״ הקיסר הוסיף להביע רגשותיו ויאמר, כי יתאמץ בכל עז להשבית שאון הרוחות ולשום שלום בעולם, אך איך שיהיה אשכנז ואוסטריא יודעות את אשר לפניהן, והנן מוכנות ומזומנות לקדם פני המקרים המתרגשים ובאים ובאמת אם נסור עתה לראות ולהודע מהנעשה בגלוי ובסתר בקרן מזרחית דרומית אייראפא, אז הנה נכון הדבר בנכון היום, אשר העת הרת מעשים רבים לאין תכלית ומקרים גדולים ורבי התוצאות עתידים ולהגלות בזמן קרוב, שאו הסלאווים ורגשתם עולים היום מקצות הארץ, והתנועה אחזה בכל פנות איירפא המזרחית, ועד אוהבי הסלאווים ברוסיא מתאמץ, לחזק ידים רפות, ולעורר את אחיהם הקרובים אליהם בקרבת אמונה ומשפחה, כי יחזיקו מעמד נגד אוסטריא, להתגרות בה ולהחליש כחה עד העת אשר תהיה נאלצה לעמוד לפני אויב אדיר וחזק ואז לא תהיה לה תקומה לפני אויביה, ואחריתה תהיה כאחרית תוגרמא. החפץ הזה נראה בעליל מכל מפעלות אוהבי הסלאווים ופעולותיהם הנגלות והנסתרות. ועד הסלאווים לחפץ התמיכה והסעד להמתקוממים והמתפרצים מפני ממשלת אוסטריא, הדפיס את דברי סקאבאלעוו ברבבות עקזעמפליארים ויפיצם בעד כסף מלא בכל מושבות משפחות הסלאווים באייראפא בכל ערי סערביא ובולגאריא, ברומאניא וערי הנגב, בהממלכה האדירה הסמוכה לה, נוסדו ועדים לקרוא לצבא את המתנדבים להתאסף תחת דגל המתקוממים בהערצעגאווינא באסניא וקרי- וואשיע, ולהלחם נגד אוסטריא לפני ימים אחדים הוציאו המתקוממים קול קורא אל כל אחיהם הסלאווים בדברים האלה: „הננו נכונים להתיצב ולהתקומם נגד העסטרייכים הבאים בגבולנו, בחרב נוקמת וברוח גבורה, וגם אם נפול בשדה המערכה הננו בטוחים, כי אחינו וגואלינו בני סערביא ומאנטענעגרא ובני העם הרוססי האדיר והחזק, ינקמו את נקמתנו וידם תלך הלוך וקשה על אוסטריא, לשום קץ אל ממשלתה על הסלאווים בכל מקום שהם. אל הועדים אשר נוסדו בבוקארעשט. ווארנא וסאפהיא ובעלגראד, יבואו מדי יום יום אנה״ח מתנדבים מכל ארצות הסלאווים, וצירי חרש יצאו אל הגוף מוקדוניא ואל רומעליא המזרחית, להסית ולעורר את הבולגארים היושבים שם, לקשר ומרידה, ומפ״ב מודיעים במכה״ע קוריער ווארשאוו׳, כי אחד מגדולי הסערבים פאפאוויט הנודע מימי המלחמה בשנת 1877 נשלח ממאסקווא במלאכות נסתרה מאת אקסאקאוו העומד בראש ועד הסלאווים, אל בעלגראד בירת סערביא, עד כה ועד כה ואותות מהומה רבה ותמורה קרובה נראו גם בערי המלוכה, בסערביא מאנטענעגרא ובולגאריא. בבעלגראד נגלה קשר מורדים אשר התנקשו בנפש הנסיך מילאן לספותה, התרגשות הרוחות שם תלך הלוך וגדל, שר המלחמה כבר נתפטר ממשמרו ויתר המיניסטערים ג""כ בקשו להניח את מקומם, אבל הנסיך לא קבל בקשתם. האיש ריסטיץ וגבר עמיתו ראש הכהנים מיכאל, עושים כל מעשיהם עתה בגלוי, להסית את הסערבים ולעוררם למרידה נגד הנסיך הדורש שלום אוסטריא, ובריש גלי יאספו כסף נדבות ויקראו אנ״ח מתנדבים לעזרת אחיהם הנמצאים בשדה מערכת המרידה. הנסיך ניקאלאי ממאנטענעגרא שנה לפתע פתאום ויהפך מאוהב לאויב, ואנה״ח אשר העמיד בשורה על יד גבולות הארץ יעזרו לאחיהם המתקוממים למצוא להם מנוס על אדמת הנסיכות, ומשם יוסיפו שנית ידיהם להחריד את צבאות אוסטריא ולשום מכשול על דרכם. בין כה וכה גם דברי אוסטריא על מקום מערכת המלחמה יגעים מאד. מיום אשר מכנף ארצות אייראפא המערבית נשמע קול תרועת מלחמה. מן היום אשר תנועת הסלאווים התחוללה ברוב אונים החליפו כח גם המתקוממים, ומדי יום יום ירב המתאספים תחת דגלם, עפ״י האמור בגליון העבר, כאשר הוכו על קדקדם המתקוממים ע״י הנחל דרינא, נסוגו אחור וימצאו מפלט למו במאנטענעגרא ועוד יותר מזה בערי וכפרי באסניא ביום 17 פעברואר יצאו צירים להעיר גאטצקא הנשענת אל גבול מאנטענעגרא להגיש ספר אל שר צבא אוסטריא ולהודיעהו כי שלמים הם עמו, וכי רוחם אמונה את אוסטריא, שמעו זאת המתקוממים ויתנפלו עליהם בדרך ויהרגום באכזריות חמה, אחרי כן התנפלו על העיר וישוסו את בתיה, רבים הפילו חללים ברחובות קריה ורבים נפצעו, כשלשים נפשות הומתו וביניהם גם נשים וטף, אחרי כן שלחו אש בעיר מארבע פנותיה ויעלוה על המוקד, לעשותה אות לבני מרי אשר יהינו להשלים את אוס- טריא, ביום 20 פעברואר היתה מלחמת תנופה בין הערים טראנאווא וראגאי, ובפעם הזאת נלחמו המתקוממים ברוח גבורה נמרצה. והעסטרייכים לא הצליחו להדפס מן המקום אשר התבצרו שם. במשך השבוע העבר מצאו המתקוממים און להם להתנפל על הערים: נאוואסינא, סטאלאצי וזובצי, בכלל רבו התגרות בכל מקומות המרידה אשר אחזה היום גם את כל הגוף באסניא, והמתפרצים הגיחו גם עד קרבת בירת המחוז סע- ראייעווא, הרסו את מסלת הברזל וינתקו חוטי הטע״ג, ובכל מקום בואם יטילו כסף ענושים על התושבים אשר לא ישיתו ידם עמהם, בכלל הידיעות האחרונות החרידו את כל פנות הממשלה באוסטריא, כי עתה נראה בעליל, אשר יד נעלמה באמצע התנועה הגדולה הזאת, עד היום היה מקום המרידה רק הערצעגאווינא בקרבת מאנטענעגרא, ועתה פרצה ועברה את גבולה לפאת ימה בבאסניא, ותתקרב אל גבולות סערביא, ולפי מצב הדברים היום נקל מאד להמתקוממים, לאחד את שתי הנסיכות לאחדים ולחדש על צבאות אוסטריא המלחמה מפנים ואחור בסערביא באה ונהיתה תמורה בחיק הממשלה, אשר העירה פחד ותוגה בלב כל פנות העם והממשלה באוסטריא עוד יותר יחרידו את אוהבי השלום, הידיעות הבאות היום יום ב׳ 15/27 פעברואר משדה המערכה: המתקוממים לכדו מצודה אחת, אשר ממנה יוכלו לנטות ידם ולהתפשט בעמק הנחל דרינא, העיר הבצורה פאטשצא באה במצור מאת המתקוממים והקאמעדאנט העסטרייכי עם אנה״ח הנסגרים שם, נכנס בדברי מו״מ עם ראש המתקוממים סטאיאן קאוואצעוויץ, למסור את המבצר בידו, התגרות הולכות ומתרבות, ועל גדודי הצבא מאוסטריא מתנפלים המתקוממים מכל עבר ופנה ולא יתנו להם תקומה בארץ. בבעלגראד רבה המהומה ע״פ הפקודה אשר יצאה להעמיד על הגבול קארפוס אנ״ח. המתנדבים להתאסף תחת דגל המתקוממים רבים מאד. כל מה״ע בברלין מרבים לדבר ע״ד מבצרי הגבול, מצב, אנה״ח ואפשרות מלחמה קרובה. כחליפות השמש ביום סגריר כן הימים האלה לרבבות אלפי ישראל הגרים בממלכת רוססיא האדירה: פעם יקרעו העננים אשר שכנו על שמי עמנו בארצנו כשנה תמימה, וקרן אורה יראה מבינות הענן והערפל, קרן אור שמש צדקה ומרפא ללבותינו הפצועים, ופעם תסתתר השמש שנית בחביון עוזה, צעיף הסוד וההסתר יפרוש שנית ענן למסך על עתידות אומה שלמה, חתולת ערפל תכסה את העתיד, בעתים הללו ואין להציל דבר אמת ולנבא האותיות לאחור, אך לשום לפני הקוראים הדברים הנאמרים במה״ע להממשלה, ואלה הדוברים בשם גדולי ארץ אשר עתידותינו בידם, מן הידיעות האלה הכי נכבדות: הידיעה שבאה במה״ע להממשלה פראוויטעלסטווי וויעסטניק מיום ב׳ העבר לאמר: „בהדברים שנדברו בין כבוד שר הפנים ורב העדה בפ״ב הד״ר דראבקין כפי מה שנאמר במה״ע „נאוו׳ וורעמיא"" נמצאו דברים אחדים שאינם מתאימים ומסכימים אל האמת. הגראף איגנאטיעוו לא דבר דבר המטיל דופי בפעולת שלטון המקומות שהיו שם הפרעות, לאמר כי העומדים בראש ההנהגה לא התאמצו להשקיט הפרעות ע״י אמצעים נמרצים. כן לא עלה על דעת המיניסטער לבאר להרב ולדבר עמו קטנה או גדולה מתהלוכות העבודה והחוקים העתידים לצאת לאור ע״י הועד הנוסד „להתרת שאלת היהודים״. ביום הששי העבר באה ידיעה טעלעגראפית מפ״ב במה״ע קוריער ווארשאווסקי כדברים האלה לאמר: „סופר מה״ע הבריטאני הדובר בשם גלאדסטאן) נתקבל מאת שר הפנים  הגראף איגנאטיעוו, וירבה לדבר עמו על דבר „שאלת היהודים״. העומדת היום על הפרק. הסופר הזה העיר את שר הפנים, כי בגלוי דעת הממשלה ע״ד התערבות בריטאניא בדבר רדיפות היהודים (עיין הצפירה גליון 6) הננו מוצאים רק מחאה גלויה נגד התערבות ממלכה זרה בעניני ממלכת רוססיא פנימה, וההודעה כי הממשלה ברוב אונים התאמצה לעצור בעד הפרעות ולשום קץ להן, אך עדיין השאלה הגדולה במקומה עומדת: מה בדעתה לעשות היום לעקור משרש את סבות הפרעות ולבער אחרי מקור הרעות האלה? לדברים האלה ענה הגר׳ איגנאטיעוו, כי לדבר ההתערבות שם קץ ראש הממשלה בבריטאניא גלאד- סטאן, בתשובתו הראשונה בדברים ברורים ונמרצים על שאלת סימאן בהפארלאמענט. ובמה שנוגע לפעולת שלטוני המקומות אשר היו למקום המחזה להפרעות נגד היהודים. הנה בטעות נאמרו הדברים אשר שמו מה״ע בפיו במדברו עם רב העדה בעיר הבירה ה׳ דראבקין. שר הפנים לא הטיל דופי במעשי השרים והשוטרים העומדים תחת פקודתם, בכל הערים אשר פרצו שם הפרעות, להאשימם כי לא יצאו ידי חובתם בפעולתם לטובת השבת הסדרים והמשטרים, דבר כזה לא עלה מעולם על לבו, אחרי כי המספר העצום של בעלי הפרעות אשר הושמו במאסר ונתנו בפלילים, והעונשים אשר שמו עליהם, מדברים בשפה ברורה, איך השכילו שלטוני המקומות האלה לעשות מעשים נמרצים לטובת הסדרים ובטחון הנפש והרכוש. הגראף הוסיף לדבר ויאמר: „על שאלתך בדבר דעת הממשלה, איך ובמה תוכל הממשלה לקדם פני הרעה ולבטל את סבת הפרעות, הנני להשיבך, כי בהענין הזה עסוק עתה הועד הנוסד אל החפץ הזה, ואשר הסענאטאר ומשנה שר הפנים ה׳ נאטאווצעון עומד בראשו. עבודת הועד עוד לא באה אל מרום קצה, והממשלה לא תמצא עוד את העת נכונה לפניה לגלות את פרטי החוקים אשר בדעת הועד להציעם בקרב הימים. על שאלת הסופר: מה המה החוקים היותר נכבדים וראשי פרקים מתורת הדינים החדשים להיהודים יושבי רוססיא, ענה המי- ניסטער, כי בדעת הממשלה לחוק חוקים חדשים לשעה, ולדורות, אשר כולם ילכו למקום וחפץ אחד לבטל את רוע הסדר והיחס השורר בין היהודים ובני העם ילידי הארץ ותושביה. הממשלה מצדה היתה חפצה לתת להיהודים המשפט לשבת במחוזות פנים הארץ, אך בתנאי קודם למעשה, כי לזה יאותו גם באי כח שלטון העם (рransi Саноупрasленiя) כהזעמסטוואס,  מועצות העדה בהערים וקהלות הכפרים, ובאופן אשר רוח בני העם יתן ערובתו, כי שלום ואחוה יהיו בין היהודים ויתר התושבים ולא יבואו לידי קטטות והתנגשות איש ברעהו בכלל נאמר, כי כל עוד אשר היהודים יהיו מובדלים מיתר בני הממלכה בבגדיהם ושפתם, שיחם והגיונם, הלך רוחם וחוקי החברה אשר על פיהם יחיו, לא יהיה להם הצדקה לדרוש חוקי חיים ומשפטי אזרח כיתר תושבי הממלכה. הממשלה לא תשים מעצור בעד היציאה לחו״ל, אך באופן שהיוצאים יהיו בני משפחה שלמה, איש ואשתו עם בניהם ובנותיהם, ולא אנשים פרטים צעירים לימים, כי אי אפשר לדרוש מהממשלה שתניח לעזוב את הארץ, אלה הצעירים שלא יצאו ידי חובת הגוף לצאת בצבא, ואלה אשר אבותיהם זקנים ותשי כח ואינם ראוים עוד לעסוק בעבודות המעמלות את הגוף והמביאות תועלת להחברה. בסוף דברו הוסיף המיניסטער לדבר ויביע תקותו, כי מעתה לא תפרוצנה הפרעות בארץ, אחרי כי הממשלה אחזה עתה בכל האמצעים הנכונים לקדם בעד פני הרעה, עד עתה פרצו הפרעות לפתע פתאום, ולא הספיקה השעה לעשות ההכנות הנחוצות, ועתה יודעת הממשלה את אשר לפניה, ותקותה כי מעתה בא הקץ להמחומות והפרעות נגד היהודים״ עכ״ל הקור׳ ווארשאווסקי. בין כה וכה וחפץ היציאה ילך הלוך וגבור בין בני עמנו, במה״ע ראזסוויעט מודיעים מקרעמענטשוג, כי בשבוע העבר נתאספו אנשים רבים לבית נתיבות מסלת הברזל לשלח את ה׳ לעוואנטין אשר נסע במלאכות משפחות רבות לאה״ק, לקנות שדות וקרקעות ולכונן מושבות ב״י על אדמת אבותינו ומושב כת האנטיסעמיטים באשכנז המרגישים את חולשתם ובערותם במלחמתם מלחמת דברים במערכות הפארלאמענט עם כבירי כח דברים כריכטער ורעיו. ערכו כתבו בקשה אל ביסמארק ואל הקיסר שיתנו להם הרמנא ורשות, ליסד חברה לחינוך מטיפים ונואמי נאום, ולא לבד שהשיגו את מבוקשם לגמרי אלא שביסמארק ייחד למענם מכסת כסף למשען מאוצר הכסף לעניני סתר. ביום ה׳ ער״ח אדר קראו אחינו יושבי פראנקפורט ע״נ מאיין ועוד ערים אחדות באשכנז הדרומית, יום צום ובכי ובקשת רחמים ממלך מלכי המלכים, על אחיהם בני אמונתם יושבי הממלכה האדירה, להטות לב המלכות ויועציה עלינו לטובה. מה״ע דשם מודיעים כי יום כפור קטן זה היה ליום כפור גדול ורובי העם התענו מערב עד ערב וירבו כל היום בתפלה ותחנונים."
021-HZF-1882-02-28-001-09057_toc_6,אדעססא (יפיח כזבים עד שקר)," אדעססא (יפיח כזבים עד שקר) במכ״ע „אדעססקי ליסטאק"" היוצא בעירנו, בא ביום א׳ 31 יאנואר מאמר בשם „ישראל החדש״. ועל החתום כתוב איש מבני ישראל, ושמו „י׳ פרילוקער״... מורה בבית הספר לעם מטעם הממשלה, האיש הזה הולך רביל בעמיו, ויהי בעיניו כמבשר שלום משמיע ישועה לאמר, כי בעירנו תצמח אגודה חדשה בשם „ישראל החדש"" לקחת נפשות רבות, ולהגדיל והגביר להרוס מוסדי דור ודור מורשת קהלת יעקב, כה יאמר האיש הלזה: האגודה הזאת תכרת לה ברית חדשה, אשר יסודתה בהררי תורת משה על פי ה׳ וכל ישעה וכל חפצה תהיה כי יתבולל ישראל בעמים. ולא יהיה עוד בודד במועדיו; וגם על זאת תפקח עיניה להיטיב דרכי העם מבראשונה, לאכול יגיע כפם ומעמל ידיהם יראו ישבעו להם, והיו בנים נאמנים לאדמת מכורתם זו ילדתם, ובתוך כל האזרחים יחלקו נחלה, ואלה החקים אשר יעשו אותם כל באי בברית האגודה איש איש מבית „ישראל החדש"" אשר יפרוק עול התלמוד מעל צוארו, ואך בתורה הכתובה יאמין אמונה אומן, את השבת ישמור לעשות ביום הראשון ככל הגוים סביבותיו, בנים אשר יולדו להם לא ימולו את בשר ערלתם וכו׳ וכו׳. ובאחרונה יוסיף לאמר, כי רבים וכן שלמים מעירנו כתבו ידם להאגודה החדשה הזאת? וחדשים לבקרים ירבו ויפרצו על כן יקוה כי אחריתה ישגא מאד וידה רוממה. ביום ההוא אשר יצא המאמר הזה לחרף מערכות שלומי אמוני ישראל היתה עירנו כמרקחה, כל דברי הנרגן הזה כמתלהמים ירדו חררי בטננו, המעט ממנו המכות הנאמנות אשר טרם נרפאנו מהנה, והנה בעת צרה הזאת ליעקב, יצאו אנשים בני בליעל מקרבנו, ונוספו גם המה על שונאינו בנפש, לזרות פרש על פנינו לעיני הגוים, ולהבאיש ריחנו לאמר, כי אמנם עשוק ישראל רצוץ משפט, וכל עוד אשר נלך בעקבי אבותינו אין ישועתה לנו באלהים ומלך, ידענו את נפש אחינו בכל מקומות מושבותיהם, כי בכל המקום אשר דברי המאמר הלזה יגיעו, יפלו כחצים שנונים בלבות הנאנחים והנאנקים על כל התועבות אשר בקרבנו, ומי האיש אשר לא תצלינה אזניו בשמעו שערוריה כזאת כי תעשה בעיר ואם בישראל! על כן למען קדם פני הרעה הזאת, לבלתי הכאיב על לא דבר את לבות אחינו הקרובים והרחוקים, אודיע היום בשערי ישראל קושט אמרי אמת, כאשר חקרנו ודרשנו היטב אני ורעי הסופר הנודע למשגב ה׳ משה ליב לילענבלום. ידע תדעו אחי שלומי אמוני ישראל, כי לא נהיה כדבר הרע הזה בעירנו, שקר ענה בנו עד שקר פרילוקער, אין אגודה ואין באי בבריתה, ראשיתה הבל ואחריתה אפס ותהו! אנכי וה׳ לילענבלום באנו אל האיש חולם החלום, ושאלנוהו לאמר לנו, מי ומי המה האנשים נקובי שם אשר באו בסוד אגודתו, כי תושבים אנחנו מאז בעירנו וכל חכמי לב זקנים עם נערים הנודעים בשער לא נכחדו ממנו אז היתה מבוכתו, ונעתקו מפיו מלין ולא מצא מענה, רעיו המורים גם המה בבית הספר אשר הוא מורה, ענו כחשו בפניו, ויגידו לנו באזנינו מי ומי הוא המחוקק החקים החדשים אשר לא שערום אבותינו בעירנו, ישנו איש אחד משוגע ומוכה בתמהון לבב הורוויטץ שמו, רוכל ומוכר עטי עופרת, אשר יתברך בלבבו, כי ברוחו הכביר הרה והנה מלבו המשפטים אשר על פיהם יחיה ישראל החדש, הורוויטץ ידבר ופרוליקער כתב על הספר בדיו, כאשר הוכחנו את הנביא השקר על פניו, איככה יעשה הרעה הגדולה הזאת ביד רמה לעיני השמש? עננו באר היטב, כי הוא איש אשר גם בה׳ גם במשה עבדו לא יאמין. ועתה אחי כאשר ראיתם היום את ראשית האגודה, תבינו גם בן לאחרית, אל תשיתו לב אל דברי אויל הנביא ומשוגע איש הרוח, ואך לשוא חרדה עירנו ביום שמעה את דברי הברית החדשה, ואם שני אנשים יגזרו לבשת אינו כדאי לשים אליהם לב. ביום השני כ״ד לחדש שבט קראו בעירנו צום כמעט בכל בתי התפלה, כל העם בכו למשפחותיו, ויקראו אל אלהים בחזקה אולי ירחם ויחנן שארית עמו הנדחים, ויתננו לחן ולחסד בעיני מלך ושרים האלה. נורא ואיום היה המראה הגדול לראות כי קהל גדול אנשים ונשים ישבתו ממלאכתם ביום המעשה בעיר המעשה, ובעצם היום באו כלם אל בית האלהים, וישפכו לפניו שיחם בהתעטף עליהם נפשם מעוצר רעה ויגון, גם בנים רבים למודי הגימנאזיום באו אל הקהל צקו לחשם ועיניהם רדו דמעה על שבר בת עמם כי היינו לחרפה בגוים, רבים אשר בימי טובה רחקו מעל מקדש ישראל ויתערבו בגוים עתה בצר להם ישובו אל ה׳ בכל לבבם ובכל נפשם, וכיונים אל ארובותיהם יעופו אל מקום משכן כבוד ה׳. מה נואלו חולפי תורה ומפירי ברית אבות, כי לא ידעו עת ומשפט ולא הבינו שנות דור ודור, כאשר ישמן ישורון אז ויבעט. על נקלה ופתה לבב רבים ללכת אחרי כל איש משוגע ומתנבא; לא כן בעת צרה ליעקב, כאשר יענו אותו כן ידבק בנחלת אבותיו כמאמין כאשר איננו מאמין, כאיש אחד חברים יתחזקו בעד עמם ושארית מחמדם מימי קדם, ומי האיש אשר לעת כזאת ילך בשרירות לבו למען הציל את נפשו, בוגד הוא, כי בגד בוגדים יבגד באחיו בני יקחת אמו, ואת עמו לא ידע, אות היא כי לא ישרה נפשו בו, בקהל אנשים כאלה תחד גם כבוד הורוויטץ ופרוליקער, וזכרם מנואץ בפי כל איש ישראל על כל הדברים והאמת האלה אכתוב הפעם את שמי באר היטב . אלימלך וועקסלער (איש נעמי)"
021-HZF-1882-02-28-001-09057_toc_7,"הצופה לבית ישראל,"," הצופה לבית ישראל, חליפות וצבא לשאלת היהודים שוכני רוסיא, מן היום אשר יצאה לאויר העולם, מאז נבראה מן רקק קולמסם של סופרי אליל. ומהבל פיהם של מסטינים דוברי כזב, היא מתגלגלת בגלגל התמורות ומקבלת פנים חדשות כמעט בכל יום ויום. זה מקרוב נראתה לנו כעננה הרת שואה הרובצת על ראשנו, והנכונה בכל רגע להמטיר עלינו את חזיזיה הנוראים בסופה וסערה, ועתה הבחרות הכחות והשחורות על שמי ישראל, הפכו לבן, ומבין האדים החשכים יבקיע אור תקוה נעימה. הדברים הברורים אשר הואיל שר הפנים לדבר באזני הרב דראבקין, ואשר באו גם במכה״ע אשר להממשלה, הם לאות למופת כמו בת קול היוצאת מאחורי הפרגור, מחו ויכלו מלב אחב״י את הרושם החזק והפעולה הנמרצה אשר פעלה גילוי דעתו של השר, שנתגלגלה מקודם ע״י הד״ר ארשאנסקי, סערת הרוחות בין אחינו בעיר המלוכה קמה לדממה. השמועות הבדויות לא תוסיפנה להרעיש את הלבבות, ולפי הדעה הכללית השוררת בין העם, עבר רוח אחר על תהלוכות שאלת היהודים, רוח שלום ומנוחה, וענן המשטמה חלף ואיננו מכה״ע השבועי „וואסחאד"" מביא את השמועה, כי השינוי הזה לטובה נולד אחרי אשר בא לפעטערסבורג ה׳ קאטקאוו, האיש אשר דבריו נשמעים במקום גבוה, והוא יוצא ונכנס לפני ולפנים ורגלים לדבר, שהוא נתן מקום במ״ע „מאסקאוו׳ וויעד"" היו״ל על ידו, למאמרו של הד״ר מאנדעלשטאם הנודע לאיש רב פעלים ושגיא העליליה בקורות השכלת אחב״י בארצנו. במא הזה אזן וחקר ה׳ מאנדעלשטאם הצעה לפתרון שאלת היהודים ע״י הממשלה, להוציא את רבוא רבבות היהודים העניים הכלואים בצר מעון, מן התחום המוגבל. וליחד להם כר נרחב לעבודת האדמה במקומות המרווחים. ההצעה הזאת לא חדשה היא בעיקרה. אולם בבירור תנאיה בראיותיה הנוצחות ובחשבונה המדוקדק, היא עולה על כל הקודמות לפניה, ובפרט מושכת היא על עצמה את עיני הקוראים בהוכחתה, שע״י יציאת הענין הזה אל הפועל יהיה מקור נפתח להממשלה לכסף תועפות, אשר יספיק לשלם בחו״ל את החובות העמוסים עליה מן בנין מסלות הברזל, ולהשתמש בחמשים מילליאן רו״כ שהיא משלמת רבית מן החובות האלה. לתכלית נכבד ומועיל. להגדיל ילהאדיר את חרשת המעשה ועבודת האדמה, ולהרים מסתר המדריגה את מצב העם. הדפסת המאמר הזה במ״ע הנ״ל היא לבדה תוכיח שההצעה תתאים עם חפץ הממשלה, ולפי הודעת המכ״ע הגדול פאל׳ קאר׳ כבר נתקבלה ההצעה מאת שר הפנים, שר האוצרות, ושר רכוש הממלכה, להתחקות עליה ולכונן לחקר ענינה, ולפי הנשמע יהיה גם ה׳ מאנדעל- שטאם מן הקרואים אל סוד הועד הראשי לשאלת היהודים ה׳ קאטקאוו הוא גדול ונכבד כ״כ בעיני הפאנסלאוויסטים, עד שהם משוכים וכרוכים אחריו בכל פנות שהוא פונה ומרקדים על פי נגינתו, ועל כן לא יפלא בעינינו הדבר, בראותנו כי לפתע פתאום נתקררה דעתם. ונשתקעה התלהבותם של בעלי הכת הזאת ושל אקסאקאוו העומד על גבם בהקיטרוג העז נגד היהודים שהיו שטופים ולהוטים בו מאז. הגבירה הרוססית נאוויקאוו אשר ישבה בלאנדאן מטעם הפאנסלאוויסטים, לבלבל שם את הדעות ולהצדיק את רדיפות היהודים במכ״ע ובספרים שהוציאה לאור, נתבעה מאת בעלי בריתה לשוב אל ארצה ואל מולדתה. ההחלטה לאסור להיהודים החזקת בתי משקה שיצאה מאת הועד למניעת השכרות, אשר בתוכו ישבו הפאנ- סלאוויסטים הידועים סאמארין וגאלאגאן, לא נתקבלה בנעשה ונשמע, ובאה במועצות הועד הראשי לחקר שאלת היהודים הכללית, גם בבית הנבחרים בפינלאנד צלחה רוח חדשה ולעומת אשר הטיל אחד הנבחרים דופי בהיהודים כנודע לקוראי הצפירה, נערכה כעת הצעה לתת זכות אזרח להיהודים ילידי הארץ. גם שאלת ישוב יהודי רוסיא ע״י הממשלה תצעד צעדי און קדימה, ולפי הודעת מכ״ע הרוססי „סטראנא״, יעסוק בענין זה הועד הפרטי הנושא ונותן בשאלת העברת האכרים ממקום למקום, ומנויה וגמורה בסוד הממשלה לעשות הנחה להבאים להתישב, שיהיו חפשים מעול המסים והארנוניות במשך חמש שנים. גם תשפיל להם את מחיר המסע אל מחוז חפצם. הדברים האלה וכיוצא בהם מוכיחים, ששאלת היהודים ממלאת ד׳ אמות של הלכה ומשא ומתן בכל הועדים השונים, והם עסוקים באמת בחיפוש מקום נכון לעניי ישראל. למחזיקי בתי משקה, ולמגורשים מן העיירות העומדות על הגבולין, לתת להם אחרית ותקוה בארץ, למורת רוח השמחים בקלקלתם והמתכבדים בקלונם. אך גם צוררי היהודים לא אוהבי לגום המה ולא יתנהגו בכבדות, הפטישים החזקים, מכ״ע המסטינים, ימטירו מחלומותיהם בכשיל וכילפות. הנאוו׳ וורעמיא הציע בימים האלה לפני קוראיו, את עצת בלעם, לבטל איסור היתון ולתת רשות לנשואי תערובות בין היהודים והנוצרים, למען המעיט עי״ז את מספר הראשונים. ומה מאד גדלה שמחת סובארין בהעלותו בחכה לויתן אחד ממשכילי הדור מבני ישראל אשר נואל לענות אמן לדבריו, וכאילו מעט לנו מספר צוררינ ומנדינו מחוץ, קמו עלינו מהרסינו ומחריבינו אשר מקרבנו יצאו איזה הדיוטים יושבי קרנות המוכנים בכל עת למכור את כבודם ואת בכורתם בעד נזיד עדשים, לקחו שופר אל חכם ויריעו בקהל, כי מן העת הזאת היו ליהודים חדשים, כאשר יתאר לנו הסופר הנכבד בן נעמי מאדעססא, והנה באמת לא קשה עלינו פרידתם של ערב רב כזה שהוא קשה לישראל כספחת, וטוב טוב לנו להקיא אותם מגיו, אולם בין כה וכה שם ישראל מתחלל, ושונאינו מוצאים מקום להתגדר בו. הנאוואיע וורעמיא יוצא נגד הכת החדשה הזאת (אשר בל״ס מבטן לקבר תובל ככת „בעלי מקרא"" אשר קמה ביעליסאוועטגראד לפני הרעש) בתופים ובמחולות, וסומך גאולה לגירוש, ומקריב להם מתן זכיות מפני שפסקה יהדותם, וגם שאר מכה״ע מרבים לדבר על אדות הכת בת יומא זאת, ומושחים אותה בששר דמיון כוזב כעין תנועת תקונים והתחדשות כנסת ישראל אחרי אשר אכלה את פרי מעלליה, זו היא הזוהמא שהטיל בנו אבר מדולדל זה. ובעוד אשר שאלת היהודים מוטלת לפני הועדים השונים ומתגלגלת בתוך מערכת מלחמת הדעות במכ״ע המימינים והמשמאילים. כאסקופה הנדרסת וכחררה שאין לה הופכין, הנה עינינו הרואות מחזה מול מחזה, כי רוח חנינה וחמלה ותשוקת הרמת מצב ישראל אשר החל לקשקש כזוג בין האנגלים, מתגבר בכח כביר ונערץ, חולף על כל אפיקיו והולך על כל גדותיו, וממלא את הארץ כמים לים מכסים. בערי המדינה מקצה אנגליא ועד קצה, נקהלו כל פנות העם לצעוק חמס נגד צוררי היהודים, ולהשמיע קולם ברמה, להחיות רוח שפלים ולעודד ענוים. בעיר בולבראמפטון היתה אסיפת עם גדולה, ובראשה עמד שר העיר, והדברים הנמרצים אשר נשמעו שם נכתבו בספר ונשלחו אל שרי המלוכה גלאדסטאן וגראנוויל, גם קראו לתרומת נדבות להגדיל ולהרבות את הקרן קימת למשען היהודים המונח באוצר שר העיר לאנדאן. בעיר לימינגטון יסד ויכונן שר העיר „מיטינג"" גדול. החלטותיו נשלחו אל שרי המלוכה, ואחרי כן החלו להתנדב איש כמסת ידו לטובת האומללים. גם לעיר רעמסגעהט, מקום מגורי השר הישיש משה מאנטעפיורי, הגיע זרם תנועת המיטינגים, וגדולי נואמי נאום בראשי הומיות השבע השביעו את הממשלה לפעול את כל אשר יש לאל ידה לעשות לטובת היהודים. המיטונג בעיר דובלין שלח את החלטותיו, לא רק אל שרי המלוכה, אך גם אל ציר רוסיא היושב בלאנדאן, בעיר לייצעסטער נשמעה המית גלי דעת הקהל לטובת האומללים בכח גדול וכבור, ומטיפי הבמה השמיעו קול רעם עוזם נגד גלאדסטאן, המתעצל ומשתמט מן המשא ומתן ע״ד שאלת היהודים בבית הנבחרים, גם שם נבקעו מעינות ההתנדבות וחזילו כסף תועפות מכיסם להרבות את הקרן קיימת אשר בלאנדאן. בהערים פארטסמוטה תרדגור, הולל ועוד התחוללה סערת המיטינגים ברעם ורעש, אסיפות גדולי האצילים והשועים יצאו לפעולות בהוד והדרת כבוד. גם צלצלי כסף הרבה נשמעו שם, כי פתחו הנדיבים את אוצרותיהם ויתנדבו למכביר, בין כה וכה נתפרסמו ברבים הודעות הקאנסולים ע״ד המקרים בשנה החולפת, אשר הבטיחו גלאדסטאן וגראנוויל בבית הנבחרים להציעם לפני דעת הקהל וההודעות האלה ע״ד מקרים בכמה ערים, הן מתאימות לע״ע עם הודעות „הטהיימס״, אשר מכ״ע הרוססים המסטונים אמרו עליהן שהן כתובות בלשון הבאי, גם כל דברי המיטונג בארמון האזרחים בלאנדאן, נכתבו בספר ונעתקו לשפת צרפת ואשכנז במספר רבוא רבבות חוברות קטנות, לחלקן ולהפיצן בין העם בארץ ובחו״ל. בעוד אשר התרגשות הרוחות הולכת ומתגברת בין העם, ולפי דברי מכה״ע „דיילי ניום״. לא רק השועים והנדיבים כי גם הלארדים הגאיונים נטילי הכסף הידועים לכל כמו „עכבדים שוכבים על דינרים״, וגם ההמונים הפחותים, מרבים להתנדב לטובת היהודים. בעוד האנגלי בעל הדעה „שהזמן הוא כסף״ מקדיש את עתו וגם ממונו ממש למען אומללי ארץ רחוקה, הנה גם בית הנבחרים היה למקום המחזה למערכת מלחמת הדעות: נשיא המיניסטעריום גלאדסטאן נבאש בבעלי, בריתו מפני שפלות ידיו וקרירות רוחו בנוגע לשאלת היהודים, ואחד המיוחד בין כבירי כח שפתים הלארד אשמר בארטאלט שהוא מבעלי כת הליבעראלים ומחזיק במעוז השיטה המדינית של גלאדסטאן, יצא נגדו בבית הנבחרים, ובתעצומות עוז מליצתו ובתוקף תלפיות מופתיו הנכוחים והכבירים הרס ויסתור את דבריו בענין שאלת היהודים הדברים האלה עשו רושם אדיר וחזק בלב כל השומעים, והדעה רחבה ונסבה עתה בין העם, כי ראה גלאדסטאן ונוכח לדעת, שהוא בעצמו חתר חתירה עמוקה תחת מצבו המדיני, ע״י התשובה שלא כהוגן אשר השיב להבאראן ווארמס, ועל כן ישתדל לתקן את המעוות, ולקיים את הבטחתו אשר הבטיח לדבר דברי שלום ואמת בתורת עצה טובה אל ממשלת רוסיא, לפי דברי דורשי רשומות כבר היתה התראות פנים בין השר גראנוויל וציר רוסיא ה׳ לאבאנאוו בענין שאלת היהודים, ואחרי השיחה הדיפלא- מאטית הזאת, מצא השר איגנאטיעוו לנכון לפניו לברר וללבן את השקפתו על שאלת היהודים באזני הרב דראבקין, עד כמה מגעת האהבה העצומה אשר נוססה בעת הזאת בלבות שלומי אמוני האנגלים אל בני ישראל, נראה מן ההצעה שהציע שם אחד השרים, לבחור שנים שלשה מגדולי אפרתי היהודים וביניהם את השר משה, אל בית האצילים העליון, ולהרוס עי״ז עד היסוד את הגדר האחרון המבדיל בין היהודים והנוצרים בזכיות המדינה. אכן מן כל הדברים האלה אשר יש לאל ידם לנחם נפש כל איש ישראל לעתות בצרה כאלה. הכי נכבד הוא החזון היקר והנעלה אשר נראה בתוך האוניווערזי טעט העתיק באוקספורד, מקדש הדעת אשר שיבת עולמים חופפת עליו לפני אבירי עולם המדע באוקספורד היתה במחשבה תחלה לכונן גם כן „מיטינג"" לטובת היהודים, ואחרי כן חזרו מדעתם גזרו אמר, כי „דבר שפתים אך בעל כנפים. אולם מכתב חרות על הלוחות יעמוד לאות ולנס בדברי הימים לדור ודור"", ויתאספו כל זקני בית המדרש ההוא, ולוחמי מלחמת המדע נוסדו יחד יערכו ספר גלוי אל הרב הכולל לקהלות היהודים בכל ארצות ממשלת בריטאניא, מהר״נ אדלער, אשר בו יביעו את רחשי לבם השתתפותם בצער היהודים נגועי המקרים האחרונים ברוסיא, ומחאתם בדברים מתלהמים נגד מבלי עולם בהרחבת איבה לאומית. על הספר הגלוי הזה חתמו מאתים וארבעים וחמשה איש, המכהנים פאר בהיכל החכמה והמדע היותר גדול בתבל, אשר הצעיר מהם מכריע את כל האגנים האשכנזים והסלאווים יחד, החזון היקר הזה נועם תנחומים הוא לנו, להרגיע את סערת רוחנו, בראותנו שבארצות אחרות מצאה השנאה נתיבות גם לבתי מדרש החכמה, בבתי האוניווערזיטעט והגימנאזיען ברוסיא הדרומית, לפי הודעת „הוואסחאד"" „והיהודי הרוססי"". מורי המדע שונים לתלמידיהם הלכות הליכות עולם בשאלת היהודים, עודרים בעלילות „הזקה"" „חרם״ „ומערופיא״ עפ״י ספר הקהל של בראפמאן. ובאמת לא יפלא בעינינו הדבר, שמלומדי הסלאווים הוכ בשגעון השנאה, אחרי אשר נראה כי השטן הזה מרקד ברחבה בבתי אוניווערזיטעטין באשכנז; וזה לא כביר היה חג חנוכת בית מדרש מדעים אשר בעיר האללע, ופרחי התלמידים בעלי חברת (דייטש נאציאנאלער סטודענטענפעראיין) וגם המורים היושבים בקתדרא, ושטעקקער עם מבחר שלישיו, המטירו דברי שטנה ועקשות פה על היהודים, והחברות ממין זה בברלין לייפציג וברעסלויא, שלחו מרחוק ברכות, ולא על כוס מים חיים כהגענעראל סקאבעלעוו, אך על כוסות מלאים שכר לאומי וסלמנדראות של ממסך משקה, נתפעלו ונתרגשו ושפכו את מררתם על בעלי כת ההולכים קדימה ועל היהודים זעומי נפשם ועל המוגמר ברכו את ביסמארק בטעלגראם שלוח אליו, וביסמארק השיב להם דברי חן, מפני שהוא עונה לכל קוראיו ומקבל בסבר פנים יפות אותות כבוד וענוה, כמו שהעיד בפיו בהפאר- לאמענט, כדי לגלגל מעל עצמו את החשד שהוא תומך בסתר ידי האנטיסעמיטים . בארץ צרפת נגפו האנטיסעמיטים מגפה גדולה, הנסיון הראשון אשר נסו הלבלרים עניי הדעת, להבריך את הבריכה הזאת על אדמת צרפת, עלה בתהו והביא לבעליו רק בזיון וקצף התנועה לטובת היהודים במכה״ע וההתעסקות של דעת הקהל Justice בשאלת היהודים, תלך דרכה לאט לאט קדימה, במכ״ע אנו קוראים מאמר גדול ונכבד ע״ד רדיפות היהודים, מנקודה ההשקפה של חכמי הנימוס, היודעים עד תכלית את דתי המלכות השוררים בגרמאניא. המכ״ע לישראל האיטאליאני „וועססילא איזראעליטיקא"" הביא לנו חדשות נכבדות ע״ד התחדשות תנועה כזאת בארץ איטאליא, מכה״ע היותר גדולים, הדפיסו מאמרים גדולים אשר בהם יפיצו אור על נבבי מבוכה שאלת היהודים, וירעישו את לבות קוראיהם ע״י סיפורי המקרי הנוראים, ויעוררום ללכת בעקבות האנגלים, ולהצמד אל הועד למשען היהודים אשר בלאנדאן, גם מה״ע אשר רוח הקאטולים האדוקים מדברת מתוך גרונם משבחים ומפארים את דברי כהני הנוצרים אשר דברו בחן מליצה ובמתק שפתים; ועל פי השמועה שלח האפיפיור מכתב תודה אל הקארדינאל מאנגינג בעבור שאתו הוד והדר על האמונה הקאטולית, ע״י רוממות הגיונו וניבו הנאוה בהמיטונג הגדול בארמון האזרחים, והמכתב הזה יחשב בעין תשובה וגילוי דעת של אבי הכנסיה, על המכתב אשר כתב אליו הטפסר היהודי קוראנדא מוויען, כאשר כבר הודענו בין החדשות באחד הגליונות הקודמים. גם ספרד הקאטולית אילת אהבים של האפיפיור ומקור מחצבת האינקוויזיציון, תכון לקראת התנועה לטובת היהודים אשר מצאה לה מסלות גם שמה, על פי הצעת סאגאסטא. הגדול שבין שרי המלוכה ואדירי החכמה והגדולה בספרד, מכל זאת עינינו תראינה כי התנועה האדירה והנמרצה אשר מאת שעפטסבערי לה תוצאות, התפשטה מגדות נהר טאיא, ששם תלו את כנורותיהם הלוי וגבירול, עד גדות הטהעמזע, ומשם עד פילאדעלפיא. אך אשכנז האנטיסעמיטית נצבת כקיר ברזל על דרך התנועה הזאת, כי השאור שבעיסה, שטעקקער וסיעתו מעכבים. הנחש העקלתון הזה עוד יצר צעדי היהודים והנאורים וישופם עקב. בכל עת אשר ירד מעל הבמה ויחדל מהאריך פה ולשון על היהודים, יבוא בסכסוכי דין ודברים בשערי המשפט עם מתנגדיו הסופרים במכ״ע היודעים להוקירהו על פי ערכו, ככה תבע עלבונו זה לא כביר מאת מו״ל „בערזען קוריער"" והשיג את מטרתו העיקרית; כי כוונתו בהקרבת משפטו אל השופטים היא רק להפריע את מנוחת שאלת היהודים ושקט המשא ומתן בענין זה, לשים את דעת הקהל כמרקחה ולחדש את התנגשות והתהככות הדעות, כי לולא זאת, ולולא תמכו בסתר מאחורי הפרגור את ידי האנ⸗ טיסעמיטים, אזי כבר נמה שאלת היהודים את שנתה באשכנז וכבר צללה בתהום הנשיה, אולם יען כי יש להם פרקליטים ופטרונים במקומות הגבוהים, על כן יש לאל ידם להחשיך את מאור ההשכלה ולהעיב זהר תורת המוסר ודרך ארץ. זה מקרוב היתה שמחת עולם על ראש האנטיסעמיטים, בהודע להם כי אל המשתה אשר הוכן בבית החזיון הגדול כמשפט כל שנה ושנה אשר שמה יבואו כל בני בית הקיסר, לא נקראו גדולי היהודים בשנה הזאת, ויהי הדבר לאות ומופת נכון, כי השנאה לישראל, מהבהבת גם בין בני עליה במקום רם ונשא. לנגד זה ישמח לבנו לקרוא במכ״ע זה לעומת זה, כי אל המשתה אשר עשה יורש העצר של קיסריות אוסטריא, נקראו גם היהודים ובתוכם הרב לקהלת ישראל בפראג, ובמדה הזאת שהאות הראשון יפרוש אימה חשכה על רוח המושל באשכנז, יפיץ האות האחרון אור בחיר על עתידות אחב״י ברחבי ממלכות אוסטריא. אכן בארץ הזאת נראה עוד מחזה אחד זר ומתמיה, בעוד אשר באשכנז האשכנזים האדוקים עליזי גאות רוח הלאום נצבים כצרים לעומת בנ״י היושבים אתם, ותואנה בפיהם כי הרוח הלאומי האשכנזי שהוא חוטר מגזע הטייטאניזמוס ומשרש אינדאגערמאנים, מתנגד בטבעו אל הרוח הלאומי הישראלי שהוא חוטר מגזע הסעמי- שיזמום. הנה באוסטריא מתהלכים האשכנזים שלובי זרוע ולב את היהודים. והפאנסלאוויסטים אשר התערו באזרח רענן ברחבי אוסטריא, יכו בשוט לשון את היהודים, ובימים האלה נשמע להג הרבה ודברי ויכוחים תפלים, וקטיגוריא מלאה מרירות וקנאה קשה כשאול. בתוך בית הנבחרים הכללי בעיר וויען. הפאנסלאוויסט הבעהמי ריענער הידוע לבעל מינו של אקסאקאוו הראה את טלפיו, והטיל זוהמת בקורת מזלזלת ומלגלגת ביהודים מפני אשר הם משוכים וצמודים אחרי האשכנזים ואינם מתחברים עם האומות הקטנות המתהלכות בגדולות ונשגבות מהן, והדברים הזרים האלה הדאיבו לבות אחב״י חוסי שבט אוסטריא, יען גלוי וברור הדבר, כי שר המלוכה ונשיא המיניסטעריום טאאפפע הוא זקוק אל הקנאים הלאומיים האלה, אחרי אשר יצא קול הקריאה „העפ! העפ!"" מאת ריענער, לא יכול גם וויקטאר איסטאצצי באונגארן להתאפק ולכבוש את יצרו, וביום 19 לחדש זה התבקע נאדו האנטיסעמיטי בכה גדול ובשצף קצף, והדברים אשר השמיע איסטאצצי הם נאים לו והוא נאה להם. הן אמנם מהלך המו״מ והויכוח בבית הנבחרים באונגארין, הוכיח לאיסטאצצי בעליל למורת רוחו ולאסונו, כי בית הנבחרים האונגארי הוא ברזל קשה שאין אש קנאת האנטיסעמיטים מפעפעתו, ובמשך חמש שנים מאז החל לעסוק בקטיגוריא אנטיסעמיטים, היה יכול לראות כי אדמת אונגארן היא צהיח סלע לזרע שנאה וקנאה ומדנים בין אחים. יען הסבלנות היא מדה נכונה וחמדה גנוזה בטבע האונגארים ובמזגם וארחות חייהם מדור דור. על החרפות והגדופים, ההיקשים העקשים, ותעתועי דמיון כוזב אשר העתיר איסטאצצי בבית הנבחרים, ענה נשיא המיניסטעריום טישא, כי כל איש בעל דעה וישר לב ישקץ ויתעב את יגיעת הקנאים, אשר כל ישעם וחפצם היא למלא את הארץ עושק משפט ומרוצת קנאה, אחרי אשר הסירו בני העם מתוכם מוטה, וביטלו כל עינוי הדין ועיוות הדין נגד היהודים, מאז הרימו אותם למעלת אזרחים, ועל כן תתעב הממשלה וכל העם, את התנועה הנשחתה אשר יצאה מאת האיש איסטאצצי העומד על גבה של כת האנטיסעמיטים האונגארים; ונודע הדבר כי גם כהני הדת ממחוז אייזענבורג הציעו את בקשתם ליטול מאת היהודים זכות אזרח רק בתור שלוחי איסטאצצי ועושי דבריו. התשובה הזאת הרגיעה את רוח העם, אך האנטיסע- מיטים פורשים מכמורת במים עבורים אלה לצוד בתוכם ציד נחום סאקאלאוו שצוצין (פלך לאמזא) בעתו הודעתי צערי לרבים בהמכ״ע היקר הצפירה, מהאסון הנורא שקרה לנו בהקיץ העבר, כי עלתה עירנו על מוקדי אש זרה, והנה לא רבים המה העשירים בעירנו אשר כבר התנערו מעפרם לבנות הנהרסות, בחלק גדול 3 מהעיר עוד תתנשאנה ארובות מעלי עשן מבעד לערמות עפר ואפר, כמצבות אבן למראשותי הקברים בעמק רפאים; ילא עטי לתאר מצב מרבית אחינו בעיר החרם זאת, איך דרי הבתים הנשארים לפליטה צפופים ולחוצים במקומות צרים ואויר חונק, משפחות צוררות אשה רעותה בפנת בית הנוטה לנפול, או אחורי התנור והכירים מאפס מקום; דרכי המסחר אבלות ובכל עזרה, ולא מעטים הפושטים רגל לנושיהם מאפס כסף; ובכל זאת עלוקה אחת מוצצת דמיהם התמצית, המאדע בת התפתה לא תשבע ולא תאמר הון, והמחזיקות בה צועקות: הב הב! ומבת נדיב עד האמה העבריה הנישאת בתמיכת חברת „הכנסת גלה"", לובשות בגדי משי וזאממעט יקר אטון ליאן, וכלנה עמוסות תכשיטי זהב וכל אבן יקרה בלכתן לבתי כנסיות ובצאתן לשוח בחוצות קריה במועד; ואוי אוי לו להאומלל שבניו נקבות ואין לאל ידו למלאות תאותן לחקות הליכות דעותיהן, כי על אפו ועל חמתו תחש על מרמה רגלו, ואחריתו עדי אובד, ולא עוד אלא שהדבר הזה יעלה עלינו קנאת ושנאת אחינו הנוצרים ובצדק ישפטו כי עפרות זהב לכולנו; את זאת ראו נבוני עירנו ושמו על לבם לעצור בעד הרעה הנשקפת לנו מהמאדע והלוקסוס בנות תפתח, ובהתאסף רוב אנשי העיר בביה״מ הגדול קיימו וקבלו עליהם פה אחד ברצון חפשי, לגרש כלה את מאדעות האלה מהסתפח בגבולם, ובכן תקנו לעצמם תקנה טובה וישרה: לבלי ללבוש בגדים יקרים מאד. לבלי תשאנה הנשים תכשיטים בלתי נזמי זהב וטבעת קידושין, לבלי תלבשנה משי וזאממעט, וגם על בגדי צמר וצ״ג נטו קו, אפס למען יהיה רוב הצבור יכולים לעמוד בהתקנה, הקילו לבל יעלה הכורת על בגדי צמר וצ״ג ישנים, אך להסיר סרח העודף, וכן להסיר נוצות היענה מעל מגבעותיהן; כן תקנו מעוות ישן בהרבות משתה שמנים לרבים — גם ללא קרואים ולא רצוים, ביום השבת אחרי לדת בן או בת ואמנם כי איזה חנווני וחייט ירגנו על זה, ולאהבתם את עצמם יעקשו הישרה, אך קולם נחבא בין אלפי קולות המודים ומברכים להמעירים ומעוררים להתקנה הטובה והמעולה הזאת והישרים בלבותם גם מהחנוונים והחייטים יתנו לפועלי טוב צדק, ולישרים האלה נאוה תהלה ומי יתן והיתה עירנו למופת לרעותיה הבכירות והצעירות ממנה ללכת בעקבותיה לשרש אחרי שרש פורח ראש ולענה רצוים לקוראיהם, לצאת חלוצים למלחמה בשלום את המאדע והלוקסום; הן דברי הימים לעמנו יורו אותנו עד כמה השטן הזה מרקד בינינו מימות עולם; כי היתה לנו המאדע למוקש עוד בימי הנביאים הראשונים, די להזכיר נבואת ישעיה (פרשה ג׳) על בנות ציון, — וכי היתה הארורה הזאת בעוכרינו בימי גרוש שפניא, יעיד לנו השר וגדול ליהודים דון יצחק אברבנאל ז״ל בספריו. — וכי היא כרקב בעצמותינו היבשות גם היום, ידע כל איש, ויבוקש הדבר וימצא כתוב על מכ״ע לב״י, כי באיזה מקום של האסיפות נמנו וגמרו הנוצרים לנזור עלינו לבלי להתקשט וללבוש כחוקות המאדע והלוקסוס; - מי בכם מסופרי ישורון המיצר בצרת עמו, עלו על במת מכ״ע לב״י, והודיעו לאחיכם ואחיותיכם פשעם בהתמכרם להמאדע האכזריה ובחבקם חיק הלוקסוס הנכריה, כי ייטיבו את דרכם ומעלליהם, ואז אקרא עליכם: והמשכילים יזהירו כזהר הרקיע ומצדיקי הרבים ככוכבים לעולם ועד יהושע מענדל גאלדוואסער"
021-HZF-1882-02-28-001-09057_toc_8,חדשות שונות," חדשות שונות השאך מפרס המתימר בכבוד שם התואר: מלך המלכים, החל באמת לעשות צדקה ומשפט להיהודים חוסי שבטו. רוח נדיבה לבשה את המושל הזה, לפקח מעל היהודים את הגל של החוקים הנושנים אשר רבצו עליהם מאז למעמסה ולמועקה בהשתדלות הציר האנגלי היושב בחצר השאך ובתוקף מליצתו נעתר השאך לטכם עצה על דבר הוצאת שווי זכיות היהודים לפעולות בכל רחבי מלכותו. בין החוקים המכבידים היו שני חוקים אשר הכבידו את אכפם מאד על היהודים, והם, איסור החזקת חניות בבתי השוק, והזכות הנתונה ליהודי מומר המקבל דת מאהאמעט, לקחת את כל רכוש משפחתו ולגזול חלקם באין אומר השב. החק האחרון הזה אשר חקק מאז אחד המושלים האדוקים. בחפצו למשוך את לב היהודים אחרי אמונת מאהא מעט, יבטל בימים האלה, וגם האיסור של החזקת חנויות בתוך שוקי העיר ישבות בימים האלה במצות השאך, ותחלת ההיתר יהיה בעיר טעהערען בירת מלכותו היהודים היושבים באיס- פאהאן ובערים הקרובות שמה, נהנים מכבר מזיו החופש וזכיות האזרחים, כי שם ימלוך יורש העצר זולוס שלטון, ולבו טוב לבני האמונות השונות, ומשא פנים וקנאת דת לא תעורנה את עיניו. האם לא נפלא הוא הדבר לראות, כי אייראפא המתפארת בהשכלתה ובסבלנותה תשוב אחורנית, ואזיא העתיקה תצעד צעדי און על ארח השלימות, ובפרט בפרס ארץ מולדתו של המן האגגי הראשון, מי פלל לבני ישראל שמה כי יצאו מאפלה לאורה ומשעבוד לגאולה אזרחית. בבית הנבחרים ברומעניא ערך הנבחר יאנעסקי שאלה לפני הממשלה, שתברר ותלבן ותתן דין וחשבון לפני הנבחרים על כל מעשיה והשתדלותה, להניע את היהודים לעזוב את הארץ. לפי דעת הנבחר יאנעסקי והכת אשר בשמה ידבר. החובה מוטלת על הממשלה לתמוך בידי היהודים היוצאים, להקל להם את הדרך, ולהכביד עליהם תחת זה בחוקים מגבילים ומעיקים עד כי יקוצו מפני רומעניא, הממשלה עשתה עד עתה כל אשר היה לאל ידה. גם נתנה הרמנא ורשות להתיסדות בתי ועד בערים רבות ברומעניא לתכלית ישוב א״י בין הודעות הקאנסולים האנגלים ע״ד רדיפות היהודים אשר כבר נתפרסמו בדפוס ונערכו לפני הנבחרים. מושבות עליהן את עיני כל הקוראים הודעות הקאנסול סטאנלייא, אשר יודיע לממשלתו לא בתור איש פרטי, אך בתור פקיד מאושר ומקוים מאת הממשלה. ההודעות האלה הן עולות על הודעות מכה״ע „טהיימס״. והן מפיצות אור בהיר על יחוס הממשלה לשאלת היהודים. מכ״ע „טהיימס"" שואל כעת את מ״ע „זורנאל רע ס״ט פעטערבורג"" אם גם עתה יאבה להכחיש ולסתור את המסופר במאמר הטהיימס ע״ד מקרי השנה החולפת? בעיר גראנאדא בספרד נוסדה חברה נוצרים, להתחקות על שרשי זכרונות היהודים אשר נשארו שם מאז היו היהודים בעיר ההיא. החברה הזאת לא תשים פניה על העבר לבד כי גם על ההוה, ובקול הקורא אשר הפיצה ברבים הם מעוררים את העם והממשלה לתקן את המעוות בקורות ימיהם, ולהשיב את היהודים אל אדמת ספרד, לדעת בני החברה לא יצא העם ידי חובתו ע״י גילוי דעת של המלך, כי מוכן היא לקבל באהבה את היהודים, אך ראוי ליסד חברה עם קופה של צדקה לתמיכת הבאים, העומד בראש החברה הזאת הוא השר סאגאסטא."
021-HZF-1882-02-28-001-09057_toc_9,נדבות עבור השדודים בווארשא," נדבות עבור השדודים בווארשא מעיר פילץ, הרב ר׳ שמעלקי עטינגער 30 רו״כ, יורשי המנוח ר׳ ליבוש פערציג 25 רו״כ, הג׳ ר׳ ליבלי טרויך 15 רו״כ, ר׳ יונתן פרידמאן 5, ור׳ יהושע פרידמאן 5, ר׳ דוד דאנצקער 3, ר׳ ישראל יצחק פראמאן, ר׳ יוסל ראפפורט כל אחד א 1,50  לייזר זילבערשטיין 1,25, הרב ר׳ פנחס אלי׳ רויטינבערג, ר׳ אברהם איטשע הערבעט, ר׳ ברוך אינגער ר׳ טובי׳ טענענבוים, ר׳ משה זנויל, ר׳ אברהם פאראדיסטאל, ר׳ ליבער משה קימעל- מאן, ר׳ ליבוש רושנין, ר׳ יעקל עהדנרייך, כל אחד 2 רו""כ. ר׳ מענדיל רויטינבערג, החתן ר׳ פנחס, ר׳ משה שטיינפעלד ר׳ אברהם קעניגסבערג, ר׳ חיים ליב ברינער ר׳ יעקיל רושניק, ר׳ פייכל בעה, ר׳ משה ליבר חינש, ר׳ ירמי׳ שווארצבוים, ר שמואל לעווינבערג ר׳ אהרן פאראדיסטאל, ר׳ שמואל רושניק, ר׳ עקיבא אומערגליק, ר׳ חיים לעדערמאן, ר׳ משה ראדזינער, כל אחד מהם א 1 רו״כע ר׳ שמחה מאיר, 50 קאפ׳. — ס״ה נמסר להועד דפה 140,75 רו״כ. מרייגראד ר׳ פייבל ווילימאווסקי. 3 רו״כ. מעיר מאקווא אספו נדבות ויבוא בנומער הבא."
021-HZF-1882-02-28-001-09057_toc_10,," יר""ש של פסח מקום ממכר יי""ש של פסח מבתי המלאכה (פאבריקען) הנודעים מנישעוו גאזלין, יהיה גם בשנה הזאת, כמו בשנים הקודמות. ברחוב נאלעווקי בחצר הג׳ o 22489 )27( ר׳ איטשע אשר קליינמאן (לפנים ווישניעווסקי) למול חצר פיינקינד וכל החפץ לעשות מסחר ביי״ש, יפנה אלי, ולבבו יהיה נכון ובטוח כי חפצו ימולא ובאופן היותר טוב. וגם להקונים לאחדים אתאמץ למכור במחיר זול. בבית מסחרי ימצא למכור. גם יי""ש ישן מובחר במיני שעברו עליו כמה שנים יי""ש מתוק (ליקיער) ויי""ש שזיפים שליוואוויץ מן המינים המובחרים — בשם קוויאטקאווסקי. עקיבא לאסקע"
021-HZF-1882-02-28-001-09057_toc_11,," הקמח לפסח מן הריחיים אשר „בזעגרזע"". הנודע מאז שהוא יפה ומשובח במינו, ומחירו מועט לפי הערך, ונעשה בכשרות גמורה, בהשגחה ובשמירה מעולה על צד היותר נעלה, כאשר יעידו עליו הרבנים הגאונים הי״ו בתעודותיהם יהיה נמצא למכירה מן יום 1 פעברואר לשנה הזאת 1882, ונבקש את הסוחרים הקונים החפצים לבוא אתנו במשא ומתן, לפנות אל הקאנטאר של הריחיים מן „זעגרזע״ סטאניסלאוו קראפיווניצקי בווארשא רחוב לעשנא N. 40a, או אל הסוחר של מיני קמח ה׳ ב׳ קראטקע. No 3 ווארשא, ברחוב נאווא-וויניארסקי St. Kropiwnicki, Warschau Leszno No 40n. B. Kratke, Warschau Nowo-winiarski No 3."
021-HZF-1882-02-28-001-09057_toc_12,," ויין ישמח לבב אנוש בבית מסחר היין הנודע לתהלה זה יותר מחמשים שנה פה ווארשא להמנוח  No 1 ר׳ מאטיל ז״ל. התנוסס בשם „האננא"" נגד שער הברזל ברחוב פשעהאדניע והנהו על שמי ביילא זילבערשטיין, מכבר היה האננא ובזאת אודיע הסוחרים מכירי ויודעי אשר רוצים לעשות אצלי בעשטעללונגען, הן ע״י הפאסט או ע״י הדע- פעשע יכתבו על שמי הנ״ל על רחוב פשעהאדניע No. 1 ויכל כל איש להשיג אצלי כל מיני יינות טובים. ומי דבש שליוואוויטץ, הכשרים על חג הפסח במקח השוה גם שכר ופארטער ממדינת בריטאניא, והמסחר של רחוב גענשע No. 3 איננו שייך לי No. 1 כלל, רק ברחוב פשעהאדניע No. 1 אדרעססע שלי ביילא זילבערשטיין לפנים האננא ברחוב פשעהאדניע הפרייז קראנט על כל הנ״ל ישיג כל אחד חפשי — '"
021-HZF-1882-02-28-001-09057_toc_13,," אתכבד להודיע כי חדשתי והכינותי הציהאריענפאבריק שלי עצהיו״ט והציהאריע וההאלב-קאפפע בכל הסארטען מהוללה בתשבחות עתה בכל הפרטים נעימה לחיך ונאה במראה ואין בהם שום פקפוק על כשרות, ובדבר המקחים אתחרה גם נגד ריגא גם נגד ווארשא. גם נמצא אצלי ציהאריע של פסח בכל הסארטען . אבקש לכבדני באופטראגע, ואחד המרבה ואחד הממעיט יפיק רצון ואמלא משאלותיו בהחוזר וגם פרייזקוראנטען אשלח לכל דורש. Moses Bramsohn, Kowno."
021-HZF-1882-02-28-001-09057_toc_14,," תחבולה לעשות חיל. מודיעים אנחנו אשר יש לנו גענעראל דעפאט על מדינת פולין מן הבעמישע פאבריקען של תמצית חומץ (עססיג עססענץ), אשר בגלילות מאמבאך לויפהאך, וויטיכהען, בירקענפעלד, אווענט- ראפפ פרידריכסהיטע, וגם לארק. עצמו של החומץ הוא 80% וחזק לשתותי אם יערב עם 35 חלקים מים. גם יש לנו תמצית חומץ על חג הפסח עם הכשר של רבנים מפורסמים מח״ל פראבין נשלח לכל דורש ומבקש, אם ישלח לנו 70 קאפעיקעס, ובקניתו הראשונה ינוכה לו דמי הפראבע, כל הרוצה לעשות אתנו מסחר וקנין, יפנה כפי האדרעססע הרשומה מטה Iоблинеръ и Конъ Влоцлавекъ, Варш. губ."
021-HZF-1882-02-28-001-09057_toc_15,," ואדע וואססער מאשין איינע פאללקאממענע זאדע-וואססער פאבריק מיט 2 אפפאראטען דער גראססערע גאנץ נייא, ביידע דיא בעסטע קאָנסטרוקציאהן, דאבייא אויך 130 קופפערנע גראָססע, אויך אנדערע דאצו געהערענדע געגענשטאנדע צו פערקויפען אויסקונפט בייא הערר פעהר האנדלונג N. 418 אין פראגא בייא דער בריקע"
021-HZF-1882-02-28-001-09057_toc_16,," הודעה אכבד בזה להודיע לסוחרי יין גפן מערי פולין, כי הבאתי ממדינות „קרים״ טראנס- פארט גדול יין טוב מתוק וחזק אשר יעלה בטובו מיין אונגארין, והיין גפן כשר לפסח אף להמדקדקים. והנני מוכן להשביע לכל קונה רצון, כי אמכור במקח השוה לכל. והסוחר אשר יקנה אצלי יראה בטח פרי בכל המיני יינות אשר יקנה אצלי ולהקונה סכום הגון אפחת ראבאט ידוע. אדרעססע שלי А. В. Парогролскiя въ г. Лодаѣ."
021-HZF-1882-02-28-001-09057_toc_17,," מפעלות היהודים לקיום החכמות והמדעים בימי הבינים והרחבתם. נעתק מאשכנזית ע״י אריה גרונם גארדאן. מחירו עם פורטא 20 ק׳, ולהמו״ס ראבאט 20 פ״צ. אדרעסע בווארשא, זרח גארדאן נאלעווקי 26."
021-HZF-1882-02-28-001-09057_toc_18,," אתכבדה בזה להודיע אשר יש לי כעת למכור קמח קארטאפפעל, וכן קארטאפעל סיראפ כשר על חג הפסח, וכן נמצא אצלי בתמידיות למכור הארטיקלען האלה N№ 17 דוד גוטגאלד בווארשא נאלעווקי D. Gutgold Warschau, Nalewki № 17."
021-HZF-1882-02-28-001-09057_toc_19,," בעיר זופראן נמצא ס״ת נאה זה כט׳ חדשים אשר לא נודעה שלמי היא, וכל אשר נאבד לו ס״ת יפנה במכתבו על אדרעסע a сr. Co Л.P. М. A. въ М. уПPAHъ. Г-ну раввину Мимелюо ануелiо aunру."
021-HZF-1882-02-28-001-09057_toc_20,," ידידי הסופר הנכבד ה׳ יצחק הלוי לע- ווינסקי מפעטערבורג שלח אלי סכום הגון מספריו למכרם בבית מסחרי לטובת השדודים בווארשא ושמות קוני הספרים יבואו במכ״ע לב״י איש כנדבת לבו. החפצים לשלוח כסף מחיר הספרים כרצון איש ואיש יוכלו לשלוח ע״י בית מסחרי אליעזר יצחק שפירא Л. И. Папира, Варшава, Палевкя № 7"
021-HZF-1882-02-28-001-09057_toc_21,," שאלות ותשובות הנומערן 4 5 חסרים אצלנו. והשולחים אותם נשיב לו תמורתם, לה׳ שפעקטראיו אחרי שהדפנ   האדרעססע האר י חפץ לשנותה וע״כ לא השיג עד כה, לה׳ א כסנדר ברייג׳. האיש ההוא כתב כמה, פעל ם תקנת עגונות, על נשים דעירו להוציא ש״ר, בראשונה חתם א״ע יהודה, אליעזר שטיינסאפיר עם תעודת השו״ב ועתה על בתו הבתולה חתם א״ע משה בעלינסקי וראוי להביאו במשפט."
021-HZF-1882-02-28-001-09057_toc_22,, אדרעססא שלנו З. Слонинскону Варшава. או S. Sionimski in Warschau Dzika No. 25a.
