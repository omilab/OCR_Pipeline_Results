article_id,headline,text
021-HZF-1881-06-14-001-080171_toc_1,," KKא  ברוסיא ופולין. אל השולח במוקדם לשנה 5 רו""כ.  לחצי שנה 2.75 רו״ אל לרבע שנה. 1.50 רו״כ סל ביתר הארצות 20 פראנק. באמעריקא 5 דאללאר. G"
021-HZF-1881-06-14-001-080171_toc_2,, א מחירו באשכנז: 14 ריכם מארק לשנה.  בעסטרייך 8 פל׳ לשנה.  וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳. A
021-HZF-1881-06-14-001-080171_toc_3,"מכתב עתי משמיע חדשות כקרב עם ישרון , מכל..."," מכתב עתי משמיע חדשות הסר בקרב עם ישרון, מכל הדברים הנוגעים בעניני המדינות, דברי חכמה ומדע. ידיעות העולם והטבע יוצא לאור אחת בשבוע, מאת חיים זעליג סלאנימסקי."
021-HZF-1881-06-14-001-080171_toc_4,תוכן הענינים," תוכן הענינים דברי הימים, גראיעווא. אגוסטאוו מאסקווא. זאקראטשין. הצופה לבית ישראל. ידיעות העולם והטבע ספחת הרוח מאת קלמן שולמאן הודעות שאלות ותשובות."
021-HZF-1881-06-14-001-080171_toc_5,דברי הימים," דברי הימים בימי השבוע העבר נחה שקטה, הארץ ברוססיא הדרומית. מכל הפלכים והגלילות ברוססיא הקטנה והחדשה, לא באו במשך הימים האלה שמועות מרדיפות חדשות והתנפלות העם בהמון רב על היהודים, הקולות כמעט חדלו והעברים באוקראינא ופאדאליען יחלו עתה לצאת מן החורים אשר התחבאו שם במשך שני חדשים לספר עצמותיהם, לאסוף ולכנום את יתר הפליטה הנשארת להם מימי הרעש הגדול, ולשוב אל חרבותיהם ועבודתם ופעולתם למצוא טרף לביתם. אמנם בשוב אחב״י אל נויהם עוד לא שבה מנוחה שלמה ושלות השקט אל משכנות יעקב בארצנו, עוד יחרדו ויפחדו אלפי ישראל מקול עלה נדף ושמועות העוברות בארץ, ולבם יהגה אימה, בדעתם כי עוד לא שככה חמת ההמונים וקנאתם הקשה כשאול, ורק מוראה של מלכות, מורא אנשי הצבא ומשגיחי הסדרים הממלאים עתה את חובתם יותר תשים מתג ורסן בפיהם מבלי לבלע את היהודים, ועוד יעברו עדן ועדנים טרם תשקוט הארץ וכל יושביה היהודים והנוצרים יהיו שלוים ושקטים ואין מחריד, גם שאלת היהודים ע״ד מצבם וחוקי חייהם בעם ובמדינה, אשר בכל הארץ נשמע קולה בכח מקרי השבועות האחרונים, גם היא על עמדה תעמוד ותחכה לקץ הפלאות וליום אחרון, כאשר תחדל מהיות עוד לשאלה בחיי החברה והמדינה ע״י פתרונה האחד והמוחלט, להיות תורה אחת ומשפט אחד להיהודים ולכל תושבי הממלכה; עד כה וכה תמלא השאלה הזאת את כל חללו של העולם המדיני. ברגע הזה, דעת הקהל עסוקה רק בה, כל מכ״ע ישובו וידברו בה איש איש ע״פ מפלגותיהם ודעותיהם השונות. מן כל הדברים שנאמרו ונעשו בארצנו ע״ד היהודים במשך עשרה ימים האחרונים. הכי נכבדו, הם המשפטיב בבית דין הצבא אשר בקיעוו, על השודדים בצהרים ומחריבי בתי ישראל בשני ימי הרעש 26, 27 אפריל (למספר הרוססים) . уroлов. המשפטים האלה המה רבים מאד, 43 דיני נפשות מלבד המשפטים על דברים שבממון אשר רבו עוד יותר. מספר הנדונים עולה לערך שלש מאות וחמשים איש, אך מכולם נכבדים ביותר שני המשפטים הראשונים, אשר יצא דברם מאת בית דין הקרב במשך עשרה ימים האחרונים. מוצא דבר המשפט הראשון כבר הודענו בגליון העבר, וכל הליכותיו וענינו לא נוכל גם היום לשום לפני קוראינו, ואך על הדברים אשר נאמרו עליו נשים פה מבטנו כפי האמור במכ״ע הרוססים והפולאנים ראש השופטים היה הגענעראל סלוצקי, דורש המשפט (פראקו ראר) המחייב מצד הממשלה היה הגענ׳ סטריעלניקאוו, על יד הנאשמים עמדו שני מליצי יושר, ומצד העברי ה׳ פיכטענהאלץ עמד עורך הדין המושבע ה׳ אנדריעווסקי בתור מורשה ובא כחו בדברים שבממון, לדרוש מאת השודדים את אשר חמסו ויבוזו לעיני השמש. הפראקוראר סטריעלניקאוו הרבה לחקור את העדים הרבים, בהתאמצו להוציא מפי הערים שרש דבר התנועה נגד היהודים, והסבה הראשית להמעשים האיומים האלה ויחליט, כי היהודים בעצמם אשמים בכל הרעה אשר מצאה אותם, וזאת באה להם בגלל מעשיהם לנצל את בני עם הארץ להונותם ולדמותם, בין העדים נמצא גם העד העברי ראזענ- בוים, אשר עיניו ראו חורבן בית פיכטענהאלץ, וסערת ההמון על בית ראפאפפארט והגימנאזיום לנערות אשר בו על הרחיב מיכאלאווסקי, גם הוא נשאל מאת הפראקוראר לחוות דעתו ע״ד סבת הפרעות. ה׳ ראזענבוים ענה כי נקרא הנה רק להגיד אל השופטים את אשר ראו עיניו, ולא להציע דעותיו והשקפתו על שאלת היהודים, אשר אין להמשפט כל עסק בהם, אך הפראקוראר הבטיח כי יש להשופטים חפץ לדעת השקפת העד על הנושא הזה, אז באר ה׳ ראזענבוים את דעתו, ויאמר: כפי אשר אדמה, יצאה התנועה נגד היהודים מאת הסאציאליס- טים בעלי הפרעות, ופעולתם נראתה בעליל ע״פ טעמים שונים, כזאת דברו גם כבוד הנסיך הגדול, וולאדימיר אלכסנדראוויץ וכבוד הוד אדוננו הקיסר יר""ה, בדברם אל צירי ישראל בשפה ברורה, כי מאת חרשי משחית יצאה התנועה הזאת למען החזק המהומה בארץ. השאלות והתשובות האלה נמשכו כשעה ומחצה, עד כי אמר הפראקוראר, אשר ארכו הויכוחים יותר מדאי, ואחרי חקירת עדים אחדים נאם נאומו הנודע, לקוראינו מגליון העבר, אחריו הודיע עורך הדין המושבע אנדריעווסקי, כי בתור בא כח העברי פיכטענהאלץ בדיני ממונות ימצא לנחוץ גם הוא להערות את מקור הפרעות וראשית מוצאן. תוכן דבריו היו: „אנכי והפראקוראר מסכימים להרשיע את הנדונים בהשפטם, אך בכל זאת אין דעתי מסכמת להאמין, כי היהודים העירו עליהם חמת העם ויהיו הנסבה להפרעות, מארבעה ועשרים הנדונים אך ארבעה המה ילידי רוססיא הקטנה, ויתרם באו מרוססיא הגדולה מהפלכים : קורסק, טווער וקאלוגא, מקום לא ישבו שם יהודים ולא היה להם דין ודברים עמהם, מכל הנדונים אין גם אחד אשר יאמר, כי הונה אותו יהודי או עשה לו כל רעה, אחריו דברו מליצי יושר להפוך בזכות הנדונים, והפראקוראר בדברו דברו האחרון אמר, כי אין בפיו נכונה להשיב על דברי המזכים, ונגד ה׳ אנדריעווסקי אמר כי עורך הדין הזה הבין למלאות חובתו אל היהודים ולדבר דבר לטובת היהדות, בטרם יצאו השופטים להמתיק סוד ע״ד גמר הדין, דברו הנדונים בעצמם. כמעט כולם הכחישו את העדים הרבים ויאמרו, כי חפים הם מפשע, וכי לא שלחו ידם בבזת היהודים, ורק הראש וראשון שביניהם, המשורר בבית התפלה „פראבארצאוו"" אמר: „לו ידעתי כי בגלל הדבר הזה יתנו אותי בפלילים ויענישוני, כי עתה לא נסיתי להכות את היהודים ולבוז את רכושם"" פסק הדין נודע לקוראינו מגליון )No. 129 קוריער ווארש׳( העבר. משפט המפלגה השניה אשר מצא מקום ביום 22 23 מאי (3 4 יוני), היה שונה מאד בתכונתו הליכותיו תוצאותיו והרושם אשר עשה על דעת כל הקהל בקיעוו ורוססיא כולה ראש השופטים וחברי המשפט היו אחרים, תחת הגענ׳ סלוצקי היה עתה ראש השופטים הפאלקאווניק אושאקאוו, דורש המשפט סטריעלניקאוו לא בא עוד אל המשפט, ופקודתו לקח סגן הפראקוראר בורדיטש, עורכי הדין על דברים שבממון, היו המליצים המהוללים קופערניק, והנסיך אורוסאוו הנודע לתה לה, גם על המשפט הזה בא הגראף קוטאיססאוו הנשלח ביחוד מאת הוד הקיסר להתחקות על שרשי הפרעות. ויתבונן לטענות ומענות הצדדים ותהלוכות המשפט. הנדונים 22 איש במספר המה כולם מן החשוכים בעם. ואך אחד בן 19 שנים נראה כי הוא מבני מרום עם הארץ. חקירת העדים הרבים הפיצה אור חדש על כמה דברים אשר לא נתבררו כל צרכם על המשפט הראשון. כן היתה דעת הפראקוראר הראשון, כי המהומות התפרצו לפתע פתאום, ועתה העירו שני פקידי הצבא, כי שני שבועות לפני המעשים קבלו פקודה מאת שר צבאם להיות עתידים ליום אשר תפרוצנה המהומות. מדבריהם נראה, כי בכל מקום אשר עמדו אנ״ח לא נועזו ההמונים לשלוח בבזה את ידם, ראשי הבריוני בין הנדונים המה: בויעוו, מיריוק, קאלבא וסידענקא. כל אלה השחיתו התעיבו עלילה ויהיו במפקדי להקות השודדים אשר שמו לחרבה את כל בתי היהודים בהפרוור דאמייעווקי ושוק התבואות והבעססעאראבי ביחוד הרבה לעשות חמס ורצח, השודד „בוייעוו"" ומרעו „קאט- שאנאווסקי"" איש עשיר ובעל בית חומה בקיעוו. בהתנפלם על בית אחד היהודים, חפצו לתלות על עץ את אדוני הבית, אך אחד מחברתם לא נתנם לבצע מעשיהם. השודדים האלה היו ממכירי היהודים ובעלי ברית מסחרם, ובכל זאת לא ידעו רחם ויקראו בקול: „הבו כסף ואם לא נמיתכם כרגע״ אחדים מהם שלחו אש בבתי היהודים ובבתי הכנסת, ובגובה אפם התגרו באנשי החיל וידו בהם אבנים גדולות. הפראקוראר השני לא יצא לדון על שרש דבר המהומות וסבותיהן, ויבאר רק את פרשת המעשים האלה וחטאת הנדונים לכל פשעיהם אחריו נשא מדברו המליץ הנודע הנסיך אורוססאוו, אשר בשפה לנאמנים האריך לדבר על כל תוקף המעשים האלה בפרט, ושאלת היהודים בכללה. דברי הנסיך עשו רושם גדול אדיר וחזק על היושבים כסאות למשפט וכל הקהל הגדול אשר מלא את כל הבית מפה לפה, אחרי דברי המזכים נכנסו השופטים לחדר מיוחד, ואחרי המשא ומתן הרב אשר נמשך בשש שעות תמימות, חרצו משפט הנדונים, לאמר: „בית דין הצבא יכיר את ארבעת הנדונים: בויעוו מיריוק, קאלבא סידענקא וקאטשאנאווסקי, לחומסים וגוזלים ע״י הכאה ומעשי רצח ויענשו: „בוייעוו"" לעבוד עבודת פרך 20 שנה קאלבא— 15 שנה, סידענקא—10 שנה, וקאטשאנאווסקא על שש שנים. שני נדונים אשר המשפט הכיר אותם לאשמים בעון הכאה והמראת פי פקידי הפאליציי ושלטון המקום, לשלחם לארץ גזירה כסיביריען. יתר הנדונים נענשו לשבת במאסר שני חדשים בכל זה למראה דברים המהפכים בזכות הנאשמים בקשו השופטים מאת הגענעראל גובערנאטאר, דרענטלען להטות חסד אל הנדונים ולהקל את ענשם באופן כזה: ראש השודדים בוייעוו יעבוד עבודת פרך ארבע שנים, ארבעה מרעיו ישולחו לארץ גזירה סיביריען, שנים מהנשארים לעבוד עבודת ענושים אחד במאסר עוד לא הונח לנו מחמת צוררינו אשר יסערו להפיצנו והנה הוה על הוה בא על קהלות ישראל בארצנו, כי גם באש ותאכל ערים גדולות הנושבות מאחב״י העיר „סלאנים"" כמעט נחרבה כולה, כי תשע מאות בתים אשר בקרבה עלו על המוקד. „בבאברויסק"" יצאה אש מארבע פנות העיר ברגע אחד ביום ג׳ העבר ותאכל ארבע מאות בתים גדולים, ביום הזה פרצה תבערה נוראה גם „בוויטעבסק"" ותאכל חלק גדול מהעיר, בהעיר אוגוסטאווא אשר היתה למאכולת אש כאמור במכתב טובי העיר בהצפירה גליון העבר פרצה שנית תבערה תאכל עוד שתי מאות בתים וכל העיר חרבה ושוממה. בעת צרה כזאת לבני העם הנדבא והנענה, אשר מכל עברים קמו תרבות סדי סוררים להרגיז עלינו את ההמונים החשובים, תחי נפשנו לראות, כי במדינת פולין, מקום שם מצאו אבותינו מנוס להם מימות עולם ושנים קדמוניות, נחה רוח נדיבה על טובי העם ורועי האמונה. בכל מה״ע באין יוצא מן הכלל לא יחדלו לדבר טובה עלינו להשתתף בצערנו ולהשיב לחורפינו דברים נמרצים ביחוד נחוה תהלת סופר המה״ע „גאזעטא פאלסקא, מאדעססא במאמריו המסולאים, וכדאי הוא הסופר הנעלה הזה להציב לו יד במ״ע עברי, אך עוד יותר נכבדו לשלום ואהבה מעל הבמה, הבישאפים מפלאצק ומלובליו השמיעו דוד קולם בבתי התפלה ובמכתבי הרועים אל עם מרעיתם, לגלות אזנם למוסר, כי יתהלכו באהבה ואחוה את אחיהם אזרחי הארץ כמוהם מבני דת משה. בקרבת העיר פולטוסק אשר בפלך לאמזא ימצא בית תפלה ומקום מקודש לכל הקאטולים שומרי אמונים, אשר בהסביבה, ויהי בימי חג הירוק העבר ויתקבצו שם עולי רגל לאלפים מהכפרים מסביב, וכאשר הגיעה לאזני הכהן, כי נמצאו אנשים בליעל מסיתים את העם להתנפל על היהודים, עמד על פתח בית התפלה וידבר באזניהם דברי כבושים, ולא פתח את בית התפלה עד אשר נשבע כל ההמון הרב כי לא יגעו לרעה ביהודים. המחזה האחד הנכון להחיות רוח נדכאים ולעורר בקרבם תקוה טובה אל ימים טובים מאלה, הוא הרוח הלאומי אשר יפעם בלבות נדיבי עם אלהי אברהם, אשר לא התרפו ביום צרה, וימהרו להמציא רוחה כמעט אל המוכים והשדודים. מכל קצות הארץ בכל תפוצות ישראל ירבו להתנדב לטובת אחיהם בין המתנדבים ימצאו גם טובי הנוצרים חובבי אדם. עד יום ד׳ העבר בא לידי הועד לקבוץ נדבות הנוסד בקיעוו, אשר הפראפפעססאר מאנדעלשטאמם עומד בראשו, סך 577, 83 רו״כ 19 קאפ. מראשי המתנדבים בארצנו המה היהודים משתי ערי המלוכה ואדעססא, מאת הבאראן גינצבורג לבדו בא אל הועד הסך 15000 רו״כ, ומאספים כאלה נוסדו כמעט בכל הערים בחו״ל, בוויען מאספים נדבות האדונים הבאנקירים: אפרתי, נאטהאנזאהן, וקאלליר, מלבד אשר תבאתה נדבות אל רעדאק- ציות מה״ע, עד היום נאסף בוויען כמאה אלף פֿראנק, בין ראשי המתנדבים הוא הנוצרי הפראפעססאר המהולל „ביללראטה"" אשר התנדב 500 פלארין. בפאריז עלה סך מספר הנדבות אשר נתאסף ע״י הקאמיטעט מבני ארצנו, הבאראן סאלאמאן גינצבורג הפראפפעסאר ציון וה׳ ראפאלאוויטש לסך מאה אלף פֿראנק, מלבד אשר באו במה״ע Goulois וחברת „כל ישראל חברים״, בבערלין נוסד קאמיטעט לאסוף נדבות לעזר היהודים השדודים ברוססיא, בראשם אנשי שם מנבחרי העם, לאסקער, לעווי דעלבריק, כהן קטולי מאגנוס, וכהן אחד פראטעסטאנטי הרעקטאר מהאוניווערזיטעט ה׳ האפמאן וכו׳ גם עדת עירנו הגדולה התבוננה לאחרונה, כי עת לעשות הגיעה גם לה, ותתעורר לקרוא נדבות למשען אחינו השדודים. בימי חג השבועות העבר דבר המטיף בבית הכנסת על רחוב טלאמאצקי הד״ר י. צילקאוו דברי כבושים באזני קהל עדתו ויעורר לבם לחומלה על אחיהם הנדכאים ולחוש לעזרתם, לפני שני שבועות נוסד קאמיטעט מששה טובי העיר, אשר רשמו על ספר שמות בע״ב והנגידים בכל חלקי העיר, והעם מרבים להתנדב. בשבוע הבא נודיע תוצאות הנדבות ושמות המעשים והעושים במצות צדקה גדולה כזאת. הגראף קוטאיססאוו אשר נשלח מאת שר הפנים אל מחוזות רוססיא הדרומית, להתחקות על שרש הפרעות הנוראות, בא לקיעוו לפני שני שבועות, וישקוד על תעודתו למלא משלחתו באמונה. לראשונה קרא אליו את כל היהודים בעלי החנויות, ויבקשם להודיע לו בחשבון מדויק סך ההיזקות, אשר סבלו בימי הרעש, אחרי כן נסע בעצמו לראות בעיניו את חרבות היהודים על רחובות פאראל. דאמייעוו ומעבר להתעלה (זא-קאָנאוואָר) הגראף הרבה לחקור בראשונה את הסוחר א. ה. וישאלהו, האם לא העלה עליו הרון אף הנוצרים, בהונאה ומרמה. אצל החנות הזאת וחנות הסוחר מיטניצקי עמדו נוצרים אחדים מהסוחרים שכניהם, אשר מהרו להגיד להגראף ישרת לב היהודים ואמון רוחם, במשך עשרים שנה אשר ישבו איש על יד רעהו בשלום ואחוה. על כל בית ובית אשר יעבור הגראף קוטאיססאוו ירבה חקור על הנהגת השוטרים בעת המהומה, סוחר רוססי אחד הגיד לו, כי בראשית המהומה היה נקל מאוד לתפוש את המכים והמשתובבים בכף ולהשיב את המנוחה בעיר, בבוא הגראף אל בית הסוחר פרענקעל השתומם מאוד על השמות והחורבן הרב הנראה בכל פנות הבית, על שאלת הגראף איה מצאו היהודים מנוס ומפלט למו בעת הרעש, ענתה אשה נוצרית, כי בראשונה היתה היא לסתרה עליהם ותחביאם בצל קורתה, ואך מיראת השודדים לבל וחריבו גם את ביתה, נאלצה לבקש מהם כי יעזבו את הבית. עתה נסע השר קוטאיססאוו אל סמיעלא לעשות בקורת ע״ד המעשים האיומים אשר נעשו שם. מסמיעלא יסע לאדעססא וכל ערי וכפרי רוססיא החדשה. בין כה וכה ושנאת העם להיהודים הולכת וגדלה. בכפרים רבים נקהלו האכרים לאספה רבה והחליטו לבקש מאת הממשלה, כי תגרש את היהודים מקרבם נציב רוססיא החדשה שלח מאדעססא את פקידיו העומדים על ידו, לתור את הפלכים והגלילות, ולהתחקות אחרי היחס אשר בין היהודים והאכרים בערי השדה והכפרים, האם נכון הדבר כי היהודים מנצלים את האכרים ואוכלים אותם בכל פה, כאשר יאמרו מנדינו ביום השלישי העבר נתן שר השוטרים בקיעוו הבאראן גיובענעטט פקודה אל כל השוטרים הגדולים עם הקטנים, לשאת את ראש מספר היהודים הנמצאים בקיעוו למען יעזבו את העיר כל אלה אשר אין להם כתבי תעודה הנותנים להם זכות יתירה לגור ברוססיא הפנימית, כסוחרי גילדע הראשונה, ובעלי מלאכות. בין כה וכה וחמת המהומות עוד לא שככה מכל וכל. עוד נמצאו חרשי משחית המסיתים ומריחים את העם לעשות נקמות ביהודים, גם באותם המקומות אשר מספר היהודים מעט מזער, והמה מתפרנסים מיגיע כפיהם, מלבד השמות הנוראות אשר עשו השודדים בהקאלאניות אשר להעברים בגליל מעליטאפאל, כאשר הודענו בגליון העבר באה עתה הידיעה כי החריבו הפראים כמעט את כל כפרי היהודים עובדי האדמה בפלך יעקאטערינאסלאוו וביחוד היו לבז ולמשיסה הקאלאניות: „נעטשאמעווקא״, „גראפסקאיא״ „טרודאליובאווקא"" קאבילני, ועוד אחרות בימי החדש האחרון כאשר תקפו עלינו צרות אחינו ברוססיא הדרומית כמעט חדלנו לתת לפני קוראינו חשבון כל המעשים הנכבדים בעולם המדיני כפעם בפעם, אך עתה כשוך חמת הרדיפות נשוב להעלות לפניהם זכרון המעשים אשר נקרו ויאתיו בימי החדש העבר בהענינים שבין עם לעם באייראפא. הימים האלה הם ימי מלחמה בשלום ברוב ארצות אייראפא; מלחמת הדעות ופרוד הלבבות בין ראשי הממשלות ובאי כח העם בצרפת ואשכנז בבולגאריא ובריטאניא, מן כל הסכסוכים האלה הכי נכבדו בתוצאותם המעשים בצרפת ובולגאריא קוראינו יודעים את הכבוד אשר נחל גאמבעטטא במסעו אשר נסע לעיר מולדתו קאהאר אשר בצרפת הדרומית, להיות שם ביום התקדש חג הלאומי ע״י הצבת מצבת זכרון לגבורי צרפת במלחמה האחרונה. במעמד הנשגב הזה נשא נאמ- בעטטא מדברותיו ע״ד עתידות צרפת ויחוסה אל הממלכות האחרות, לדעתו תעודת הרפובליק היא להחזיק במעוז השלום הכללי ולהעביר חרב מן הארץ. תמונת הממשלה אשר בחר לו היום העם הצרפתי, לא תתן לאיש אחד מקרב העם להשתרר או לשום משטרו בארץ, או ליוצאי ירך בתי המלוכה משנים קדמוניות לתפוש המלוכה על הארץ. בגלל זה אין כל סבה נכונה לדמות, כי ימצא איש בצרפת, אשר מחפצו להעלות אבק בעיני הצרפתים ישתדל לנסוך עליהם רוח גאות וקנאת עם (שאוועניזם) להביא מלחמה בשערי אייראפא. דעת נאמ- בעטטא, כי אך בשובה ונחת תהיה היום תשועת צרפת, וכי לא רחוקה העת אשר תשוב אל מנוחתה ונחלתה, וגם שגי המחוזות אשר נקרעו ממנה ישובו אליה ע״ד השלום היום או לאחר זמן, כאשר תוכח אשכנז ותראה, כי הרחבת גבולותיה ימה שמה מועקה במתניה ותאלצה להחזיק צבא רב להציגה כבלי ריק ולרושש את כל יושבו הארץ. כהנה וכהנה הוסיף לספר בשבח השלום האיש אשר נחשב לחפצי קרבות, ואשר כל יודעי העתים כבר הסכינו לראות פניו כפני נשיא הרפובליק והשליט לבדו בצרפת בימים יבואו, במסעו זה דמה גאמ- בעטטא לגבור מלחמה השב מן המערכה מוכתר בזר תהלה ותפארת נצחון. אך רגנת הנוהים אחרי האיש המצוין הזה היתה מקרוב ושמחתם עד ארגיעה. מושב הזקנים (סענאט) בצרפת, אשר זה תעודתו ולכך נוצר לעצור בעד רוח בעלי הדרור מקצה האחרון בחפצם לעשות דרכם בסופה וסערה, קם גם עתה לשטן אל חפץ גאמבעטטא ואנשי עצתו לעשות שנויים עקריים באופני הבחירה ע״פ המחוזות (דעפארטאמענטס) מספר אנשים למחוז, תחת הבחירה הנהוגה עתה ע״פ הגלילות (ארראנ- דיסמענטס) איש אחד לגליל. לפני ימים אחדים נבחר ועד מהסענאט להביא את הענין הנכבד הזה לידי בירור, ביום ד׳ העבר קרא שר הממשלה שעבר ה׳ וואדינגטאן מעל ספר החלטת הועד ויבאר, כי סבת הדבר אשר יצאו עוררין על חפץ גאמבעטטא, יען כי ע״פ תורת הבחירה החדשה תמצא יד האיש המרוצה לעם, להבחר בחמשים וששים מקומות בפעם אחת, ובדבר הזה יקח לו קרנים להשתרר, ולפסוע על ראשי העם להיות השליט לבדו בארץ, דבר המתנגד אל רוח הר- פובליק וטובת העם. ביום ה׳ בא הדבר לכלל מו״מ בהסענאט והצעת גאמבעטטא נדחתה ברוב מנין ובנין. המעשה צורר בקרבו מבוכה חדשה, ועתיד להיות לצור מכשול לשני בתי המחוקקים הסענאט ובית קרואי העם, אשר מרבית חבריו המה כרוכים אחרי גאמבעטטא וסרים למשמעתו, איך שיהיה רואה האיש המצוין הזה את עצמו שנית רחוק ממחוז חפצו ורק בצאתו כגבור מנצח מאת המלחמה החדשה הזאת, אז ידע, כי נכונה בידו הממשלה ברוח העם הצרפתי באשכנז הגיעו עתה דברי הריבות בין קרואי העם נוצרי תורת המדינה וביסמארק, למרום קצם. בשבוע העבר בא הק והתכלה אל המו״מ והקריאה השלישית להצעת החוקים הנכללים בתורת כלכלת המדינה, אשר שם ביסמארק לפני האשכנזים אשר הנכבדים מהם הם: התיסדות קרן קימת לאחריות הפועלים, כאשר יקראם אסון ופגע רע המונע אותם מעבוד עבודתם והעלאת מסים וארנוניות מדברים השוים לכל נפש, וביחוד מהטאבאק ושכר שעורים. כל החוקים האלה נדחו מהנבחרים בקריאה השלישית, ומעתה נפלו ולא יוסיפו עוד קום בהפרלא מענט הנוכחי. בכלל נראה כי נפל אור פני ביסמארק בקרב עמו ושמש הצלחתו נטתה לערוב, כאשר נדונו לפני ימים אחדים בהפארלאמענט ע״ד אחריות הפועלים הרבה לדבר הסאציאל דעמאקראט ליעבקנעכט ויוכיח את ביסמארק הרודף בחמת נקם את הסאציאליסטים, בעוד אשר בדעותיו הוא כאחד מהם, וגם הוא מחזיק בהדעה אשר היתה ליסוד שיטתם, כי הממשלה תהיה למקור ההשפעה אל כל אזרחיה, ותל שכל פיות בני המדינה, הפועלים ובעלי בתי מלאכה, עניי האריסים ובעלי הנכסים המסובלים בעושר פונות אליה. מובן הדבר, כי דברי ליעבקנעכט לא נתנו קטורה באף הנסיך ביסמארק המתאמו לבן אצילי פרוססיא האמונים עלי דעות נושנות, וכל היום ירבה לדבר, כי הוא איש ריב ומדון להסאציאליסטים, ואלמלא מוראו היו הם המושלים בארץ אשכנז ומלואה, לפני ימים אחדים קרו שערוריות רבות בהפארלאמענט האשכנזי: הן מודעת זאת כי זה שנתים אשר ביסמארק גמר אומר לספח את האמבורג אל ברית המכס (צאללפעראיין) באשכנז, כי תחדל עיר רוכלת עמים זאת להיות חוף חפשי, רבות התנגדו ההאמבורגים אל החפץ הזה, אך קצרה נפשם בעמלם ויאותו לחפץ ביסמארק ע״פ תנאים ידועים. הנבחר ריכטער, הודיע בשם חבריו הליבעראלים וההולכים קדימה, כי דבר נכבד כזה איננו מסור אל הממשלה לבדה, כי עיר חפשית היא האמבורג ועומדת ברשות עצמה ולהפארלאמענט האשכנזי הצדקה להכריע ולחוות דעתו בענין הזה. לדברים האלה קם שאון בין שרי הממשלה וצירי ממלכות הברית, אשר יצאו כולם מאת פני הבית לאות בוז וחרפה אל קרואי העם. למחרתו מדדו הנבחרים את פעולת שרי הממשלה אל חיקם, כי בהגיע תור המשפט ע״ד מסים וארנוניות חדשים, יצאו כל הליבעראלים מהבית, ובמספר הנבחרים הנשארים לא היה די לקיים כל דבר לחוק ומשפט, כה יתרחב הפרץ בין העם והממשלה באשכנז מיום אל יום. בכלל נראה, כי נעור עתה העם האשכנזי משנתו ועיניו נפקחו לראות, כי הרחיק לכת על הדרך אשר התוה לפניו נסיך הברזל והיום יחפוץ להשיב לו את זכיותיו וחירותו אשר רכש לו בעמל שנים רבות ומלחמות הרוח הרבות והעצומות. אך ביסמארק לא ישים לב לדבר וכאז כן עתה יוסיף לדרוך על העם ברגל גאוה. סוף דבר בכל נאות אשכנז התלקחה היום מלחמת הבחירה בכל תוקף עוזה. כל הליבעראלים למפלגותיהם הוציאו קול קורא אל העם לבאר דעתם והשקפתם, לב כל העם הולך וסוער, והממשלה גם היא יודעת ומכרת כי נקעה נפש האשכנזים ממנה, ולכן נשמע, כי הודיע ביסמארק, אשר אם יבחר העם להפארלאמענט אנשים המתנגדים לחפציו יתיר אגודת הנבחרים. להבחירות האלה רבות תוצאות גם לכל גויי אייראפא, וביתר שאת לעם ישראל היושב בממלכת אשכנז האדירה כאשר נבאר במקום אחר לפני שבועים ימים נמשח קארל הראשון למלך על רומאניא. בהמון חוגג נקהלו כל רבי המלוכה והכהנים לשום כתר מלכות על ראש מלכם והעיר בוקארעשט היתה צהלה שמחה, הנה כי כן נתוספה ממלכה חדשה, ועוד מלך אחד באייראפא. הדבר הזה בפני עצמו איננו נכבד מאד ואין בין נסיך ומלך כי אם שינוי השם בלבד, אך בכ״ז תוצאות המעשה הזה כבר נראה לעינינו, כמעט היתה רומאניא לממלכה והנה התקנאה בה שכנתה סערביא הנשענת על ידה ותחפוץ גם היא לראות את נסיכה מוכתר בעטרת מלוכה. בימי השבוע העבר צא הנסיך מילאן מסערביא לנסוע על פני ערי המלוכה באיי- ראפא להטות לב מצוקי אייראפא להכירהו למלך, הראשון אשר נסיך סערביא שם אליו פניו היה ביסמארק אביר הדיפלא- מאטיא בזמננו, השמועה יצאה, כי דעת ביסמארק נוטה להשלים חפץ סערביא, אך ממשלת אוסטריא ואונגאריא לא תסכים אל החפץ בשום אופן, כי כשני מילליאנים סערבים יושבים באונגאריא, ובהיות סערביא לממלכה, אז תתעורר בקרבם התשוקה להסיר סבל האונגארים מעל שכמם ולהתאחד עם אחיהם מעבר לנהר דאגוי נגבה. מלבד זה קרוב לשמוע, כי גם יתר ממלכות המערב לא תסכמנה לחפץ הסערבים, כי אז תעלה גם קנאת הבולגארים, אשר בדבר פי הברית הברלינית נחשבו עד היום למשועבדים לתוגרמא, ויחפצו גם הם לשום ממלכה בארצם, או אז תתעורר השאלה המזרחית שנית מתרדמתה להחריד את כל עמי וממשלות אייראפא חפצי השלום. ובבולגאריא כל הדברים יגעים מן היום אשר עלה על לב הנסיך אלכסנדר לגרוע את זכותי העם ולהפר תורת המדינה אשר שם לפני הבולגארים, המלך הגואל אותם מעבדות להירות הקיסר אלכסנדר השני נ״ע, גלה השלום מן הארץ והממלכה הצעירה לא תדע שלום בעצמיה, תוכן דברי הקריאה כבר הבאנו בהצפירה לפני שבועים ימים, ומהם נראה כי חפץ הנסיך הוא להיות המושל לבדו משך שבע שנים, לבחור לו אנשים כלבבו לשבת בסוד מועצת הממלכה. הערכת ההוצאות ההכנסות תשאר כמו שהיא עתה בכלות שבע שנים תתאסף שנית אספה רבה, ואז ישים לפניהם הנסיך תורת המדינה הנאותה ע״פ דעתו להעם הבולגארי, כל הדברים האלה הרעישו לבות הבולגארים, המיניסטערים שעברו לא ישימו ידיהם בחיק והנם עוברים בארץ ודורשים ברבים נגד הנסיך ושריו החדשים אשר הגענעראל הרוססי עהרענראטה הוא הראש להם. בכלל נראה, כי יודע הוא הנסיך, כי יש לו על מי להשען ומעשיו יעשה שלא ע״פ דעתו לבדו, לפני שני שבועות בא במכ״ע לממשלתנו Hpag. Bier מאמר המספר את כל הקלקולים והפרעות אשר פרצו בארץ בימי המיניסטערים הקודמים. לפג ימים אחדים פרצה מריבה בין בולגארי ורוססי פקיד הצבא ע״ד הנסיך ופעולתו, והרוססי נהרג מידי הבולגארי בחרות אפו. בעת ההיא קרא הנסיך אליו את ראש כהני הדת בבולגאריא לעבור עמו יחד בארץ, לדבר על לב העם, כי יבחרו אל האספה הרבה אנשים כלבבו, כי ימחול העם על זכותו ויבחר לו ממשלת מושל לבדו; עם הנסיך יסע גם הציר הרוססי היטראווא. לפני ומים אחדים בא במכ״ע לממשלתנו .1рав. Въст גלוי דעת (קאמוניקאט) בדברים האלה, לאמר: „הקול אשר העבירו אחדים בארץ, כי אין דעת הוד הקיסר יר״ה נוחה ממעשי הנסיך אלכסנדר היה ללא אמת, ונהפוך, הוד הקיסר ישים מבטחו בנדיבת הרוח וישרת לב נסיך בולגאריא, ויודע הוא כי אך טוב העם הבולגארי לנגד עיניו, ועל כן יכיר חפץ הנסיך לנחוץ וטוב וישר לפני הבולגארים. הוד הקיסר יתן עצתו אמונה להבולגארים, למלאות אחרי דברי הנסיך לבטוח בו ושלא להטות אוזן לאלה. החפצים להפר ברית האהבה הכרותה בין הנסיך ובני עמו״. ביום ה׳ העבר באה הידיעה, כי מחוזות אחדים בבולגאריא הצפונית באו במצב המצור, כי אחדים ממו״ל מכ״ע הושמו במאסר, ואחדים מפקידי הממשלה הועמדו, לפני כסא דין הצבא, בין הנאסרים נמצא גם שר הפלך ודורש משפט (פראקוראר) סוף דבר סערת הרוח הגיעה בבולגאריא עד מרום קצה, ובעוד שבוע אחרי הבחירות אל האספה הרבה ודע אחרית דבר המהומה הזאת וגורל העם הבולגארי לשבט או לחסד ע״פ הידיעות האחרונות תרב תלונת העם על נסיך בולגאריא משעה לשעה, כל הארץ באה עתה במצב המצור רבים ממי שהיו פקידי הממשלה הועדו לעמוד לפני משפט הצבא, גם הכהן הראשי להאמונה הפראוואסלאווית בבולגאריא (עקסארך), אשר מקאנסטאנטינאפאל בא לסאפהיא בירת הארץ, לתמוך בימין חפץ הנסיך, גם הוא לא יכול להשך כעס בני העם על הנסיך המפיר תורת המדינה, החפץ להפוך סדרי הארץ בזרוע, לגרוע זכותי העם ולכבוש את חירותו. ע״פ דברת מכ״ע מוויען אין ספק, אשר ע״פ מוצא דבר הבחירות אל האספה הרבה אשר תהיינה ביום 15 יוני, יאלץ הנסיך אב לבטל דעתו מפני דעת העם, או לרדת מעל כסא מלכותו המהומות באירלאנד הגיעו בימי החדש האחרון עד מרום קצן, בני עם הארץ מתגודדים לאגודות אגודות, ובכל עת מצוא יתנפלו על שוטרי הממשלה ואנה״ח. בערים רבות פרצו הכאות וקטטות ברחובות קריה, ועל אי קטן אחד בקרבת אירלאנד נאלצו מפקדי אניות המלחמה להרעים מכלי התותח על המתקוממים, ביום הששי העבר פרצה מלחמת תנופה בי בני עם הארץ ושוטרי הממשלה עם אנה״ח ברחובות העיר קארק, המהומה ארכה עד חצי הלילה, והנפצעים רבו למאד ובהעיר הגדולה ליווערפאל הטמינו מורדי אירלאנד הנסתרים (פעניער) מוקשי מות אבק שרפה ודינאמיט להרעיש ולהרוס את ארמון מועצת העדה, חלק הבנין הגדול הזה נהרם ושני אנשים חמושים בקני רובה נתפשו בכלל נראה, כי המהומה באירלאנד אשר בראשונה לא היתה לה תכונה מדינית ותואר מרידה, רק מחאה גלויד מהאריסים העניים נגד בעלי הנכסים הרודים בם בפרך, היתה עתה למרידה וקשר מדיני, עם החפץ הנמרץ לנתק מוסרות בריטאניא מעל אירלאנד, רבים מגדולי הארץ ואנשי השם אשר בקרבה, הושמו במאסר ויתנו אותם בפלילים בתור מורדים ועומדים בראשי אגודות, אשר שמו להן למטרה לפרוק עול מלכות בריטאניא. כפי הנשמע יש בדעת הממשלה להעביר לפי שעה את משפט המושבעים מן הארץ, ולהעניש את המתקוממים ע״פ חוקי ומשפטי הצבא. סוף דבר רוח המרידה צררה בכנפיה את כל האירלאנדים, ולא על נקלה תמצא יד הממשלה לבצור רוחם ולהשקיט את הארץ, אשר זה מאות בשנים תרגז תחתיה מפני רוע הסדר בכלכלת המדינה וחלוקר הקנינים השולט בקרבה. השר מידהאט פחה אשר לפני שבועות אחדים הובא אל בירת תוגרמא ויושם במשמר בית הסולטאן, עוד לא נדון על אשמתו אשר נאשם כי משך ידו את רוצחי המלך עבדול- עזיז, ונשמע לאמר, כי בדברו את הסולטאן עלתה בידו להראותו דעת, כי ידיו לא נגואלו בדם דודו המת, וכי הטה את לבו לשום אותו שנית לשר וגדול בממלכה. תמורה מפליאה כזאת תוכל להיות רק בתוגרמא והארצות אשר כמוה תעמודנה על שפל המדרגה בהתפתחות המדינית והשכלת החברה. הנסיך מילאן מסערביא יצא מברלין, ששם נתקבל בכבוד מלכים ברוב פאר והדר, לבוא אל פעטערסבורג, השערת כל יודעי העתים כי יאותו ראשי אדירי הממלכות לחפץ סערביא לשום עטרת מלכים על ראש נסיכה. ע״פ הידיעה האחרונה מצרפת עשתה החלטת הסענאט מיום ה׳ העבר רושם גדול בכל פנות העם והממשלה, שלשה מיניסטערים, הנודעים לנוטים אחרי גאמבעטטא, הודיעו כי ותפטרו ממשמרתם חלוקי הדעות בין שני בתי המחוקקים הולכים ורבים, לפי השערת אחדים יהיה גאמבעטטא נשיא המיניסטעריום, למען תפוש בידו מושבות ההנהגה ורסן הממשלה בעת הבחירות החדשות, אשר ממוצא דבריהן יצא משפט העם הצרפתי ועתידות הרפובליק בתקופת העת הקרובה. גראיעווא ט׳ סיון. גורל אחד לאחב״י בכל מקומות מושבותיהם כעת בארץ רוססיא האדירה; ואם לא במדה אחת, ואף כי רחוקים אנחנו מערי הנגב, ועקבות השערוריות לא נודעו בקרבנו, אך גם בנו נגעה יד העת הרעה הזאת לרעה, כי באש נשפט ה׳ אתנו, ובמשך שמונת ימים האחרונים האלה, נתרוששו משפחות למאות מאחב״י בהערים אשר סביבותינו אשר נשארו בערום ובחוסר כל רעבים ללחם, וצמאים למים, וגדול השבר מאד בעיר אגוסטאוו (פלך (סובאלק) יצאה אש מאת ה׳, אור ליום א׳ ר״ח סיון, ותאכל חלק גדול מהעיר לערך 200 בתים, ובהם בית המדרש הגדול. ההדור והיפה הנודע לתהלה, וגם ילד אחד נשרף, ביום ב׳ (ב׳ סיון) באה פתאום השמועה הנוראה מעיר שצוצין (פלך לאמזא) הקרובה אלינו, כי פרצה שם תבערה, ותאכל רחוב אחד גדול לערך 60 בתים, עוד תצילנה אזנינו לקול השמועה הזאת, ובאגוסטאוו העיר פרצה תבערה ביום ד׳ (ד׳ סיון) עוד הפעם, ותאכל עוד לערך 100 בתים. ביום השבת (ב׳ שבועות) „ובשצוצין"" אחזה אש בפעם השניה, בפנת בית עץ אחד, ותאכל כעשרים בתי חומה גדולים וטובים, היותר יפים בכל העיר, ונשאר בעיר שמה ושאיה. כה רדפתנו יד אלוה, ושבר על שבר והוה על הוה התחדשו עלינו חדשים לבקרים. אין לתאר מחזה שתי הערים האלה באומר ודברים; ורבה שם השערוריה. כלי בית, סחורות שונות, גליוני ספרים שרופים (מאוצר ספרים הגדול של ר׳ שלמה קאצפעראווסקי מ״ס משצוצין אשר עלה כלו על המוקד), משפחות למאות שוכנות על פני השדה תחת השמים, באין מחסה ומסתור מחום שמש לוהט וממטר השמים ילדים וזקנים נשים וטף, כי גם אלה אשר נשארו לפליטה, לא יניחום פקידי העיר לשבת בבתיהם מפחד יום הבא. בעירנו ובהערים אשר סביבותינו מרבים העם להביא נדבת ידיהם לחם, כסות וכסף, אך את שברם ירפו על נקלה, כי אין הקומץ משביע וכו׳. בכל הערים מסביב נפל פחד השריפה על יושביה, ובעירנו. הסמוכה לשתי הערים השוממות מזה ומזה גדול הפחד מאד ואנחנו הפכנו משכבו של לילה לשל יום, והיה לנו חלילה למשמר והיום לנוח ולהחליף כח, וכלי מכבי האיש עומדים נכונים באמצע השוק לכל צרה שלא תבא, המסחר שבת מכל וכל הקונה לא יקנה והמוכר יתאבל. ה׳ ירחם ובשם כל עדת עיר שצוצין נברך את האדון הפאלקאווניק של הדראגונער Пиколan anonnъ אשר השתדל הרבה מאד עם משרתיו עושי רצונו לעשות לטובת הנשרפים, להגין עליהם ולשמרם מכל מכשול לעצור בעד האש, ולהציל את רכושם בכל מאמצי כחו, זכרה לו אלוה לטובה. ואתם אחבנ״י רחמנים בני רחמנים יכמרו רחמיכם על האמללים האלה והושיטו להם עזרה בצר להם, את נדבותיבם שלחו להרב דעירנו. אברהם מרדכי פיורקא Духовному Раввицу Л. гелиу על האדרעססע הזאת  въ С. Граево Ломш. губ. H. H. מאסקווא. חג היובל להרופא המפואר היקר באנשים הגגה הבירה מאסקווא כיאות ונכון לאיש גדול כמוהו אשר לחם כל ימיו מלחמת האור והאמת נגד נכלי כזב ותעתועי מחשכים. — ראש בית מדרש החכמות Ректоръ Московскаго улинерснтета И. С. Лихошравовъ קרא באזני הקרואים — ובראשם ישב לימין פיראגאוו הנסיך -אלגארוקאוו — קצור תולדות ימי חייו, וגם איזה ממאמריו בשטת החינוך, עודנו מדבר, והנה קמו כל הנאספים לשמוע את דברי הדר כבוד מלכנו, ואת ברכתו אשר ברך (ע״י קו העלעקטרי) להאיש המכובד על אשר עמל כל ימי חייו לטובת ארץ מולדתו. אחרי זאת באו תודות וברכות לראש המכובר מכל חברות הרופאים אשר במאסקווא ובשאר ערי רוססיא מכל בתי החולים, וגם מחברת יודעי דת ודין, וחברת בעלי החשבון, וחברת העוסקים בחנוך הילדים אשר במאסקווא. — ומרוב מספר הברכות וההוראות אשר נקראו בשם החברות לא היה זמן ומקום לברכת יחידים. גם אחי בני בריתנו הביעו לפני האיש הזה את רחשי לבם על כל טובו וחסדו אשר גמל תמיד עם עם בזוז ושסוי, ובין התודות והברכות נשמע קול שועת נכאים, קול העשוקים והרצוצים במשלחת ריקים ופוחזים, אשר שולחו ממגרי מדון להרוס ולאבד את יגיע בגי עמנו וכל רכושם ולהציגם ערומים בחוסר כל, וכל הקרואים מחאו כף וקראו הידד לדברים היוצאים מן הלב ונכנסים אל הלב — כי ברגש נעלה ובהשכל ודעת שפכו את רוחם, גם הרב ז. מינאר גם הצעיר לימים מארק ווארשאווסקי — והם היו שלוחי הצבור מקהל ישראל באדעססא מאסקווא ופעטערסבורג. מלבד ה׳ ראזענפעלד אשר ברך את המכובד בכבוד היום, בשם המו״ל מכ״ע לבני ישראל בשפת עבר ושפת רוססיא. ראובן בלא״א מוה׳ משה ז״ל המכונה דר׳ קולישער ממזאקראטשין (מחוז פלאצק), מודיע ה׳ ליטעווסקי כי ביום 21 מאי עש״ק עשתה לה השמועה כנפים בכל העיר כי חרב האנטיסעמיטים קרובה לבוא במו״ש, הקול נשמע בבית הגביר ה׳ קאפעלמאנן ושר השוטרים מפלאצק (אשר קדם לבוא שמה בהשתדלות ה׳ קאפעלמאן) וימהרו לבוא, וגדוד קאזאקים עברו ברחובות, ביום השבת בבוקר בראות תושבי העיר, כי למרות כל ההשתדלות ההם, מצאו את העמודים אשר עליהם מתוחים חוטי העירובין בעיר, כולם קצוצים על הארץ, כמו אותות נאמנות היה בעיניהם כי תבוסת היהודים קרובה, כל היום שבעו העם רוגז, בערב לבשו השמים קדרות, ויהי גשם שוטף ואבני ברד אשר שברו כל חלוני העיר, ואחריו ברק רעם אשר אחז אש באחד הבתים, המהומה והבהלה רבתה בעיר, אבל ע״י הגשם נכבה האש ושר השוטרים העמיד שומרים על כל פנות הרחובות, והוא בעצמו טבב כל חלילה לשים עינו לבל יאונה כל רעה, בבוקר היו דבריו אל הכהן והנזירים להזהירם, והם הטיפו דברי מוסר, ותוכחה לעם לבל יזידו לעשות דבר רע אל היהודים. והמהומה שקטה"
021-HZF-1881-06-14-001-080171_toc_6,"הצופה לבית ישראל
היהודים באלגיער"," הצופה לבית ישראל היהודים באלגיער היהודים באלגיער עומדים על מרום המדריגה ופעלם נראה על כל הארץ, ואם כי במנהגיהם במלבושיהם ובכל ארחות חייהם ידמו אל המאהאמעדאני היושבים שם מאז בכל זאת הרימה אותם ממשלת צרפת לתור אזרחים צרפתים, וחוקה אחת ומשפט אחד להם ולבני עם הארץ; מספרם עולה כעת עד ערך 35,000 נפש, ורובם יושבים בערים אך המעט מן המעט מפוזרים הם בכפרים, אולם לא לפי ערך מספרם ערך מפעליהם ומצבם בארץ, כי בידיהם עז ומשרה בכלכלת המדינה, יען על פיהם ישק כל דבר המסחר והמו״מ, וזה לא כביר אשר נסו גם הצרפתים מבני אייראפא אשר באו להשתקע שם לצאת בעקבות היהודים על שדה המסחר, אכן לא הגיעו עוד עד קרסוליהם, ולהמאהאמעטאנים כמו זר נחשב המסחר, לא ידעו דרכיו ולא ידרשו לדעת אותו עד שנת 1830, טרם נספחה הארץ לממשלת צרפת, ישבו היהודים בסתר המדריגה וענן כבד שכן על פני מצבם המדיני והמוסרי, כי אויביהם נהרו בם ונחשבו כצאן טבחה בעיני המושלים וההמון, וגם הם בעצמם סרו מדרך ההשכלה והיהדות, כי למדו אל ארחות הישמעאלים ויאהבו גם הם לנום בחיק העצלות והאמונות התפלות, ועוד גם עתה אחרי אשר נבקעו לפניהם מעינות השכלת אייראפא על ידי צרפת זה חמשים שנה, עוד לא נשבתו החזיות כליל מקרבם. בשנת 1870 הורמו מטעם ממשלת צרפת למעלת אזרחים, לפני העת ההיא לא היו דתיהם שונות במצב המדיני מדתי המאהאמע- טאנים, אך אז קם השר יצחק הכרמי, אחרי אשר עם צרפת מגר לארץ את כסא נאפאלעאן, ויבקש מאת הממשלה הזמנית לתת משפט ליהודים ואת חפצו בצע. אכן רבים היו באלגיער יהודים אשר התנגדו בכל עוז לחפץ הזה, ולא אבו בעצמם ליחנות מזכיות האזרחים, כי זכרו את הדגה אשר אכלו במצרים, וידעו כי שווי הזכיות ישים כבלים על ידיהם ולא יוכלו להעמיק סרה כדרך הישמעאלים, לקחת להם נשים בימי עלומיהם ובלי קצב ומספר, ולתת להן ספרי כריתות אם לא תמצאינה חן בעיניהם, וגם חובת עבודת הצבא היתה עליהם למעמסה, על כן בעטו במטיביהם, ואת כל זאת כסו באדרת האמונה, באמרם כי תפוג הדת אם יתערבו היהודים בהנוצרים ולא יבדלו מהם בחוקיהם. אכן קול הפתאים האלה נחבא מפני קול העת הקורא בכח, עורו ישנים הקיצו מתי עולם, והטובים שבהם קבלו ברצון את עול המלכות בגלל הטובות והחסדים אשר נתנו להם, כי באמת אין ערוך לחוקי דרור אשר יתענגו עליהם היהודים ובני אייראפא הקאלאניסטים באלגיער, המסים אך מצער המה, ובצבא יעבדו רק שנה אחת, ובימי חגיהם חפשים ונעזבים הם לנפשם, ושרי החיל יתמכו בידם לקיים את מצותיהם כדת. והישמעאלים עוינים הם את היהודים, כי יקנאו בהם בעבור אשר הותירה הממשלה אותם לטוב, והצרפתים היושבים שם יתנו יתר שאת לאיש יהודי על פני הישמעאלי. ליהודי ודברו בדרך כבוד „אתם"" ולישמעאלי בדרך בזיון „אתה"" את הראשון יחשבו כאח ורע, ואת השני כעבד, הקנאה הזאת תבער בלב ההמון ומרום עם הארץ הישמעאלים, ובמקום אשר אין בני הצבא נחתים לעצור בעם כפעם בפעם יעלו פרעות ביהודים, כאשר היתה זאה בימי מלחמת צרפת ואשכנז, בעיר קאנסטאנטינא. שבע אלפים יהודים יושבים בבירת אלגיר ויתענגו על רוב טוב יתר מאשר בשאר הערים, רוב הבתים היפים אשר בעיר להם המה, וביום השבת כל חניותיהם סגורות על מסגר וי תמים לבם עם הדת וגם יראת הקהל על פניהם, כי יש לאל יד הקהל למחות את שם האיש אשר יפיר חק מספרי הפקודים בעדה. אולם צעירי הימים לא בדרכי אבותיהם ילכו, אחרי הירות הדעות ינהו ברוח כביר, ובמקום אשר עיני בני הדור הישן לא תשורינה, יפרצו גדרי החוקים, וכמחזה אשר נחזה בארצנו גם שם נחזה, כי כמעט ידע הנער דבר צרפתית בחברה טובה כאחד מבני פאריז, מהרה ישליך מעליו את עבותות התורה והמצוה, וכמעט יסיר את הבגדים הסרוחים מעליו וילבש מחלצות לרוח היום כדרך בני אייראפא, ירחב בזקנים וישחק לכל מעלליהם, אולם רק מראה הברק לעולי ימים אלה, רק מראיהם מחוץ הוא כלול בהדרו, אך בנפשם פנימה עוד תקנינה כל החזיות, אשר רק הדעת תדפס כהנדוף עשן ולא החפש בעניני הדת. בין החזיות האלה, עז ותעצומות להאמונה התפלה בכחו של עין הרע ובשדים ורוחות המרחפים בסתר והם יעשו מעשיהם זר מעשיהם לרפא את הריסות הפגעים והנגעים האלה, ובדבר הזה אין בינם לבין המאהאמעטאניט ולא כלום, בעיני אלה ואלה נקדשו ההבלים העתיקים, והסגולות אשר יעשו לאסור משטין בחבל היהודים היושבים באלגיער יספרו על אדות ביאתם שמה מספרד כדברים האלה לאמר: בשנת 1390 גורשו המוירים מנגב ספרד, ויהי את לב הנציב הנוצרי המושל שם, להכריע למות את הרב של עדת היהודים בן שמוע ואת כל זקני העדה, וישם אותם בבור ומשם נמלטו בארח פלא, הרב איש קדוש וחכם חרשים תאר בשרד על החומה תבנית אניה, ואת כל רעיו אשר יאמינו בה׳ ולבם טהור מכל מחשבת פגול בקש לסמוך את ידם על התבנית, והנה האח, התבנית נהפכה לאניה, והאומללים חשו ישבו בה וינוסו לאלגיער בהגדה הזאת יאמינו כמעט כל יהודי אלגיער, לשם הרב איש המופת ההוא עד היום מוקטר מוגש בתפלות ובשיחות ההמון ספורי פלאות עד אין מספר, וגם מקום קברו נודע להם בבתי היהודים כמו בבתי המאהאמעטאנים לא ישבו הגברים את הנשים יחד, אך בזאת תבדלנה העבריות, כי לא תשאינה צעיף על פניהם. יהודי אחד מילידי גיבראלטאר יספר את המחזה אשר חזה בעת התאכסן בבית יהודי באלגיער כדברים האלה: „נקרא נקראתי למשתה אירוסין אשר ארש סוחר עשיר עלמה והמשתה היה בבית אבי הכלה, הבית עמד הרחק מאדם העיר, ולוא גם עמד באחת מערי משוש אשר באייראפא, בניצצא או בפלארענץ, גם אז התנוסס לתפארה במעון קיץ מלא חן. בעל הבית קדם את פני בכבוד ובחבה היתירה שבה יצטיינו אנשי ארצות המזרח בהכנסת אורחים, וינהלני לחדר מרווח אשר ישבו בו לערך עשרים אנשים, ומשרת לבוש בגדי אייראפא מזג את הכוסות. בחדר הנשען על ידו נאספו הנשים והתענגו למשמע להקת מנגנים ופורטים עלי נבל מבני המוירים אשר הצהילו את רוחן. דמיתי כי כטוב לב החבורה יתאספו הגברים והנשים יחד, אך לא כן היה, הנשים יצאו במחול ותרקדנה כמנהג הארץ, ביניהן היו רבות לבושות שני עם עדנים כמנהג פאריז, אך לא קראו את הגברים לתענוגיהם, ורק צעירי הימים התגנבו כפעם בפעם ללחש דבר באזני רעיותיהם. שם הוגד לי כי לפני איזה שנים נקהלו הגברים והנשים למשתה חתונה בחדר אחד, ותרב אחרי כן המהומה, וכששה אנשים גרשו את נשיהם"" חתונות של בוסד הוא מנהג אשר נשתרש בארץ ההיא, הנערות תהיינה לאיש בשנת י״ב י״ג והנערים בשנת י״ז י״ח. אך הממשלה תעמול עתה בכל עז לבצור את רוח הנחפזים לקחת ריהים על צוארם, ולפי חוקי המדינה אסור לקחת אשה טרם היות לה ט״ו שנה, הנערים יבקשו דרכי העלמות בעוד הן משחרות בבתי הספר ומשם יקחון לבתיהם, כי מאד ישפל ערך האשה בעיני בני ארצות הקדם, וגם היהודים הסכינו לדבר הנאלה הזה, בכל זאת יש אנשים יוצאים מן הכלל, וגם נשים משכילות יודעות להלוך נגד החיים יש ויש באלגיער, אך במבנה הגיו ובתפארת גזרת הפנים יעלו היהודים ביפים על כל שבטי העמים היושבים באלגיער, הם רמי הקומה איתנים בגופם, עיניהם ושערותיהם שחורות כעורב, ומלבושי המוירים לוית חן הם להם. אולת קשורה היא בלב הצרפתים להבזות את המלבושים האלה אשר יפים ונאים הם ליושבי הארץ ונכונים לפי מזג האויר שם. אולם היהודים הן הם עם אשר בנקל יפת לבו לעשות כמעשי העמים האחרים, לכן גם בדבר הזה יעשו כצרפתים, הנשים יפות תאר הן, אך הדבר הזה ישחית תארן אשר הסכינו לתלות על בשרן נזמים וטבעות יתר מדי, בנות הדור החדש תלבשנה בכל חוקי המאדע ומשפטיה שמלות תפארה. כל דברי קהלות ישראל נחתכים על פי הקאנסיסטאריום המקומי, העומד תחת השגחת הרב הראשי ותחת פקודתו, והוא מאושר ומקוים מידי הממשלה. נפלאת הוא בעינינו, כי כמעט כל רבני הקהלות באלגיער בני עלזארס המה. בעיר אלגיערס תהו ואי סדרים בעניני הרבנות, וכעין לשכת פלהדרין יש להם להרבנים, כי עוד זה בא לכהן וכבר מאסו בו, ואחרים יבואו לנחול את מקומו. את כל ההוצאות הדרושות לחפץ הקהלה יקחו ממכס הבשר, ומכירת הבשר לא רק ליהודים אך גם להמאהאמעטאנים, ויש מקומות אשר גם להנוצרים, בידי יהודים היא. בתי כנסיות רבים בעיר אלגיערס, והיפה בהם הוא בית הכנסת אשר חוקם בידי הממשלה, סדר התפלות הוא ידוע בשם נוסח קאנסטאנטינה ושונה הוא מעט מנוסח הספרדים והפורטוגיזים — מנהג אחד נוהג שם אשר לא נדע שחרו העולה לתורה אחרי רדתו מן הבמה טרם ילך למקומו יסבב את כל הבית וינשק את כל קרוביו הנמצאים שם אין בתי ספר מיוחדים ליהודים באלגיער, ובית הספר האחד אשר יסד השוע היהודי סלאל, נסב עתה להעיר, ולכל יושביה, בבי״ס ההוא יש מחלקה מיוחדת אשר בה ילמדו הנערים את למודי הדת, מספר הנערים המשחרים בב״ס ההיא הוא 200. לרגלי חדשות הזמן אשר באה ממשלת צרפת בקשרי מלחמה עם טונים, עיני רבים נטויות למחוז קאנסטנינה אשר יפגע במדינת טונים. בכבר ארץ ההוא רבים הם יהודים נודדים אשר התערבו בהערביים ומתנהגים כמוהם בכל ארחות חייהם אשר גם מאחיהם בטונים נפרדו, מסע הצבא במקום ההוא בטח יפיץ אור על כל השבטים הנודדים וביניהם גם על נדחי ישראל . נחום סאקאלאוו"
021-HZF-1881-06-14-001-080171_toc_7, ידיעות העולם והטבע.,"  ידיעות העולם והטבע. ספחת הרוח (גייסטעס עפידעמיע) (המשך מגליון 17) וזה דבר מסע הצלב הזה; בשנת 1212 החל רוח עזה להתפעם בלב נער רועה עדרים בעיר Cloies בארץ צרפת בקרבת גוף ווענדאמא, והרוח ההיא הציקתהו לגבר חילים ולאסוף עם רב לעלות ירושלים למלחמה על התוגרמים, ולקחת קבר משיחם מידם. ופתאום נטש הנער הרועה ההוא את עררי צאנו ויסובב בשוקים וברחובות, ובדברים נמרצים בוערים כלפידים העיר ויעורר את רוח הצרפתים למסע הצלב, ודבריו פעלו פעולה עזה בלבות המון העם, אך ביתר שאת וביתר עז התחקו על שרשי נפשות הילדים הרכים אשר שכלם עוד בוסר, בינתם לא התפתחה בהם. ולמאות ולאלפים נהרו אליו ילדי הצרפתים מכל הערים והכפרים ומכל עברים, ויתגודדו תחת דגלו ושלהבת אש התשוקה בערה בקרבם לנסוע מסע הצלב לכבוד קבר משיהם, המחולל בידי בנים לא אומן בם. ומיום ליום הל מספר הילדים הלוך ורב ועצום עד כי היו למחנה גדולה מאד יקראו תמיד כל היום: „נרדה הים באניות לעלות ירושלים למלחמה"", ולקול הקריאה הזאת נקבצו אליהם עוד ילדים רבים ויהיו אתם לאגודה אחת ויהי הקשר אמיץ מאד. והכהנים הקטולים לא הניחו לאיש למנוע את הילדים מחפצם, בהאמינם כי רוח ממרום נחה עליהם לנקום את נקמת משיחם, ויוכיחו עליהם את האבות אשר אבו להשיב את ילדיהם מדרכם. באמרם אליהם „השכחתם את אשר צוה משיחנו, לאמר: „הניחו לילדים ואל תמנעו אותם מבוא אלי, כי מאלה תכון מלכות השמים. אולם המלך פיליפ אויגוסט לא שעה אל דברי הכהנים ההם ולא שמע לקול מלחשים אשר לחישתם לחישת שרף, ויצו במפגיע לעצור בעד מרוצת הילדים השובבים להתר אגודתם ולהפיצם בזרוע נטויה ובמוראים גדולים, אך לריק היה יגיעו ועמלו נשאר מעל, כי כאשר הוסיף להפיל מוראו ולתת חתתו בלבות הילדים. כן הוסיפו הם להתגבר ולהשליך נפשם מנגד ולא פחדו מכל פחדי המות ולא שבו מפני כל חתת ובלהות עד כי רפו ידי המלך וגברו הילדים. גם האבות אשר בהחל רוח העועים להתחולל על ילדיהם, שערו שער ורעמו פנים התרצו לאחרונה אליהם, כי נסחפו גם הם בתגרת יד ספחת הרוח ההיא, ויתנו לבניהם צדק ויחזקו את ידיהם לקרב וזרועותיהם למלחמה, ויחגרום כלי נשק וגם צידה עשו להם ככל אשר השיגה ידם, ויאיצו בהם לנסוע למסעיהם, וגם האבות אשר לא נתעו עוד בתעתועי רוח הדמיון, ויבלאו את ילדיהם בביתם וישימו עליהם משמר לבל יצאו החוצה לצאת בעקבי יתר הילדים אשר ירוצו לבאר שחת, גם הם נלחצו לאחרונה לעשות את רצון ילדיהם, כי הילדים הכלואים ההם לא אכלו להם כל ימי כלאם, לא נתנו שנת לעיניהם ותנומה לעפעפיהם, רק בכי תמרורים מכאב לב ויילילו משבר רוח עד כי כחש בשרם ועוריהם כתנור נכמרו ויגיעו עד שערי מות, ובראות אבותיהם רי אם כה או כה יעשו, יסופו יתמו ילדיהם, בחרו לשלח אותם לחפשי ולבלתי המית אותם בפועל כפיהם, ועד מהרה היתה רוח הילדים וישיבו לאיתנם ובתשוקה עזה ונמרצה התלכדו אל הילדים אשר בגילם לנסוע אתם יחד את מסע הצלב. והילדים ההם באלפיהם וברבבותיהם שמו לדרך פעמיהם, ויסעו דרך ערבות פראווינציא בחרבוני קיץ ובשרב ושמש ופניהם מועדות אל חוף הים, יושבי ערי פראווינציא עוררו רחמיהם על הילדים הנעזבים וינהלום בלחם ובכל המחסורים אשר יחסרו להם ויהיו עליהם סתרה. אך תחת הטוב אשר עשו להם, הביאו עליהם רעה גדולה, כי הילדים היושבים בערים ההן, בראותם את נוסעי הצלב, התעוררה גם בקרבם תשוקה נמרצה לעשות כמעשיהם, ולמרות עיני אבותיהם ולמורת רוחם התחברו אל הילדים נוסעי הצלב ויצמדו אל כל הליכותיהם וילכו אתם בדרך אחת מערי פריבינציא הלכו הילדים הלוך ונסוע ויבואו לעיר מרסיליא, ויושבי העיר קדמו פניהם בכל אותות אהבה, ובידידות ובחמלה רבה אספום אל בתיהם ויכלכלום, וכל מחסורם עליהם, ושבע ביום ברכו אותם, כי יצליח ה׳ דרכיהם וחפצו בידם יצלח לעשות מלחמה ונקמה בבעלי דת מחמד מחרפי עקבות משיהם, ובעיר ההיא היו אז שני אנשים סוחרים אשר שם האחד הוגא פערעראוס ושם השני גילעמוס, שניהם כנענים אשר בידם מאזני מרמה ואין עיניהם ולבם כי אם על בצע כסף, ולמראה עינים התכסו באדרת האמונה ויתחסדו וירבו תפלה, וכל רואיהם האמינו כי שומרי אמונים הם ואנשי חסד, והאנשים ההם הראו אהבתם וחמלתם לילדים נוסעי הצלב יתר הרבה מכל יושבי העיר ישבעו שבועי שבועות, כי כל ישעם וכל חפצם להביא אותם ויהי סער גדול ושתי אניות התפוצצו לרסיסים, והילדים צללו כעופרת במים אדירים, ולא נשאר מהם עד אחד אך רע ומר מהם היה גורל יתר הילדים אשר בחמש אניות הנשארות, כי הסוחרים הנוכלים הביאו אותם אל חוף ארץ מצרים ושר מכרו אותם לעבדי עולם. זאת אחרית הילדים הצרפתים אשר מחלת ספחת הרוח בעתתם, והמה מידה נגזרו מארץ החיים וישאירו אחריהם אבל עולם לאבותיהם. (סוף יבוא) אל מחוז חפצם, גם התנדבו לקחת אותם חנם אין כסף באניותיהם ולנהלם בלחם ושמלה עד הגיעם אל חוף ארץ הקדושה. אנשי העיר האמינו בדבריהם ויתנו את הילדים על ידיהם והם הורידו אותם הים בשבע אניות גדולות ורחבות ידים. אך הסוחרים הנוכלים ההם אשר שבע תועבות בלבם חשבו מזמה לעשות מסחר בנפשות הילדים האומללים ההם ולמכור אותם לעבדי עולם, וגם יד ה׳ הויה בילדים ההם, כי כאשר באו האניות בלב ים, הטיל ה׳ רוח גדולה אל הים,"
021-HZF-1881-06-14-001-080171_toc_8,,"  שלשה ספרים יקרי המציאות ספר דורש לציון, וספר אהבת ציון, וספר שיבת ציון, מאת הרב הגאון המפורסם נודע ביהודה ובישראל גדול שמו, מוהר״ר יחזקאל סג״ל לנדא זצ״ל אב״ד דק""ק פראג יע״א, ובנו ממלא מקומו הרב הגאון מוהר״ר שמואל סג״ל לנדא זצ״ל. יצאו כעת לאור בדפוס שלי, בגודל ספרי נודע ביהודה מה״ק ומה״ת שהדפסתי, ויחד יהיו תמים עם שמונת חלקי ספרי הנודע ביהודה, אחד עשר כרכים מאירים ככוכבים. מחיר שלשת הספרים האלה שני רו״כ. נמצאים לקנותם בסקלאד ספרים הגדול של הרבני No 23 מוהר״ר מרדכי קאלינבערג נ״י בווארשא, רחוב נאלעווקי יצחק גאלדמאן מדפיס בווארשא"
021-HZF-1881-06-14-001-080171_toc_9,," משיח אלמים כדי לזכות את הרבים, חובה עלי לפרסם בשערי „הצפירה"" שישנו בקרב עירנו איש מלמד חרשים (taubstume) לדבר כאחד האדם, בזמן קצר ובמחיר מצער (העשיר ירבה והדל ימעיט שכירתו) אף יורם לקרוא ולכתוב בלשון המדינה, ובתבונת כפיו ינחם בדרך ארץ ויראת ה׳, ר׳ שמעון העללער שמו, האיש הזה יעסוק במלאכת מחשבתו זו בחריצת נפלאה זה כעשרים שנה, ומאז נתפרסם בשערי „המגיד"" (בראשונה בשנת תרכ״ד) ינהרו אליו תלמידים מכל אפסים, וכלם יראו פרי בעמלו, ואך למותר להרבות בשבחו, הלא מכתבי תודה אשר בידו לעשרות ולמאות יעידו ויגידו כח מעשיו. הרוצה לפנות אליו במכתבו יכתוב ע״פ האדרעסע דלמטה או יפנה אלי משה אהרן הכהן עגעל הכותב. Szymon Heller in kolo bei Kalisch (russ. Polen( האדרעססע שלי"
021-HZF-1881-06-14-001-080171_toc_10,," ענערס האטעל אין בערלין מיין אין דער אלעקסאנדער שטראססע 51 אם אלעקסאנדערפלאטץ בעלעגע- נעם האטעל, פערזעהען מיט אללען בעקוועמליכקייטען דער נייאצייט, עמפפֿעהלע איך דען געעהרטען קויפלייטען אונד, באדערייזענדען צור געפאלליגען בענוטצונג. ביטטע אויף מיינע אדרעססע גענויא צו אבטען אהנע זיך בייא אנקונפט אן דער באהן היער פאן אירגענד יעמאנדעס אנדערס בעשטיממען צו לאססען."
021-HZF-1881-06-14-001-080171_toc_11,," יאקאב פיק אפטיקער דער שטאדט ווארשויא, ליפעראנט דער קייזערליכען אוניווערזיטעט אין ווארשא, פראמירט אויף זאממטליכען אויסשטעללונגען אין אייראפא No 4978 מעט שטראססע עמפהילט אויגענגלאָזער. קאנסערווען נאך גענויא דעם שוועהר מאגענדען אויס געוועהלט, אויגענגלאָזער פיר שיעלענדע, אויך צום נעברויך נאך שטאאר אפעראציאנען, ברוך-לענדען-באַנדאזען עטצ׳. עלעקטרישע מעדיצינישע באנדאזען (פארציגליכע היילמיטטעל באיי ברוך), שטרומפפע, קניע-שטיקקע, עלאָסטיש גענען קראמפפ אדערן, גארסעצט עט מאשינע געגען ריקגראטס פערקריטונגען, קינסטליכע גליעדער אלס האנדע, פֿיסע, עטצ׳. הידראָפאטישע אומשלאגע געגען מאנען- אונד געדארמע-קאטאר, האלדז ענטצינדונג, א׳ ד׳ ג׳, זוינפלאשען פיר קינדער מילך אבציהער דיעמען פיר נאבעל אונד ברוך, אפפאראטע געגען אנאניע, זעלבסט קליסטירע, גאזען-אונד אויגען-שפריצען, פערנער זאמטליכע אנדערע מעדיצינש ארצט- ליכע הילפס-אינסטרומענטען עט אוטענזיליען, זא וויא אויטאָפאטישע אפפאראטע. וויעדרא אונד אנדערע פליסינקייט מאס, נאך דער נאייעסטען פעטערבורגער פאסאן אלקאהל מעטער פאטענטירט. טערמאמעטער פיר ברענעראייען, ברויאערייען, צוק- קערפאבריקען. פומפען פיר ברענערייען פאן אונטען נאך אבען, א׳ ז׳ וו׳, זא וויא פיעלע אנדערע אים הויז וועזען געברייכליכע אוטענזיליען, אונד גערעטהשאפטען, בעשטעללונגען ווערדען זאפארט אויס געפיהרט, רעפעראטורען ווערדען בילליגסט בעזארגט."
021-HZF-1881-06-14-001-080171_toc_12,," הודעה נדבות בעד אחב״י בנגב רוססיא נשלח על ידינו מה׳ שמואל געזאנג בקאליש סך 10 רו״כ, בעיר זיזמאר נתקבץ ע״י ה׳ יהודה שפירא 6 רו״כ."
021-HZF-1881-06-14-001-080171_toc_13,," הצפירה מראשית צאתה בשנת 1874 עד סוף 1875 בלתי נמצא עוד בהרע- דאקציא, רק איזה עקסעמפלארין והם שלמים בלתי חסרים, ומקחם 3 רובל עם פורטא, והצפירה משנת 1875 לבדה נמצאה למדי ומקחה 1 רו""כ 20 ק'."
021-HZF-1881-06-14-001-080171_toc_14,," דאקטאר סלאנימסקי וואהנט יעצט אין  לאדז. פיעטרקאווער שטראססע, אים הויזע „פישער״"
021-HZF-1881-06-14-001-080171_toc_15,," הויטקראנקהייט (אויסשלאג, וויסיפקע סקראָפיל) קורירט דאקטאר ספעציאלליסט גינזבערג, דער זיך אין דער קייזערליך— קאָניגליכען קליניק אין וויען פערפאללקאממעט האט. ווילנא, דייטשע שטראססע, הויז שישקא, פארהער מיללער"
021-HZF-1881-06-14-001-080171_toc_16,," שאלות ותשובות לה׳ דוד פיי״מ תלי תניא בדלא תניא, לפנחם פריד ולה׳ אייזיק מאלד׳. הנומערין שעברו אינם לאליהו ציפ׳ ראויים הדברים למ״ע בלשון רוססי להסופרים ששלחו מאמריהם נראה בנומר הבא."
021-HZF-1881-06-14-001-080171_toc_17,, הדורשים באדרעססא שלנו יכתבו כזה Редактору газ. ГАПEопра З. Слонинскону Варшава. או S. Sionlmski in Warschau Dzika No 25a.
