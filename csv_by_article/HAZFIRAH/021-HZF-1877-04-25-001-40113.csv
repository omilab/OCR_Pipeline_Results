article_id,headline,text
021-HZF-1877-04-25-001-40113_toc_1,," E  ברוסיא ופולין.  השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו""כ. בב ביתר הארצות 20 פראנק.  באמעריקא 5 דאללאר  E"
021-HZF-1877-04-25-001-40113_toc_2,, A מחירו באשכנז:   14 רייכם מארק לשנה.   בעסטרייך 8 פל׳ לשנה וכן לרבע שנה. שכר מודעות:  מכל שורה קצרה 5 קאפ׳ ב E
021-HZF-1877-04-25-001-40113_toc_3,"מכתב עתי משמיע חדשות בקרב עם ישרון , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, - נפאג דברי חכמה ומדע. ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-04-25-001-40113_toc_4,תוכן הענינים.," תוכן הענינים. דברי הימים. מאסקווא, אדעססא, פעטערסבורג, ידיעות העולם והטבע הכלכלה של תפוחי האדמה מאת נ. סאקאלאוו. חדשות שונות. עת ספוד הודעות. שאלות ותשובות."
021-HZF-1877-04-25-001-40113_toc_5,דברי הימים," דברי הימים בשבוע הזה לא נבראו חדשות בארץ, מנוחה ושקט שוררים בכל מרחבי הענינים המדינים באייראפא. הדיפלאמאטים קפצו פיהם וקולם לא נשמע עוד בארץ למיום דחות תוגרמא את עצת אדירי אייראפא, אשר הציעו לפניה בספר הכללי הנחתם בעיר לאנדאן ביד צירי ששת הממשלות האדירות הבאות על החתום על ספר הברית בפאריז בשנת 1856, וכלי התותח לא פצו עוד פיהם להודיע ברעם ואש: למי הארץ. לפי דברי כל יודעי דבר מדינה, המנוחה הזאת השוכנת בימים האלה היא כשקט הרוח בטרם יתחולל סער, כי מנוחת-רגע היא וימיה לא ימשכו, ובאמת, לפי הנראה ימי השלום ספורים ובקרב הימים נשמע קול תרועת מלחמה על גבול תוגרמא, קול רעש כידונים וקול כלי משחית, מוריקים אש ואבדון מפיותיהם להביא מות וקרץ על כל סביבותיהם. כי חיל בעלי הריב כבר עומדים אלה מול אלה על חפי הפרוט ונהר אראקס; המבצרים התחזקו מזה ומזה, החרבות שלופות, החניתות מרוטות, הסוסים צוהלים והכל מוכן למלחמה. אמנם מי ומי יהיו הלוחמים? אם רק רוסיא ותוגרמא לבדן ומיתר הממלכות לא יעמוד איש ביניהם לעזור לאחד בעלי הריב, או גם אחד מחמשת אדירי אייראפא יחלץ חושים לצאת לקראת נשק ביום קרב — זאת היא שאלה, אשר כל יודעי העתים עוסקים כעת בפתרונה. מובן הדבר, כי מכל הממשלות האדירות, אנגליא היא האחת אשר ירזמו עליה שואפי חדשות, לאמר: אליה תשא תוגרמא עיניה ביום צרה, והיא תחיש לעזרתה. מכל לממלכות אייראפא, אנגליא היא האחת, אשר ברבות המהומות בארצות המזרח, בעת אשר עלה על לב אדירי הממלכות להתערב בענין הזה ולהשקיט את הארץ, אשר רגזה תחת יושביה כשנה תמימה, התנגדה היא לבדה למעשי שלשת הקאנצלערים, אשר התאספו בעיר בערלין באביב בשנה העברה, באמור אז ממשלת אנגליא, כי אדירי אייראפא יבקשו דברים מאת תוגרמא, אשר לא תוכל לעמוד בהם. ומאז ועד עתה היתה אנגליא נצבת לימין תוגרמא לעזור לה, אם בגלוי ואם בסתר, ולא מאהבת אנגליא לתוגרמא תעשה אתה את כל הטוב והחסד הזה, כי אם מאהבתה לעצמה; כי נוח לה לאנגליא אשר יהיו חוף הבאספארוס והדארדאנעללים ביד תוגרמא מהיותם ביד רוסיא, כי בכל הימים אשר היתה תוגרמא שלטת על חפי הים השחור ומובאיו, היה מסחר הימים האלה פתוח לאנגליא לרוחה, ואנגליא שרתי בים שלחה אניות למאות ולאלפים לעשות מקנה וקנין עם ארצות אזיען ותעשיר את אוצרה עושר רב. על כן תפחד אנגליא כי בהיות יד רוסיא שלטת על חפי הים השחור וביותר על חוף הבאס- פארוס, אז תגדור רוסיא את דרך המסחר בעדה, ודרך רחב ודים יהיה לרוסיא לעבור עד הודו המזרחית ולסחור את ארצות אזיען. ממשלת אנגליא, כממשלה כנענית, הסכינה מאז לשקול כל דבר מדיני במאזני המסחר, הנזק והריוח; וגם דבר תמיכתה את תוגרמא יצא ממקור הזה, אשר ממנו יצאו ויבאו כל מאויי אנגליא וכל חפציה בעניני המדינה. השטה הזאת גרמה לאנגליא ללחום ימים רבים את נאפאלעאן הראשון, ובעוד אשר מלכים רבים נלחמו אתו פעמים אחדות ופעמים אחדות השלמו לו, לא מנעה אנגליא מלהלחם אתו עד הכניעה אותו באחרונה על יד וואטערלאא; וכאשר לא מצאה יד אנגליא להלחם את הגבור הנערץ ההוא על היבשה, לבדה,  — השתדלה לשבור זרוע עוזו על הים ולממלכות היבשה פתחה אוצר כספה ותכלכל את דברי מלחמותיהם עם הצרפתים ובאחרונה שלחה גם את צבאותיה להלחם את נאפאלעאן, ביחד את הפרוססים העומדים אז תחת פקודת בליכער, השטה הזו בעצמה הגיעה את אנגליא להריק חרב מתערה לקראת רוסיא בימי מלחמת קרים בשנות 55—1853 וגם בעקבות שטתה זאת תמכה אנגליא בסתר בידי יושבי מחוזות הדרום באמעריקא הצפונית במלחמתם הגדולה עם יושבי הצפון, המשתדלים אז להוציא שהרור השחורים לפעלו, כללו של דבר, אנגליא לא תדע שטה אחרת בעניני הפוליטיק, מלבד שטת הריוח והנזק, תועלת מסחרה והפסדו. כל הימים אשר לא נגעו הענינים המדינים במסחרה שקטה אנגליא במכונה, אם גם עלו באיי- ראפא שנויים גדולים ותמורות רבות, כהתאחדות ארצות אי- טאליא לעם אחד. מלחמת הפרוססים עם דענעמארק, מלחמת פרוסיא את עסטרייך, ואחרי כן המלחמה הגדולה והנוראה, היא מלחמת צרפת את פרוסיא בשנות 70—71. הן אמנם לרגלי איזה מקרים מן המקרים הנכבדים האלה, באה אנגליא בדברים עם איזה מן הממשלות הנוגעות בדבר; אמנם ידעו הממשלות ההן, וגם ידעו כל יושבי אייראפא, כי תסתפק אנגליא אך בדברים בעלמא ולכלל מעשה לא תבא, עד כי כבר כמעט חדלו מחשוב את אנגליא בין הממלכות האדירות, והאנגלים התעצבו אל לבם, כי אבדו כבודם בגוים; רק כעת, כאשר הביא הזמן עוד הפעם את שאלת ארצות המזרח לפני דעת הקהל באייראפא, ולרגלי זה בא מורך בלב אנגליא פן יגע הדבר בעניני מסחרה לרעה, רק עתה התעוררה אנגליא מתרדמתה ותשמיע קולה ברבים. והנה מכל דברי שרי אנגליא אשר דברו בעתים שונות במשך כל ימי המבוכות בתוגרמא, ממעשי הלארד סאליסבורי בימי האסיפה, וממעשי ממשלת אנגליא בימים האלה, לתת ידה את יתר הממלכות בחתימת הספר הכללי, נוכל להוציא משפט, כי אם גם לא תצא אנגליא בחרב לקראת תוגרמא, אבל גם יד עזרה לא תושיט לה, כי אם תעמוד מנגד ביום תקרא רוסיא מלחמה על תוגרמא. אמנם אם נוכל לסמוך על כל הדברים והמופתים האלה ולהאמי כי תשמור אנגליא את מעמד הבינים בכל אופן שיהיה זה הוא מסופק מאד, כי אם באמת תראה אנגליא כי הדבר נוגע אל מסחרה, אז בלי תפונה לא תוכל לעמוד מרחוק; ודי לנו בשני המופתים האלה: האחד כי חיש אחרי אשר דחתה תוגרמא את הצעת אדירי הממלכות, והקול יצא בכל ארצות אייראפא, כי סכנת המלחמה קרובה, מהרה ממשלת אנגליא צוות על אניות מלחמתה, אשר שכנו עד כה על חוף האי מאלטא, לשוב אל חוף באזיקא-בעי הקרוב אצל באספארוס; והשנית, כי אחד המיניסטרים האנגלים מצא נחוץ להודיע Nord במושב הפארלאמענט, כי השמועה, אשר יצאה במכה״ע כי שלח הלארד דערבי להודיע לממשלת תוגרמא כי לא תוכל בשום אופן לסמוך עצמה על עזרת אנגליא, אין לה כל יסוד וממשלת אנגליא לא הודיעה כדברים האלה לתוגרמא כלל אחרי אנגליא היתה עסטרייך הממלכה הראשונה אשר נגעו אליה המהומות בארצות המזרח, ורבים האמינו, כי גם יד עסטרייך בסתר עם תוגרמא, ובאמת בימי הקיץ בשנה העברה, כאשר פרץ הריב בין סערביען ותוגרמא, וממשלת סערביען קותה לשבור זרוע תוגרמא ולעמוד בראש כל הסלאווים הדרומים אשר יהיו לעם אחד וממשלה אחת תחת דגלה, פחדה עסטרייך פחד פן יעלה בידי הסערבים להוציא מזמתם לפעלה, ואז נכונו לה ימי רוגז ומהומה בפנים ארצה מאת הסלאווים השוכנים בה; וכאשר הציעה רוסיא לפני עסטרייך לשלוח צבאותיה לארצות באסניען והערצעגאווינא, בעוד אשר צבאות רוסיא יבואו לארץ בולגאריען להתאחז בה. השיבה עסטרייך אחור את ההצעה הזאת, לבל יהיו לה הסלאווים למוקש, אם ירבו בקרב ארצה יתר על המדה הדרושה; ואם אמנם נמצאו אז בעיר וויען שרים נכבדים ונשואי פנים, ובראשם גם הערצהערצאג אלברעכט בעצמו אשר החליטו כי נחוץ לעסטרייך לשמוע לעצת רוסיא; אבל הגראף אנדראסי העומד בראש הענינים המדינים בעסטרייך, עמד על דעתו, כי נחוץ לעסטרייך לשמור מעמד הבינים, מבלי נגוע בתוגרמא לרעה; ואת דעתו זו תמך גם כל עם אונגארן. ולפי הנראה, הנה באמת אין טוב לעסטרייך ממעמד הבינים, אחרי כי הסלאווים הרבים היושבים בקרב ארצה, דורשים מידה להיות בתומכי אחיהם היושבים בתוגרמא, והאונגארים מצדם מזהירים את הממשלה לבל תעשה רעה את תוגרמא, ע״כ הדרך הנכון היחידי אשר לפניה, הוא לבלי נטות לאחד הצדדים, רק לשקוט במכונה ולראות אחרית דבר, לפי הנשמע, לא תסור עסטרייך באמת מן הדרך הזה משלשת הממלכות האחרות, הנה צרפת ואיטאליא, בלי ספק, תשמורנה את מעמד הבינים, אחרי כי אין הדבר נוגע אליהן, ואין להן כל סכה להתעבר על ריב לא להן ממשלת צרפת לא בסתר הודיעה פעמים רבות, כי נכונה היא לשמור את מעמד הבינים בכל תוקף ועוז; גם הוסיפה עוד לאמר, כי הסכילה תוגרמא עשות להפר עצת כל אדירי אייראפא. אמנם מה בדעת אשכנז לעשות אם תפרוץ מלחמה בין רוסיא ותוגרמא? בזה נפלגו הדעות. קוראינו כבר יודעים, כי בא הנסיך ביסמארק לפני הקיסר ווילהעלם בבקשתו לתת כהונתו לאחר; אף גם נודע הוא, כי לא רצה הקיסר את בקשתו, ויתן לו רק חפשה ממשרתו, עד חדש אוגוסט הבא. והנה בדבר הסבה אשר נתנה בלב הנסיך לעזוב את כהונתו, היו הדעות שונות, ורבים ממכה״ע, וביניהם גם מכה״ע הרוסס החליטו, כי חפץ ביסמארק להתפטר מכהונתו. בעקבות פרוד הדעות בינו ובין הקיסר ווילהעלם, כי חפץ ביסמארק להכניס את רוסיא בקשרי מלחמה גדולה ועצומה, ולהשתמש אחרי כן במבוכת רוסיא למען קחת מאתה בחזקת היד את המחוזות האשכנזים אשר לה על ים הבאלטי הקיסר, הקשור בחבלי אהבה להקיסר אלכסנדר לא אבה שמוע לעצת ביסמארק, ולרגלי זה נפלגו דעותיהם. מובן הדבר, כי קשה מאד לדעת, אם יש שמץ דבר אמת בהשערה ההיא; אבל עכ״פ, הנה רחוק מאד להאמין, כי כל עוד אשר יעמוד הקיסר ווילהעלם בראש ממשלת אשכנז, תפר אשכנז בריתה עם רוסיא לפי אשר הודיע ההערצאג דעקאז, שר הענינים החיצונים בצרפת, לנבחרי העם, הודיעה ממשלת אשכנז לממשלת צרפת, כי דורשת היא שלומה בכל לבה ונאמנה תהיה בבריתה אתה כל הימים בנוגע לממשלת רומאניא, הנה לא נודע עוד אנה תפנה הארץ הזאת, אם תפרוץ המלחמה בין הרוססים והטורקים ממשלת רומאניא בעצמה לא הודיעה עוד דעתה אל נכון. ממשלת רוסיא לפי הנראה אומרת לשלוח צבאותיה לתוגרמא דרך הארץ הזאת; וממשלת תוגרמא הודיעה, כי אם תהין רוסיא לעבור גבול רומאניען מעבר מזה, תעבור היא את הגבול אשר בינה ובין רומעניען מעבר מזה, באופן אשר רו- מעניען תוכל להיות לשדה המלחמה בין צבאות רוסיא ותוגרמא. והנה אל מי תתחבר אז רומעניען, אשר לא תוכל עוד אז לשמור את מעמד הבינים, ולקראת מי תוציא חרב נוקמת - לא נוכל עוד לדעת, מכה״ע הרוססים מחליטים, כי בלי תפונה תצא רומעניען לעזרת רוסיא, וכבר אספה את חיל צבאותיה לעמוד הכן ביום קרב. לפי הדעפעשען האחרונים נסע הוד הקיסר אלכסנדר עם בנו יורש העצר יר""ה, בימים האלה לעיר קישיניעוו, לראות במערכות החיל ופקודיהם. וכפי הנשמע יבוא שמה גם הנסיך אלברעכט מעסטרייך לראות הוד פני הקיר״ה. ... מאסקווא, העיר מאסקווא היא עיר גדולה ומפורסמת. בה ישבו מאז ומקדם מלכים ורוזני ארץ; בה עלה נפליון, ועליתו היתה ירידתו. פה נשבר גאון עזו והניח אחריו את כל כלי נשקו וברח על נפשו. הכלי תותח אשר הניח אחריו נפליון בהחפזו לנוס מפה, המה יעמדו על הר מבצר הכרמל (קרעמליא) לגאון ולתפארת. בכל מקום אשר נעיף עינינו נראה כי עם הרוססים עם חזק הוא, מפניהם יחילון ממלכות הארץ, ומקול המושל עליהם יחתו ויבושו כל הנהרים בו ומים רבים היתה העיר מאסקווא סוגרת ומסוגרת לפני אחב״י עד אשר התעורר ברחמים הקיר""ה האדיר ניקאלאי מנוחתו כבוד, והאציל להם בחסדו אגף אחד במורד העיר הנקרא זרדיה ומאז ישב על כסא ממלכתו אדוננו הקיסר הרחמן החסיד אלכסנדר השני יר""ה, נפתח לפניהם כל בתי העיר ויאחזו בה בכל מקצעות העיר, ורבים באו להשתקע בה, כי המסחור והמו״מ פרץ בה מאד; והיהודי מרכז המסחר מצא במאסקווא את תאות נפשו, וירא מנוחה כי טוב ויט שכמו לסבול ולשאת גם את חרפתו, אשר חרפוהו וגדפוהו הנערים הפוחזים והריקים אשר מצאוהו במקום אשר לא הסכינו מעודם לראות שם איש יהודי, ויתקלסו בו, והיהודי השה השפיל את ראשו ולכל גל וגל שעבר עליו נענע לו בראשו, ויאמר חביבין עלי יסורים כאלה, אמנם יהודים רבים רחצו מהם הרפש והטיט, אשר הביאו על כנפות בגדיהם מעיר מולדתם, וילבשו מלבושי כבוד עד כי רואיהם לא הכירום כי ממי יהודי יצאו ועל עם קטן ודל יתחשבו. ורבים מאחב״י היו לרוססים גמורים בחוץ, ויתנהגו ככל חקות עם הרוססים, וילכו בדרכיהם ויעשו כמשפטיהם, ויהיו אזרחים נאמנים, אוהבים באמת ובתמים את ארץ מולדתם ויהודים נאמנים עם ה׳ ותורתו בבית. גם יהודים רבים נמצאים פה אשר ישבו עוד היום בחשך ולא ראו עוד אור בהיר בשחקים, והמה יתנהגו ע״פ המנהגים הישנים ולא בטלו אף כקוצו של יו״ד מתהלוכות אבותיהם ואבות אבותיהם, אשר נולדו ונתגדלו בקדושה ובטהרה במחוזות וואלין וגאליציען, או בעירות הקטנות בכנף ארץ ליטא.. לעומת זה ראיתי אנשים אשר ודעתים בשם, ובעיר מולדתם ענו בצום נפשם לזכך נשמתם ויהיו יראים את ה׳ ומוכיחים בני אדם שלא עשו כמעשיהם ופה השליכו עול התורה והמצוה מעל צואריהם ויתערבו בעמים וילמדו מעשיהם. לא כמעשי המתוקנים שבהם כי אם כמעשי הריקים והפוחזים הנמצאים בכל עם ועם. אמנם כן, ערב רב ראיתי פה, אנשים מארבע כנפות הארץ נקבצו ונשתקעו פה, זה הביא אתו את תהלוכת בני עירו, וזה מנהגי אבות אבותינו, וכל אחד בונה במה לעצמו, וכעשרים בתי מדרשות כבר הקימו פה, וכל אחד יחפוץ שכל פיות יפנו אליו, והאנשים ההולכים לרוח היום הקימו ביהכנ״ס גדול עם מקהלה (קאהר), ובכל שנה ושנה יעלה הוצאות על הבית הזה יותר מחמשה עשר אלף רו״כ. הקוראים היקרים יוכלו לשער כי כל עדה וכתה עוינת את חברתה, והשלום לא אוה למושב לו פה מאסקווא ע״כ לא יעשו אחב״י גדולות ונצורות כאשר יאתה לעדה גדולה ונכבדה, לו עשו הכתות שלום ביניהם, אז עשו ויכלו לתקן תקנות מועילות*), אולם עתה רק זעיר שם זעיר שם. זה לא כביר יצא אש המחלוקת בין החסידים והמתנגדים ע״ד מכס הבשר, והמחלוקת התלקחה בשצף קצף ובזעם נורא, ועוד לא *) הרבנית הצנועה מרת רבקה אשת הגאון ר""ח ברלין, תאסוף כסף ממיודעיה וממכיריה לתמוך בידי החולים השוכבים על ערש דוי בבת החולים, ולה נאוה תהלה, אבל חרפה שברה לבי להגיד בפומבי, כי עדה גדולה כעדת אחב״י היושבים במאסקווא, לא יוכלו ליסד חברה ביקור חולים לתמוך בידי האנשים החולים שלא יחפצו להתגאל בבשר טרפה, הלא בכל עיר ועיר כקטנה כגדולה כבר נתיסדה חברה כזה, רק במאסקווא עוד בערפל חתולתה, ואין מי שישים לבו לדבר טוב ומועיל כזה, הוא הדבר אשר אמרתי כי המחלוקת תשים שמות בעיר, ועד מתי? עד אשר ימלא הכותב הארץ דעה את ה׳ כמים לים מכסים. ולמען דעת כל הקוראים כי דברי אמת וצדק, באמרי: לו עשו הכתות שלום ביניהם אז עשו ויכלו לתקן תקנות מועילות, אספר רק דבר אחד: בערב חג הפסח תרל״ז, עת האסף כסף מבעלי בתי העיר לתמוך בידי העניים למלא רעבון נפשם שבוע תמים. הלכו הגאון ר״ח ברלין והרב לעדת ישורון ה׳ מינאר ואספו לערך עד שני אלפים רו״כ, ובשנה הזאת אשר נהפך הגלגל לרוב אחינו, ועת צרה היא ליעקב מאין כמוה, המסחור ירד מטה מטה, והסוחרים הגדולים אשר כסף וזהב לא היה נחשב בעיניהם מאומה, עתה ראשם יגוע עליהם כגלגל סובבים סובבים הולכים אל כל רוח, יען שבת פה מדהבה, והקריזים נגעה בם לרעה, ורבים אשר נתנו מדי שנה בשנה, המה לקחו בשנה הזאת מע״ח. ועכ״ז אספו הרבנים עד שני אלפים רו״כ! ועתה יאמרו נא הקוראים האם לא בצדק אוכל לאמר: לו עשו כל הכתות שלום ביניהם אז יצא שם היהודים במאסקווא לשם ולתפארת; אבל המחלוקת שלא לשם שמים היא בעוכרם; היא תשחית כל חלקה טובה, היא תפריד בין אחים, והיא נתנה את שם ישראל לחרפה ולנאצה ולקללה כיום הזה, וה׳ אלהים יודע מה יהיה אחרית המחלוקת, אם לא ינהמו בעלי המחלוקת חלילה, ויתחרטו על מעשיהם בעת שלא יהיה לאל ידיהם להושיע. אמנם אנכי לא אחפוץ להכניס ראשי בין בעלי המחלוקת, ולהיות כשופט ולאמר קבלו דעתי או להכריע הכף לצד אחד; אבל זאת אוכל לאמר כי כדאי בזיון וקצף לשמוע שערוריות כאלה, ומי שמע כזאת ומי ראה כאלה, כי עם קטן ודל אשר זה זמן לא כביר דרכה כף רגלו על אדמת עיר גדולה ונכריה עיר מאסקווא! ועוד היום ורדפוהו ההמון מנוחה ידריכוהו. יען לא יכירו מקומו וגר הוא פה, ועכ״ז אלה את אלה נצים ורבים, ומי יודע אם לא יגישו עצומותיהם (וכפי אשר שמעתי כבר הגישו) לפני כסא השופטים, ואז יחללו שם כלל ישראל; כי איש ישראל אם יחטא, אז יצא הקצף על כל עדת ב״י, כה גברה פה המחלוקת ע״ד מכס הבשר, עד כי גם האנשים אשר כבר הבדלו ממנהגי ישראל ויאכלו טריפה ויחללו את יום הקדש למצוא בו חפצם, יעשו שבתם חול ומעשים אשר לא יעשו, וגם המה לקחו חלק בהמחלוקת, גם המה יריבו בחזקה; האם לא חרפה ובוז היא לשמוע דברים כאלה. אמנם עם ב״י עם קדוש הוא מרחם אמם, העם אשר בחר ה׳ מכל משפחות הגוים הקדמונים ויקריבם תחת כנפיו סלה, איש ישראל אם ימעול מעל ויעשה אחת ממצות ה׳ אשר לא תעשינה, אז מצוה עלינו שלא לדחותו בשתי ידים, ואין לנו להרהר אחרי מעשיו, כי בודאי יש בו גם דברים טובים; גם האנשים אשר הבדלו מכל מנהני שראל, יראו לפעמים לדעת כי אף ע״פ שחטאו ישראלים המה וביד נדיבה ופתוחה יתנו להעניים הפושטים ידיהם לבקש עזרה, ע״כ אין לנו להתפלא עוד על אשר יכניסו ראשם בעובי הקורה לחרחר ריב ולהפיח מדנים פה ראיתי אנשים ההולכים לרוח העת החיה, ויצניעו ללכו עם ה׳, ויגדילו חסדם עם אנשים יום יום, לכל פעולת צדקה וחסד יתמכו מכספם ויצאו לעזרת אחינו הנאנחים והנאנקים מתגרת יד הזמן הבוגד, וישלחו עזרתם גם מרחוק. אחד המיוחד שבהם הוא הרב הגביר המרומם הר״ר קלמן וואלף, וויסאצקי מלידי ז""ח, ואין פה המקום לספר את צדקותיו הרבים ועוד חזון למועד. (סוף יבוא) . אדעססא. כבוד הרב המו״ל! לא למותר אחשוב כי יהל אזר הצפירה על הידיעה הקטנה הערוכה במכתבי זה, אשר קראתיה בזו הרגע במכתבי העתים היוצאים בעירנו אדעססא, הכי חדשה היא: בחדש מערץ העבר ביום 29 בו (10 אפריל בחו״ל) נתגלה כוכב קאמעט חדש על ידי האסטרינום ה׳ בלאך, בהאבסערווא טאריום דפה אדעססא״). ביום 30 מערץ היתה עמדת הקאמעט הזה בלוית המזל פעגאז 22 שעה 13 מינוט בעליה ישרה, ובהטיתו הצפונית 20 ""22. מראה הקאמעט החדש הזה בהיר עתה למדי, ושעור הליכתו בכל מעת לעת הוא 1 מינוט 4 סע- קונד אל השמש, 14 12 אל צר צפון. לא אפונה כי בקרב יודיעונו המ״ע היוצאים בפה כל פרטי ההתגלות הזאת בפרוטרוט, ואופן ההמצאה בחשבון מצומצם, ואז לא אתמהמה מלהודיע לקוראי הצפירה. בין כה נוכחה למדי, כי בשעה אשר אנשי מעשה נבוכים כעת במבוכת שאלת הקדם, הפאליטיקער יושב ותוהה על הליכת הפאליטיקא הנוכחית כי נתעותה ונתעבתה ואין לו כל פתרון לתוצאותיה, הסוחר יושב משומם ומתנודד במרי שיחו על הקפאון הנורא בכל ענפי המשא ומתן לרגלי המבוכה המדינית ואחריהם אנשי מלאכה יתהלכו משועממים בבטלה מאפס עבודה; הנה באותה שעה אנשי העיון יושבים שאננים בהיכל החכמה ומתרפקים על ידידותה, כמו לא ירגישו כל מבוכה בעולמם ואך שלוה והשקט במגורם בקרבם, והיא פותחת למו את ידה יעבץ ישוע שר עסק ותשביעם רצון. סט' פעטערסבורג. (סוף מגליון 14) עוד לא הניחו המתכבדים בקלון היהודים את ספר הדם של הנזיר מידיהם, וכבר קם משטין חדש, מארצעלי, איווא⸗ גאוויטש גריניאוויטש, אשר הלך אחר ליוטאָסטאנסקי והדפיס חוברת קטנה אשר ידין בה את היהודים והיהדות, וזה שמה: O Tлетворнонъ Влицли евреевъ иа 9Кономический СEIT россiя и оснстемъ екренскон оксцлуатацiн (על נגע ממארת ותגרת יד היהודים בכלכלת מדינת רוסיא, ועל שטת היהודים לנצל את הגוים), גריניאוויטש קבץ את כל השקרים שנשנו ונכחשו כבר, וביחוד היה לו ליוטאסטאנסקי לעינים ומדיליה הוסיף איזה פרפראות שאין בהם כלום, עד שגם המו״ל, „העת החדשה"" המנשא ומרומם כל מגלה ערות היהודים והיהדות מודה (גומר 356 מן 24 העבר ש״ז) כי אין כל חדש וכל ממש בהחוברת הזאת, ובכל זאת לבלי יכלם ויאבד עוז להוסיף להתנפל עלינו, יסכים עמו בשלש מי״ג מועצותיו הנבערות לעצור בעד הרעה: „לעזור להרבות בערי המדינה מבשרים צבא רב ממעשי היהודים ונכליהם, ולתת רשות למו״ל מכה״ע של הגלילות לאסוף מאמרים כאלה"", כאילו אין „קיעווליאנין״, „ווילענסק וועסטניק"", „אדעסקר וועסטניק"" ודומיהם, הזריזים לפרסם מאורעות מרגיזות עם גוזמאות יוצאות מן הטבע, טרם חקרו על אמתתם. וגם מעשים בכל יום שאין שום אומה ולשון נקיים מהם, יציירום בששר נורא, אם יד עברי היתה במעל. גם בזאת יהלל המו""ל את עצת גריניאוויטש: „לעשות רשימה מכל דיני נפשות שנסתבכו בהם יהודים מזמנים היותר קדומים ולתכלית זאת יפתחו לעוסק בה הארכיווים בלשכות שר הפנים ושר המשפטים. מלבד שיש למדי רשימות שטאטיסטיק מלפנים היום, מי יתן ותקום עצתם זאת, ובלבד כי יקרב אל המלאכה ההיא איש משכיל. בקי ורגיל, עם כל האמצעיים הנחוצים לזה עין בקורת חדה ושופט צדק בלי משוא פנים לשום צד, ובלי רעות קדומות נגד היהודים והיהדות, ובהשקפה כוללת לא צדדיו ופרטית, וידע להביא בחשבון את הזמן והמקום שבהם נעשו הדברים, ולבחון את העדות והחלטות הפסקים אם ראויות הן לתמוך עליהן, או יבין לקרוא בין הטורים ולגלות מסתרי האמת. מפני רשימות כאלה לא נפחד, כי לבנו נכון בטוח כי למורת רוח היועצים ונגד תקותם יוכיחו המקרים האלה ביתר שאת Winecke הקאמעט הזה נראה ביום שלפניו לעיני התוכן )* בעיר שטראסבורג, אורו חלש וזנבו כמעט ניכר ע""י קנה המצפה. המו״ל העול והרצח אשר נעשה ביהודים, והעלילות אשר שמו בהם חנם בשנאה כבושה להומם ולאבדם ביותר ישרה בעיני המו״ל „העת החדשה"" הצעת, גריניא- וויטש: לקבוץ ידיעות ברורות ממספר בתי העבודה, המלאכה והמסחר, אוסמות, חנויות וכדומה של היהודים, חקר סכום רכושם, ערך מחיר מערבם והריוח אשר יביאו לבעליהם; סכומי הכסף המתגלגלים וחוזרים במשאם ומתנם, הכנסותיהם כו' אשר שרי הגלילות יוכלו להמציא הידיעות האלה"" המו״ל יבוא למלאות דבריו לאמר: עוד במאה העשירית היו יהודים בקיוב, ומספרם כעת, לפי חשבון בלתי מכוון של הרשות, עולה יותר 2,800,000 נפש, והם, מלבד עושי מלאכה מועטים, אינם מוציאים לחמם ביגיע כפיהם ממוצאיו הראשונים, ויעסקו בפרטית במסחר וכאנשי הבינים, אשר מבלי הכחיש תועלתם, אך לא במדה כזו בגוף אחד דרומי-מערבי בעת אשר בצרפת במנותו עוד 40 מילליאן תושבים, יעסקו בכל ענפי המסחר רק 1,800,000 נפש, ואין להשוות מסבות המסחר בצרפת, עם גלילות דרומית מערבית רוסיא. זרם היהודים באדעססא פרץ עד למדה מחרידה. בסוף שנות הששים נהרו אליה גדודים גדודים. בשנת 1859 נמנה 1 יהודי על 7,4 נפשות אינם יהודים, וע״פ מפקד תושביה בשנת 1873, אף אם בכלל רבו על 50% יבוא 1 יהודי על 3.7 אינם בני בריתם. בערים רבות, כווילנא, זיטאמיר קאמעניץ-פאדאלסק ואחרות, יגדל מספר היהודים על הנוצרים, מבלי לדבר עוד מברריטשוב ושקלאוו ואחרות אשר מספר היהודים רב למעלה ראש על הנוצרים, לאמר: המנצלים רבו על המנוצלים. בכל תחנות שבילי הברזל עומדים מחנות יהודים בטלים וכלם מלובשים ונעלים ברגליהם והם שבעים. וכל זאת על חשבון האכרים הערומים. לו היו כל היהודים בני מוסר טוב, גם אז צבורת המון בעלי כשרון כזה במקום צר היה למחסור, וכאשר אין תקוה לשנות את היהודים, כי מאז נפוצו בארצות רומא ואחיהם בערב הדרומית עד היום לא נשתנו רק במלבושיהם. ובכן נחוץ לשנות לטוב את אלה אשר בקרבם יושבים היהודים, אגב לא יכחיש המו״ל כי חנוך העברים ברוח הרוסי יעשה בהם איזה פעולה. ולזאת טרם יוצע כדת מה לעשות לעצור לבלי יבלעו היהודים חיל זרים, נחוץ לעשות כעצת גריניאוויטש, לחקור מטעם המלכות את שאלת היהודים בנגב ובדרומית מערבית ארצנו, השערוריות הנודעות באדעסא בשנת 1871 הורו למדי על נחיצת חקירה ודרישה כזאת, ומני אז יוסיפו היהודים למוץ לשד שכניהם. להשיב תשובה נצחת על תוכחתו המגולה, משנאה מסותרת או גם גלויה, תקצר יריעת מכ״ע מהכיל. בקצרה נגיד כי לו שת לב אל רשימות אין מספר שנעשו כבר נוכח לדעת כי הפריז על המדה בהמעיטו מספר החיים מפרי עמלם, יען מספר עושי מלאכה עצום מאד וכן יפגע למכביר באדעסא עומסים בכתף ועושים באסמות לזרות ולהבר מן הבקר אור עד הנשף, ונטפי זיעה יזלו מאפיהם. והסרסרים אשר בצנינים המה בעיניו, נחוצים כל כך ואין למנות חסרונם בבני אומות אחרות, עד כי לא אחת הנינו עליהם הכנענים הגדולים בני אומות העולם לבלתי הפריעם מעבודתם בכשרון וחריצות. ובעת שפרח המסחר בתבואות לא היו למותר למחסור ולמשא, ולא בם העון אם המסחר רד שמה, מסבות שונות שאין להרחיב בהם הדבור פה, ומה יעשו אפוא האומללים למכת מדינה? והשערוריות באדעסא לא באשמת הנמלים החרוצים פרצו רק כנודע בקנאת איזה מהכנענים הנקובים, אשר לפנים שלטו המה במסחר אדעסא, והיהודים העבירום ביתרון הכשר וזריזות הנטועים בטבעם, וההמון הפרוע היה נשק עיר ביד המקנאים האלה אשר שכרום בכסף מלא ובכוס יין-דגנים גדול. מי לא יזכור מעשים כאלה בחג פסחם שנה שנה במדה קטנה, שאז לא הרוסים ולא דלת העם יעשו פרעות, רק בני אומה ידועה בצאתם מבית מקדשם, יחשבו למצוה ולעונג יום טוב להתחרות ביהודים, להשליך אבנים בחלונותיהם ולהתעולל באשר יפגשו. ולפעמים יפרצו ביתר עוז ויעשו שמות. כאשר קרה בשנת 1859, כי יצאו ראשונים שבעה יונים לבושי בגדי לאומם (כאשר נגלה אחרי כן שכרום אנשי המקום לבוא מגאלאץ) ויחלו לנגוף ביהודים לעיני השמש בחצי היום, ולעיני השוטרים אשר לא יכלו להציל את הנרדפים חנם, ויבתקו בחרבותם איש יהודי הולך לתומו ותפוחי לימאנען בסלו, לבקש במחיר ממכרם לחמו (לא סוחר בחטים, לא סרסור ולא עקספלואטאטאר בכלל) ויעורו עין שני ורבים הפציעו, והמה היו לנס למקופים עגילים להביות ועושי עבודה אצל הכנענים שכיריהם להגיח ממקומם להתנפל על היהודים ולעשות בהם נקמה משך ד׳ ימים. ומה שנוגע לחקור רכוש היהודים, הלואי שיעשו זאת בדקדוק ובאמונה, הלא אז ישתוממו לראות כי שגו פליליה בנטותם אחר אחת מהדעות קדומות הנשרשות בלב חלושי דעת כי הדל שבדלים ביהודים יש לו אוצר טמון, ויתפלאו אז על מדת ההסתפקות במועט השוררת ברוח היהודים, עד כי למרות יתר הוצאותיהם למכס הבשר והנרות ויתר צרכים נוספים על שכניהם, בכל זאת ימעיטו בהוצאות נגד אנשים כגילם מבני נכר כן לאשר המה עמלים ששת ימים רצופים בשבוע, ומלבד שבתות השנה יש להם אך מן ט׳ עד י""ג ימי חגים לשנה, וכן לאשר לא יבזבזו כספם למשקות, חריפות הוראתו במקצת כי בעזר החנוך יבוא רוח רוסי גם בלב היהודים, מכחשת את החלטתו מיניה וביה שאין תקוה לשנות תכונת היהודים, כאשר יכזיבוהו על פניו אחינו בארצות הנאורות וגם המשכילים בארצנו נטינו מעט ממחוז חפצנו, למען הוכיח ביתר שאת, כי בכל פנות שאנחנו פונים נרגיש נחיצות תקון החנוך, הצעד הראשון אשר יעשו קהלות רבות בבת אחת בדרך הזה, יסתום ברב פיות משטינינו ומקטריגינו, אך מלבד זאת נחוץ מאד לאסוף את הכחות הפזורים אל מרכז אחד ולהשתמש בהם למלחמת מצוה וחובה, מלחמת האמת וכבוד עמנו ואמונתנו, נגד היוצאים נגדנו בקשת דרוכה. מול בעלי האגרוף נערוך קרבות בקסת סופרים בטוב טעם ודעת, במתינות ובקר רוח. ואשר לא נוכל לעשות כגוף נמוסי, לדרוש עלבוננו ממחללי כל קדש לנו ומעוררים שנאה בלב העמים עלינו, אשר ענוש יענשו על פי דתי המדינה כל עושי אלה אם יש קובלנא מהנעלב הניכר לאחד יחיד בפני עצמו ננסה בשדה המערכה בנאות הספרות, ששם הכל שוים והיתרון לבעלי לשון למודים, מצרפים ומלבנים בסברות הגיוניות וברורות כל ענין בענין רב. וזה הדבר אשר לדעתנו יכשר מאד להשיג המטרה הדרושה: יתעודדו אנשי הבינים ויקראו בריש גלי לכל שליט בעט רוסיא ויודע בינה לעתים וצרכי עמם וחסרוניהם, להיות נכונים לעזור, כל איש כאשר תמצא ידו, והיה כי יבואו דברי רבים מן הנודעים לשם, כי יאותו להקדיש מעט מעתותם לטובת עמם ותורתם. יוקם ועד ראשי לכלכל דבר זה בהשכל ודעת, ימנו קוראים אשר יחלקו ביניהם את מכה״ע היותר מפורסמים בערי המלוכה וערי המדינה, וגם ספרים וחוברות לרשום את המאמרים הכתובים בשאלת היהודים והיהדות, והועד ידע למי ומי מהסופרים ימסרו להכין תשובה ברורה, סגנון התשובות יהיה באופן זה: א) נגד אמרות התלמוד ונושאי כליו אשר יביאו המשטינים לפרשם כמשטמה שמורה לנוצרים, יתאמצו להוכיח בראיות נאמנות, איזה מהם נכתבו עוד טרם התפשטה אמונת הנוצרית, ועבודת אלילים היתה שוררת ואליה כוננו אמריהם. אפס יזהרו מאד לבלי חטוא נגד יסודי הבקורת האמתית, ולא ימצאו המבקשים תואנות לצעוק חמס כי נעקש הישרה. אל יפול לבנו ולא נכלם אם נמצאו באמת באחרונים דברים בוטים נגד מגדיהם; כי אין אדם נתפס על צערו, וכמה נמצא חרפות על ישראל ועל אמונתו בספרי האומות והחלטות אשר ישענו על מוסדות איבה עזה וקנאה עורת. איך, ידרשו מנרדפים כי יכופו כאגמון ראשם ללוחציהם ויאמרו להם עוד יישר כח? ב) נגד הדינים בש״ע או איזה מהאחרונים שעליהם לא נשען כל בית ישראל, אך למותר להשתדל להוכיח כי רק לעובדי עבודה זרה כוונו. כי אין להתלונן על היהודים בדורות הבינים, אם איזה עמים הוסיפו סרה בעשותם בהם נקמות באכזריות חמה, ובחקקם חוקים מגבילים ליהודים אשר אין אומה אחרת יכלה להתקיים תחתם, החלטות הקאנסיליען ומוקדי האש בשפאניא ופורטוגאל ורדיפות היהודים והרצח החמס והשוד שנעשו בהם בכל דור ודור יצדיקו את הדינים המעטים שיוכלו להיות נחשבים ביותר לאמצעיים להנצל מנזק. אבל כעת כל אדם יודע שדינים כאלה כבר אבדו כחם, ועליהם וכיוצא בהם שאינם הלכה למעשה נאמר בתלמוד דרוש וקבל שכר, ליוטאסטאנסקי מביא גזרותי רבות בימי הבינים על היהודים, ולא ידע כי תחת אשר כונתו להוכיח מזה כי מאז ומקדם לא יכלו היהודים לקנות לב שכניהם, יורו ההפך כי רוח עועים התעה אותם. והיהודים נשאו וסבלו כי בטל עליהם; ג) לעומת התלונות שהיהודים אוכלים שאר הרוסים ועמל כפיהם יובאו רשימות מדויקות מכל מפלגות היהודים למלאכה, לעבודה, למסחר ולשרת, לרופאים, לחרושת המעש ולכל חכמה ומדע, ולמולם רשימות יתר התושבים למקומותיהם למחלקותיהם, ואז יצא כנוגה משפט אם יעדף בקרב היהודים מספר החיים על חשבון הקהל ויחידים האכרים לא יוכלו לבוא בחשבון, כי אם אמנם נסו יהודים ויהיו ביגיעה רבה לעובדי אדמה, אך כבד לקוות כי יצלחו רבים למשול ברוחם לשוב אל האדמה אשר גורשו ממנה זה מאות בשנים, לעבדה ולשמרה ולחיות חיי כפרי, האם ראינו בין המון העירונים, הסוחרים ועושי מלאכה מהנוצרים, עוזבים את העיר ללכת להשתעבד להיות לשדה עבד? עוד יותר יום יום נראה אכרים צעירים, וזקנים יתישבו בערים ואחר שהרגילו עצמם בישיבת כרכין, למשא להם לשוב אל כפריהם אשר גודלו בהם מילדותם ואיך יבוקש כזאת מיהודים אשר זה מאות בשנים יביאו לחמנ רק בעירות; ד) נגד מעשים בכל יום, מזמה, גניבה וכדומה, לא יזידו להצדיק את עושי עול, אך אם המו״ל ירחיבו פה להגדיל פשעי היהודים, יועתקו רשימות השטאטיסטיק היוצאות מלשכת המשפטים לכל פשעי העם לאומותם לגליליהם, שנה בשנה, ולא יחורו פנינו; ה) על מקרים בעדה ועדה המובאים במ״ע יחקרו וידרשו בידי אנשי אמונים במקומם, ואם כנים הדברים יודו על פשעי אחיהם ויקראו אחריהם מלא; אכן אם שקר בפי המבשר, או כי הפריז על המדה ויעשו כוונים שלא עלו על לב אדם, יגלו האמת לעיני השמש. את עמל הסופרים האלה, יבחון הועד ויחליט איזה מהאמרים מסוגלים יותר למכ״ע, ואיזה מהם בספרים ובחוברות. את הראשונים ישתדלו לשים במכה״ע שהם לתשובה עליהם, אם יקבלום המו״ל ברצון יישר חילם, ואם לא, יועצו אם יש באפשרי להכריחם ע״פ דיני המדינה לקבל התשובות ולהדפיסם בגומר הראשון אחרי קבלתן. אכן אם גם זאת אי אפשר, אז ישולם להרעדאקצים את הקצוב בעד הוספות לפי מספר האלפים של החותמים על עליהם, והתשובות תבאונה כעין חוברות מיוחדות נדפסות בדפוס אחר או בשל הרעדאקציא; והמאמרים המדברים ברחבה באיזה שאלה פרטית הנוגעת ליהודים וליהדות, יודפסו בספרים ובקונטרסים מיוחדים ויופצו ברבים. אולם איזה הדרך יצלח להביאם בין כל מפלגות העם מגדולם ועד קטנם? אל נא נעשה שקר בנפשנו להאמין כי די לנו להשתדל כי יצאו מזוקקים ולא ימצאו מבקרים אמתים שום שמץ נגיעה בדבר בתוכם ואז ירבו עליהם קופצים, הנסיון הורנו כי הספר היקר שכתב הפראפיסור חוואלסאן „על דבר האשמות מדורות הבינים נגד היהודים"" נמכר בכבדות משך כמה שנים, וזאת רובא דרובא בין היהודים, וכאשר יצא ספר „הקהל״, נמכר במשך ירחים אחדים וירבו במחירו אח״כ עד 25 רו״כ ויותר, ועתה כמעט איננו במציאות, עד שליוטאס- טאנסקי יחשוד את היהודים שהם קנו כל הספרים לבערם מן הארץ. ומי חש לתשובת ה׳ שערשעווסקי הצרופה? דברי לצון של פאוויל וויינבערג יצאו עד כמה פעמים ונמכרו, ועקד העברי שהוציא ה׳ לאנדא לא מצא קופצים הרבה; מבלי לדבר עוד ממכ״ע לעברים בשפת המדינה שלא יכלו עמוד, ספרי ליו- טאסטאנסקי וגריניאוויטש נמכרו למכביר, ומי ערב לנו אם התשובה ברורה אשר יכין כעת הפרופיסור חוואלסאן תמשוך לב רבים לקנותה. האמנם לו מחויבים להאמין, כמלומד וחוקר בקדמוניות ומהיר בספרות העברית ונאמן רוח, ומלבד שהוא פרופיסור בהאניווערזיטעט פה, יורה שפת עבר בשני בהמד״ר לחנך כהנים לכנסת הרוסית והקטולית. זאת העצה היעוצה אפוא, להדפיס ספרים וחוברות כאלה כמספר עצום ולקצוב מחירם בזול, למען ימשכו לב כל רואם לקנותם, וכן יוכל כל איש מישראל לקנות מהם ככל אשר תמצא ידו, למקרא ולדעת מה להשיב למנאציו, וכן לתת במתנה ליודעיו ומכיריו הנוצרים, למען יקראו ויוכחו כי לא כצעקתה הבאה אליהם יעשו היהודים, להוציא מלבם הדעות הקדומות. ממילא מובן כי לתכלית גדול ונרצה כזה נחוץ אמצעי אחד אשר הוא רוח החיה בכל תהלוכות עולם העשיה. והיה אם יהיו הדברים האלה לרצון לפני מביני דבר אשר כח בידם לעשות חיל, נכונים אנחנו מצדנו לעזור להם בכל מאמצי כחנו עבד כפות לעמו ארז"
021-HZF-1877-04-25-001-40113_toc_6,"ה-
ירי
ידיעות העולם והטבע"," ה- ירי ידיעות העולם והטבע  הכלכלה של תפוחי האדמה אנשי השם וואלטער ראלייגה, יאהן האווקינס ופראנץ דראקע, מהוללים המה בפי כל בעבור הביאם את תפוחי האדמה מאמעריקא לאייראפא, אותם יוקירו ויכבדו בגלל הטובה הגדולה אשר עשו למין האדם, וביתר שאת, להעניים אשר אין ידם משגת להחיות את נפשם במיני מזון אחרים. הפרי הזה אשר נראה ראשונה על שדמות הקארדילעראס באזור הקר אשר באמעריקא הדרומית, נפוץ עתה על פני כל הארץ מטעיו רחבו ונסבו אל כל עבר, ובארצותינו הוא המזון הנאכל ביותר בכל פעם אשר היה רעב בארץ, כפן ונקיון שנים; בכל פעם אשר אבלו נבלו שדות תבואה ועמקים עטופי בר נשמו, אז יצא הפרי הזה ממחבואו והציל את נפשותינו מזלעפות רעב, ובאירלאנד עוד עתה רשו ורעבו כל יושביה לו נחסר להם המזון הזה, כאשר הוא אצלנו כלכלת העניים הוודעים להשביע בו את רעבונם המלך לודוויג הששה-עשר מצרפת, אמר אל הרוקח פאר- מענטיער אשר עמל ויגע הרבה מאד להרחיב ולהפיץ את תפוחי האדמה בארצו „צרפת תהי מחוייבת להשיב לך תודה, בעבור היותך הממציא להם חדש לעניי עם״. המלך והמלכה, הנסיכים והרוזנים שתו להם על בגדיהם ללוית חן ציץ פרח תפוחי האדמה בעת יביאו נצה, בבוא המלכה מגריכענלאנד בשנת 1836 בשערי ארצה, הושיטו לה יושבי הארץ, לאות כבוד ותפארת, זר קלוע מן פרחי פרי הקארטאפפעל בארצות אשכנז חדשנות, ויתערה שם כאזרח רענן, עד מהרה הסכין העם לאכול את הפרי הזה, עד היותו עתה למחיה כללית, נותנת חיים לכל חי מדבר. — אבל נחקור נא ונתורה לראות אם באמר שוה הוא תפוח האדמה לתהלה גדולה כזו אשר יבזרו לו מלוא הפנים נחזה אפוא אם לא שקר נחלו להם המחזיקים אותו למחיה טובה ולמאכל בריאה? הנה ההשקפה הראשונה בדרך מחקרי תספיק להוכיח לנו כי לא בצדק הללוהו ושבחוהו נוטעיו ומפיציו, תומכי הגר הזה ועוזריו לרשת משכנות לא לו; לדאבו לבנו רואים אנחנו כי היה נהיה תפוח האדמה לצורך גדול להעניים, עוד מאות שנים יעברו טרם תכלינה עקבות פעולותיו הרעות והנפסדות, תפוח האדמה איננו טובה גדולה למען העניים כאשר חשבנו עד כה, ונהפוך הוא, המחיה הזאת תרבה את העוני בגויה ובנפש. היא לקללה ולמארה בקרבם. תרפה ותחליש את כחותיהם, ותשלול מאתם את רוח עוזם, להתרומם משפל מצבם. חכמת הכעמיא עזרה לנו להשכיל אל תכונת הקארטאפפֿעל, ולגלות את כליות כחה ומזונה, ההשתכלות וההתחקות אשר תראו קוראים נכבדים במאמר הזה, לא לנו הוא, בספרי הכעמיא נטעה גם שורשה, וההבדל הוא בזה, כי שם ידברו חכמי הכעמיא בלשון חכמים, שונים משנותיהם ופוסקים הלכותיהם בקיצור נמרץ במספרים וברמזים, ואנחנו נבאר לכם את ההוכחה הכעמיית בנוגע לתכונת תפוחי האדמה, ביתר כל מאכל אשר אנחנו נותנים לתוך פינו, תכליתו להיות בנו לדם, כי הדם הנוזל בקרבנו, הוא הנפש, והוא היסוד אשר ממנו יקחו כל יצירי הגויה את החלקים הדרושים להם, לקיומם, לגידולם, ולחילוף-יסודותיהם (שטאפפוועקסעל); השרירים (מוסקעלן) יפרידו מן הדם את חמר הפתילי (פֿאזערשטאפף הנצרך להם להתפשט ולהתכווץ בכח איתן, המוח (געהירן) יבדיל מן הדם לעצמו היסודות ההכרחים לו, לפחת רוח חיים בתמורת יסודותיו, המסבבת מהירות המחשבה וצחות הרעיון, והלב יקבל ג״כ מן הדם את היסודות הצריכים לו, להתנודד בלי חשך ולעשות את מלאכתו, אשר ממנה תבוא תקופת מרוצת הדם בכל מרחבי הגוף. — המאכל יתהפך לדם, הדם לבשר ולעצבים (גערווען) למוח ולעצמות, לעור ולשערות היוצא לנו מזה לכל מאכל הבלתי מוכשר להמציא את החמרים והחלקים ליניקת הדם, איננו מתאים עם מטרתו, הדם בעצמו מחזיק בקרבו את היסודות האלה, כפי ערך מספרם א׳ בשעור 1000 חלקים ממנו בזה: מים 789 חלקים, כדורי דם (בלוט ק׳) 131 חלקים, חלבון ביצי (אייווייס) 71 קשורי כלאר ומלח 5 יסוד הפתילי 2, שומן 2 המחיה אשר האדם אוכל צריכה להיות מכוונת כנגד היסודות האלה, כי הם נגרעים ונחסרים מן הדם בכל רגע ורגע, ולכן תצטרך האכילה להשלים את היסודות האלה, למען ישארו ויתקיימו בערך שוה כמו שהם נכללים בתוך הדם—חלבון הביצי הוא יסוד החיוני הנדרש ביתר שאת, מאכל אשר יכיל בקרבו מעט חלקי חלבון הביצי והרבה מחלקי השומן, איננו טוב ומזין, כי הדם צריך רק לשני חלקים שומן, בעוד שהוא צריך לשבעים ולשנים חלקים חלבון הביצי לא כן מאכל המחזיק בקרבו הרבה חלבון ביצי בתמונתו הראשית או הכעמיית, כמו בשר יחד עם ביצה, הוא מאכל טוב ומבריא. במלות שונות נוכל לאמר אנחנו יכולים לדעת ערכו וטובו של כל מאכל. לפי מספר יסוד חלבון הביצי גם זאת נכון לשים על לב, כי חלקי הדם אינם נמצאים בתוך המאכלים השונים בתמונתם ובתוארם הטבעיים רוב המאכלים יתהפכו וישונו בכח העכול ויוציא מקרבם את יסודות הדם כן הוא למשל, בחלב חטה (שטארקעמעהל) המכיל קרבו יסודות היונים רבים שאינם יכולים להתחלף לדם כמות שהם, ולכן יעברו תחת השתנות כבירה ונמרצה, ריר האצטומכא ושקד הבטן (בויכשפייכעל) יעלהו למור (גוממי), המור יתהפך ליסוד נופת (צוקקערשטאפף) ובכח המררה יתחלף הצוקקע בחמוץ הלבי (מילכזיירע) ולסוף בשומן, הנכנס אח״כ לגוף הדם להוסיף על יסודותיו — למען הכיר את ערך היסוד החיוני (גאָהרשטאפף) אשר בתוך תפוחי אדמה, נפריד את יסודותיו, ונראה עד כמה יחלקיו קרובים ושונים. ביחוס ערך חלקי הדם ויסודותיהם. לפי ההתבוננות של חכמי הכעמיא הארספארד וקראקער הקארטאפפעל מחזקת: בתוך 100 חלקים, 2 חלקים חלבון ביצה, 18 חלב חטה, 75 יסוד מימי, לא תוכן יסוד המימי הרב בחלקי תפוח האדמה יוריד את ערכו, הלא היסוד המימי הוא היסוד הנדרש בכמות יותר מרובה מן כל היסודות לתוך הדם, ואף בתוך הבשר הנחמד לחיך והטוב למאכל, נמזג מידי הטבע תוכן מימי מעט פחות מזה, אבל לכן אין הקאר- טאפפעל ראויה להמנות בין המזונות החיוניים, יען יגרע בה יסוד חלבון הביצי באופן זר, בעוד אשר תפוח האדמה כמעט יחזיק בקרבו חלק 100 חלבון הביצי מכל משקלה, תגיע כמות השומנים, יסוד הגופת, וחלב החטה בקרבה, עד חומש ולפעמים עד רביע, הקארטאפפעל תביא להדם שומן במדה גדושה ונפרזה הרבה, וחלק חלבון הביצי הנדרש לקיום הדם ישאר מעל אבל אם יתברך איש בלבבו לאמר: אנכי אוכל תפוחי אדמה כ״כ, עד אשר ימצא בהם הדם את חלבון הביצי הנצרך לו. הזולל הזה את נפשו יבלע, בשומו מחנק להדם, הוא ילעיט ויפטם א״ע כהבהמה העומדת בכפל רסנה עלי אבוס, והיסוד הנותן עז בידו ותעצומות בימינו, המקוף את תקופת הדם והמסלסל את מחשבותיו. הוא יחסר לו לעולם. השרירים צריכים ליסוד הפתילי, למען יוכלו להתפשט ברב כח ואונים, המוח צריך לחלבון ביצי ולשומן פאספארי, למען יפעול את פעולותיו המכתירות אותו, באשר הוא חביון המחשבה ומעון השכל. תוכן השומן הכביר מאד יכביד כאבן מעמסה על כח העכול ולסוף ישים לו מעצור לגמרי, יסוד החימוצי לא יעצור כח לעשות כרצונו וכתעודתו בחמר רב וקשה, ולכן יקלוט השומן בקרבו את האויר החיוני הנכנס אל הגופים בעלי חלבון הביצי, תקופת הדם תתנהל בעצלתים חילוף היסודות לא יעשה את תפקידו כמוטל עליו, השרירים ירפו ילאו מעבודתם יתפטרו ממשמרתם. חילוף היסודות בתוך המוח תמס יהלוך, דומיה עמוקה תרחף על פני הכשרון ההגיוני (דענקקראפט) אלה הן פעולות המחיה שהיא כמעט המיוחדת לבעלי מלאכות ולעניים! מאין יקח העני את הכח הפנימי למשול ברוחו ולסבול את סבלותיו ברוח שוקטת בלב טוב, ולגבר חילים לצאת מן המצודה? שפלות ההרגשה וטמטום הלב, הם מנת חלקם בכל ימי חלדם, השקפה אחת קלה על יושבי אירלאנדי והררי המתכות (ערצגעבירגע) תאמת את דברינו. הקארטאפפעל היא ראשית ואחרית אונם, יגיעם וחילם, בעבודתה הם עמלים ובאכילתה הם שבעים. אך מה רב הוא הריש והעוני, מה שפל הוא מצב ההשכלה, כשרון המעשה, ומלאכת מחשבת! ומדוע לא יעזבו יושבי הררי המתכות את ארצם הנחושה והמלחה, לנוע בארצות ולבקש להם לחם בעבודת כפים. לא מאהבה לארץ מולדתם, ישקטו וירבצו שם ברבץ העוני ובמעון המחסור, כי הרעב יצא תמיד כמנצח בהתנגד לו אהבה ונטיה הרגשית כזו — אך דכאות-הלב היא היא בעוכריהם. נ. סאקאלאוו"
021-HZF-1877-04-25-001-40113_toc_7, חדשות שונות,"  חדשות שונות בימים אלה הוצנו לעין רואים בשער המצבה אשר ברומי, תמונות שונות מעשה ידי יוצרי פסל אשר הביאו שמה האומנים היותר מפוארים במלאכת החציבה, ומן המצויינים שבהם אשר השיגו אותות כבוד בעד תפארת מלאכתם, מוניטין של זהב (מעדאליען), הצטיין גם החכם הנודע ר׳ משה אנטא- קאלסקי (יליד ווילנא), הוא עשה פסל תמונת ישוע הנוצרי נפלא למאד, אשר קפצו עליו הקונים ונמכר במחיר רב."
021-HZF-1877-04-25-001-40113_toc_8,עת ספוד," עת ספוד כרעם נורא מרגיז ארץ ומלואה, כל לב נמס לקול השמועה הרעה והנוראה כי נלקח ארון אלהים בן משק בית השר ראטהשילד נ""י הפאריזי הרב החכם השלם גדול ליהודים וראש לכל החברות הנכבדות נדיב ושוט דורש טוב לעמו ועושה חסד וצדקה בכל עת, מוה' אברהם הכהן, המכונה דר׳ אלבערט קאהן ז""ל, הולך צדקות זה אברהם (מכות כ״ז) הוא בצדקתו מתחלתו ועד סופו (מגילה י""א) אבן טובה היתה תלויה בצוארו (ב״ב ט״ז), רוממות אל בגרונו וצרור כסף בידו. בצל החכמה ובצל הכסף נטע עץ הדעת ועץ החיים, כל דבר טוב ומועיל בהליטעראטור העברית תמך בכל עוז, ומי כמוהו דואג לטובת אחיו בכלל, ובפרט ליושבי ארץ הקדושה אשר בגללו כתת רגליו כמה פעמים, וזה היה כל ישעו, וכל חפצו להיות להם מעיר לעזור ולזכות את הרבים, אני הגבר יליד ירושלים עד ראה וידע כמה מעלות טובות מהכהן הגדול ההוא, ומה רב טובו אשר עשה בתוכנו הוא היה הראשון אשר כונן שם את השפיטאל בכל צרכיו, ובנסעו משם בפעם האחרונה בלוית הד״ר ה׳ לאנדאן נ""י גם אני הייתי נלוה עמו, ודברתי עמו בלשון ערבי, ומה גדלה שמחתו בהודע לו כי האשכנזים לומדים ספר ולשון אף שאין להם בתי תלמוד תורה וחכמה *). אחד היה אברהם ישועות פועל מעודו לא השיב ריקם פני כל שואל, כל השולח אליו אמרתו מצא ממנו מענה עד מהרה יתום, ואלמנה הוא היה עוזר ואת דכאי רוח הושיע באהבתו וחמלתו ונדבת לבו הטהור, פזר נתן לאביונים ועניים מרודים, ואין קצה לצדקת פזרונו בישראל. וביחוד היה מושך חסד לכל המושכים בשבט סופר. וכמעט אין מחבר קטן וגדול אשר לא נהנה מאורו בהלו נר תייו, ליהודים היתה אורה ומזיו כבודו התענגו; ועתה כי בא השמש המאור הגדול ההוא, על זה חשכו עינינו, אך בודדים נהלך באשון חשך, אבל כבד במחנה העברים, בכל פנה קינה, ובכל רחובות מכאובות, וסבבו בשוק הסופרים לספוד לצרה ולבכותה! - עליו בצדק נאמר מאמר חז""ל (ב""ב צ""א) אותו היום שנפטר אברהם אבינו אמרו; אוי לעולם שאבד מנהיגו ואוי לספינה שאבד קברניטא, כי התבל הלזו וכל מחמדיה כנו לשטף מים רבים ים גדול ורחב ידים (ע׳ ב״ע פ״ח אבן בוחן ספ״ו) וכן אדם היושב עלי ארץ נע נד עובר בים דאגה בעמק הבכא, הוא כאני שיט העובר ארחות ימים בלי מרגוע ומנוחה ונכון בכל רגע למקרה אסון ופגע. והצדיק החכם תופש תורה, המנהל במקל נועם למועדי רגל ובתבונת כפיו ינתם במעגלי צדקה להסיר כל מכשול מני ארחותם. הוא כרב החובל תופש משוט הנותן בלב-ים דרך ובמים אדירים נתיבה, לנהג את הספינה בטח ולהובילה למחוז חפצה בהשקט ובנחת ושובה. — לכן מה נאנחה אניה בתוך הים שדד שלומה, אם אבד מחזיק תרנה והיא בלי מלח נודדת ממקומה אך אל כל אשר יוליכה הרוח ויהלמה שם תסוב בלכתה אחור וקדם הלום והלום. מה תעשה לשאון הים סוער בשוא משבריו, וגליו ושוט שוטף כי עבור לא ישקוט ינוח הלא יכה לבקיעים באפס יד ולרסיסים תשבר. כן מה אמולה ארץ ויושביה במות מדריכם בדרך זו יהלכו אשר יוציאם ויביאם ומפלס נתיב לעמו לטוב להם כל הימים, אתה! אנוש לשברם בהיותם כואבים נצבים נעצבים על אם הדרך בין המצרים באפס תומך ועוזר רוס-הזמן ינהגם בכבדות תחת מסבות יתהפכו בהתגלגל עליהם אופן החוזר, אל מי יפנו ישעו לישועה, ואנה יברחו להנצל מפני הרעה, ולהרפא ממכה נחלה, לבל יגיע אליהם שטף מים הזדונים ולא תעבור על נפשותם נחלה? איה סופר הדמעות הנגרות כמים, ואיה שוקל כובד השבר ואכפו בכף מאזנים. איה סופר מהיר מבין בלשונות שונות ברוחו פי שנים, ואיה סופר מעשיו ומפעליו אשר לא ימנו ככוכבי השמים. - ווי להאי שופרא צנא מלא ספרא, דבלי בעפרא! ווי לארעא דישראל דחסרא גברא רבא! (מגילה כ״ח) הארץ הזה משנקצץ מי יכול לעמוד במקומו ומי מביא לנו תמורתו (במרפ״ג), ועדותם נאמנו מאד (ב""ר פמ״ג) זה אברהם העברי פסיעותיו שלשה מילין הי' אלו שלשת הדברים שהעולם עומד עליהם, תורה ועבודה וג""ח, שלשה הם מיטיבי צעד ולו שם בשלשה, הכהן ההוא קידש ידיו ורגליו לעבודת הקודש, כפיו אשר פרשו לדוכן פרשו לחם לאביון, ובשומו לדרך פעמיו בכל מסעיו זה היה תכלית מגמתו להשיב נפשות חלכאים ולהחיותם ברעב; - ראו הנמצא כזה איש אשר רוח המקום ורוח הבריות נותה ממנו, שיודע להלוך נגד רוחו של כל אחד ואחד וכל פה יביע תהלתו, ע״ז אמרו (הוריות י״ב) חכם שמת אין לנו כיוצא בו, ואין מקבלין תנחומין על החי וסבר שמת (ב״ר פפ״ד), זה איש דורש צדק אשר במיתתו נקרא תי (ברכות י""ח), לפי שאין שמו וזכרו נשכח מישראל (תנחומין תשא) - ובזה ביאר ידידי מו״ח נ""י אמרם (ר״ה י""ח) קשה מיתתן *) כי חוק הוא לממוני ומנהלי הכולל האשכנזים נזירה קדומה, לבלתי תת לבניהם ללמוד חכמה ולקרוא בספרים - שמא יטו - וכל היודע לדבר ולכתוב בלשון לועז או אף שפת עבר כאפיקורוס נחשב בעיניהם, צא יאמרו לו, ומי יתן והיה זה עם לבב אחינו ב״י נדיבי עם בחו״ל לעזור את בני האשכנזים, אשר בסתר הם לומדים שפת עברית והחכמות הנחוצות גם לכל איש ישראלי, ויקמצו מהסיפוק אשר להם, חציו לאכילת לחם צר וחציו לקנות ספרים ולשמוע בלמודים. הכותב של צדיקים כשריפת בית אלהים. ע""פ מש""כ מהרש""א בח""א בפי' הגמ' (סנהדרין כ""ב) כל אדם שמחה אשתו הראשונה כאלו נחרב ביהמ""ק בימיו. הדמיון בזה לפי שאבילות שאר קרובים יש לו זמן וכמ""ש (פסחים נ״ו) שהמת נשכח מלב, גם אפשר בחזרה כאיוב שנתן לו השי״ת כפלים, אבל אשתו הראשונה אינה בחזרה כמ""ש (סנהדרין שם) לכל יש תמורה חוץ מאשת נעורים, והוי ליה אבילות ישנה כחורבן ביהמ""ק שנוהגין בו אבילות ישנה לעולם (ע' כתובות ס״ב). וגם במות ישרים כן הוא שאינם נשכחים מלב ולא נמצא תמורתם, וא״כ היא אבילות ישנה כחורבן בית מקדשנו ותפארתנו אכן דברי חז""ל הנאמנים הנאמרים באמת, המה ינחמונו. הלא כה דברו בקדשם (כחובות ח׳) אימא מילתא כנגד אבלים וכו׳, תנו לבכם לחקור את זאת, זאת היא עומדת לעד וכו' ברוך מנחם אבלים, לאמר: חקרו והשכילו זאת היטב, זאת הנשמה הטהורה לעולם עומדת בחיים הנצחיים ונפש חיה היא שמה, זאת תהיה תנחומתכם ולא תוסיפו לדאבה עוד וסער יגונכם יקום לדממה, כמ""ש (ספרי פיסקא ש״ה) כיון שמת משה היה יהושע בוכה ומתאבל עליו עד שאמר לו הקב״ה עד כמה אתה מתאבל מובטת שהוא בן עוה״ב. — וכן אמרו (אדר״נ פי״ד) כשמת בנו של ריב״ז וכו'  נכנס ראב""ע א""ל אמשול לך משל למה""ד לאדם שהפקיד אצלו המלך פקדו בכל יום היה בוכה ואומר אימתי אצא מן הפקדון הזה בשלום, אף אתה רבי היה לך בן קורא תנ״ך משנה והלכות ונפטר מן העולם בלא חטא, א״ל ר״א בני יפה נחמתני, וז""ש (מס׳ שמחות פ״ח) נתקבצו לקבור ב של ר״ע אמר להן מנותם אני וכו׳. ולא שאדם רוצה לקבור את בנו אלא יודע אני שהוא בן עוה""ב שזיכה את הרבים. - ושבח אני את המת בעצם תומתו, יותר מרעהו הצדיק עוד בו נשמתו, כמ""ש (חולין ז') גדולים צדיקים במיתתן יותר מבחייהן. (שמואל רבתי פכ״נ) חביבה מיתתן של שבטים יותר מן חייהם. והטעם פשוט, כי כאיש מושך הזרע אל שדה טוב קרן בן שמן, גם כי תתן האדמה את יבולה ותעש פרי תבואה. עוד חיל ורעד יבא בו יראת שמיר ושית, בטרם יאסוף תבואתו מן השדה אל הבית, ובקצרו את קציר אדמתו וימלא הגרנות בר, אז יבטח ולא יפחד, בא יבא בשמחות וגיל נושא אלומתיו נטע שעשועיו, מעמל נפשו ישבע, זעת אפו תטיף עסים לפיהו ויאכל בטוב לבב מתנובות מיטב שדהו: כן איש צדיק בארץ אשר יזרע זרע קודש על תלמי לבו ותורת שדי יטע בתוך מעיו לעשות ענף ולשאת פרי תואר הלולים במועצות ודעת, כל עוד נפשו בו תמיד מורך בלבבו ישא אימה פן ימיש מעשות פרי תבונה ויעש באושים כי יסור תומתו ממנו ויאשם אשם לה׳ כאמרם (ב""ר פצ""ד) אין הקב""ה מיחד שמו על הצדיקים בחייהם (אבות פ״ב) ואל תאמין בעצמך עד יום מותך; אך כי יאסף אל עמו בעודנו מחזיק בצדקתו ויהיו ידיו אמונה עד בא שמש חייו והולך בתומו לבית עולמו, אז תשמח ותגל נפשו, על נדיש ישקוד וישקוט. כיון שהגיע לפרשת דרכים, זהו ת""ח ויום המיתה ינצל מכלם (סוטה כ״א), סמוך לבו לא יירא ונשא וגבה מאד, כי שם חלקת מחוקק טמון, שכרו הרבה ופעולתו לפניו לפי רוב חסדיו וקניניו, ויאכל אכול ושבוע מעץ הדעת אשר נטעה ימינו בתבל הלזו על שדה החכמה וההשכלה, שרשו פתוח אלי נהרי נחלי היראה והאמונה. ועשה פרי למעלה ונחמד למטה, ולקח גם מעץ החיים אשר בתוך גן עדן שתול בבית ה׳, ומפריו הטוב אשר השביע אלפי ישראל להחיות בו נפשות רבות בעוה״ז; יאכל וחי לעולם! והמנחם אבלי ציון וירושלים ישלם נחומים לרעיתו ולבניו הישרים והתמימים. יצחק ישראל בהרה״ג מוה׳ משה זאקס זצ״ל, איש ירושלמי, כעת מתגורר פה ליפנא רו״פ."
021-HZF-1877-04-25-001-40113_toc_9,,"  הודעות יצא לאור ספרי אוצר נחמד, כולל קבוצת מאמרים וענינים שונים מידיעת העולם והטבע, בדפוס המשובח ר׳ יהודה ליב מ״ץ בווילנא, החפץ בו יפנה במכתבו אלי כפי האדרעסע שלמטה או אל ידידי המדפיס הנ""ל. מחירו 50 ק׳ והקונים למסחר ישיגו ראבאט כנהוג. נחמיה רוב האפפמאן. И. Гознану въ и. Фршвилки черезъ М. Црбургъ Ков. губ."
021-HZF-1877-04-25-001-40113_toc_10,,"  מוד עה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט ווארשא בחדש זיו תרל״ז לפ""ק. יצחק גאלדמאן מדפיס ומחזיק סקלאד של ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי. И. Гольныанъ, Гинограмъ въ Варшавѣ. Jsaak Goldman, Buchdruckereibesitzer in Warschau."
021-HZF-1877-04-25-001-40113_toc_11,," שאלות ותשובות אל... לו חפצנו להדפיס כל המאמרים האלה הבאים אלנו בעסקי הת""ת והב""ח, מרוב ערי ארצנו, כי עתה לא הספיקה לנו הצפירה פעם אחת בשבוע, אבל מה יאמרו אז רוב הקוראים החפצים לשמוע דברים נאותים ורצויים להם? אל מר׳ מא׳ שטר' לא נוכל, אל א׳ פיור׳ על הענין הזה כבר כתבנו הרבה, אל חיים ליע' בטשענ' אנחנו שולחים ביום ד׳ קודם חצות Редакторъ-Издатель Л. Социнскiн."
021-HZF-1877-04-25-001-40113_toc_12,," מודעה בסר אבות. והוא הד אנחת בני הנעורים, משאת אשם להוריהם ומוריהם, בהשמם על עקב חנוכם. מאת איש פלוני וכהן הוא, יעבץ ישוע שר עסק באדעסא."
021-HZF-1877-04-25-001-40113_toc_13,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש ככתבו וכלשונו (ר״ל בלשון עבר, אשכנז או צרפת) אדרעססע: M. Vollner, Doctor der Medicin u. Chirurgie, Accoucheur in Wien. Wien, Stadt, Adler-gasse № S."
021-HZF-1877-04-25-001-40113_toc_14,, הרוצה לכתוב אלי יכתוב ע״פ אדרעססע S. SIonimski in Warschau Muranowska № 24. S. Сонинскiй г. Варшава א Мурановская № 24.
