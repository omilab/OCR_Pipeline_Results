article_id,headline,text
021-HZF-1877-09-12-001-40279_toc_1,," a ברוסיא ופולין.  השולח במוקדם לשנה 5 רו״כ. לחצי שנה, 2,75 רו״כ. לרבע שנה 1.50 רו״כ. ביתר הארצות 20 פראנק. ב א באמעריקא 5 דאללאר  "
021-HZF-1877-09-12-001-40279_toc_2,, E מחירו כאשכנז: 8 14 ריכם מארק לשנה. ב  בעסטרייך 8 פל׳ לשנה  וכן לרבע שנה. שכר מודעות: מכל שורה קצרה 5 קאפ'.  
021-HZF-1877-09-12-001-40279_toc_3,"מכתב עתי משמיע חדשות בקרב עם ישדון ,מכלי..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות, ל-  דברי חכמה ומדע, ידיעות העלם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-09-12-001-40279_toc_4," 
תוכן הענינים.","   תוכן הענינים. דברי הימים. המלחמות אצל מעבר שיבקא. אדאלף טיער קאנסטאנטינאפאל. באריסעוו, ידיעות העולם והטבע, ירחי מאדים מאת המו""ל. תולדות אבני חן מאת יעקב פרענקעל חדשות שונות, ע״ד הלנת המתים. ידיעה תלגרפית, הודעות"
021-HZF-1877-09-12-001-40279_toc_5,דברי הימים," להסערבים עוד, כי יתערבו המלכים האדירים שנית בינה ובין תוגרמא, להצילה מידי הטורקים לבל יעשו אתה כלה, ובכל זאת מאנה סערביען לשמוע בקולה, ותאסוף חיל, ותשם עליהם פקידים ושרי צבא, ותכן עצמה לקראת נשק; ומה זה המריצה לשמוע בקול אנגליא כעת, אחרי אשר כבר נבאשה בעיני ממשלת תוגרמא ע״י הכנותיה למלחמה, אשר היו גלויות וידועות לכל וגם סערביען בעצמה לא השתדלה לעשות אותן בהחבא? וכמו זה קשה להאמין, כי עסטרייך גדרה את הדרך בעד סערביען, אחרי כי מכה״ע הקרובים להממשלה בעסטרייך הרבו להחליט יום יום, כי אין הדבר נוגע לעסטרייך כלל, אך כי לא תוכל עסטרייך לתת להרוססים לעבור דרך סערביען, אבל אם יעברו הסערבים את גבול ארצם להבקיע לערי תוגרמא, אז לא יגרום הדבר כל נזק לעסטרייך; ועוד בימים האחרונים הודיע מכה״ע הקרוב לממשלת אונגארן, כי אם תצא סערביען בחרב לקראת תוגרמא, אז לא תתנגד עסטרייך לתוגרמא אם תשלח צבאותיה להבקיע לפנים ארץ סערביען, ומכלל זה אתה שומע, כי תעזוב עסטרייך את סערביען ביד גורלה לשבט או לחסד. ומי זאת אפוא הממלכה אשר שמה מעצור לרוח הסערבים לבל יפרו ברית? אמנם עוד אחת שמענו מפי מכה״ע בדבר הזה, כי נצחונות התוגרמים על יד פלעוונא, עסקי-זאגרא ועסקי-דיומא, המה שמו החים בלחיי הסערבים להשיב חרבה לנדנה, עוד בטרם הספיקו להוציאה כלה מתערה; ואם אמת נכון הדבר, אז ינחמו הרוססים על דבר האבדה הזאת. הן אמנם יש את נפש הסערבים להתנשא משפל מצבם ולהיות לממלכה גדולה, אבל מבלי אשר ישימו את עצמם מטרה לחצי התוגרמים; ההם יתענגו על המנוחה ועל הנחלה, והרוססים ישליכו למענם את נפשם מנגד על שדה קטל? ישובו אפוא לשדד אדמתם ולרעות חזיריהם, כי שם מקומם, ואל ישאו את נפשם לגדולה שאינה הולמתם. ובארץ צרפת המהומה הולכת ורבה מיום אל יום. מלבד פרוד הדעות הגדול השולט ביו העם ובין הממשלה, עוד גם דברי הימים התצא סערביען למלחמה או תחדל? מן הידיעות הבאות מעיר בעלגראד. בירת נשיאות סערביען, לא נוכל להוציא משפט ברור, אם לפני שבועים ימים הודיעו לנו מעיר הזאת, כי הכל מוכן למלחמה וכי בעוד ימים אחדים יעברו הסערבים את הגבול, הנה אחרי זה שמענו, כי גמרו הסערבים לחכות עוד ימים מספר בטרם יבאו עד הגבול, אחרי כי אספו הטורקים חיל גדול על גבול סערביען. לפי הנראה חפצים הסערבים לעשות חיל במלחמה, במקום שאין כל צר ואויב לנגדם; ואחרי אשר בדעת הטורקים לקדם פניהם בתרועת מלחמה ובשאון רעם כלי תותח, אספו ידיהם ולא יצאו עוד לישע אחיהם הנדכים והנענים, אשר לפני שבועים ימים קראו בגרון כי חשים הם לעזרתם. לפי השערת מכה״ע, הנה יד ממלכות אחרות היתה בזה למנוע את סערביען מקרוא מלחמה על תוגרמא; אולם מי הנה הממלכות האחרות האלה? אנגליא? הממלכה הזאת באמת לא תחפוץ ברבות אויבי תוגרמא הקמים עליה בחרב שלופה; אמנם הנה אנגליא עוד לפני חדש ימים לא חדלה לדבר על לב סערביען לבל תפר ברית השלום שנית; וגם הפילה פחד התוגרמים עליה לאמר, כי אם גם הפעם תעז יד תוגרמא על סערביען במלחמה, אז אין כל תקוה בין שרי הממשלה בעצמם נפרדו הלבבות ואין אחדות גמורה ביניהם. ההערצאג דעקאז, שר הענינים החיצונים, ואולי גם ההערצאג בראגלי ראש המיניסטרים, חפצים ללכת בדרך הממוצע; אבל השלטון מסור כעת בידי ה׳ פורטא שר הפנים, והוא איש ערמה ומזמות ואמיץ לב, אשר לא ידע פחד להוציא כל מאוייו ומחשבותיו לפעולת ידים, והאיש הזה גמר בדעתו, לפי הנראה, להכחיד זכר הרפובליק מן הארץ. אין קצה לכל התחבולות השונות אשר יעשה ה׳ פורטא, להביא את העם לידי כך, אשר יבעט בנבחריו הראשונים האדוקים בממשלת הרפובליק ויבחר אנשים אחרים הטובים בעיני הממשלה; אמנם גם הרפובליקנים אינם שמים יד בצלחת, וגם הם יתחזקו על עמדם לצאת כמנצחים גם מבין הבחירות החדשות, למען הוריד את ה׳ פורטא וחבריו מבמתי גדולתם, ולהשיב לצרפת את מנוחתה, תחת צל ממשלה אשר יהיה פיה ולבה שוים, ותהי כרוכה אחרי הרפובליק באמת. והנה בעוד הרפובליקנים חוגרים שארית כחם להחזיק מעמד נגד אויביהם הקמים עליהם לעשות שפטים בהם כיד השלטון הטובה עליהם, בעוד אשר הביאה הממשלה את ה׳ גאמבעטטא עד השופטים, לפי דבריה, על אשר פגע בכבוד הנשיא מאק-מאהאן, ובאמת על כי משך רבים בכח שפתיו לאהוב את הרפובליק; והנה פתאום נשמע בכל קצוי ארץ, כי הטף המות את גאון הרפובליקנים ועטרת ראשם, את הישיע טיער, אשר גוע ויאסף אל עמיו ביום 3 לחדש סעפטעמבר אדיר וחזק היה הרושם אשר עשתה השמועה ע״ד מות טיער בכל קצוי הארץ, וביותר בארץ מולדתו, כי היה האיש גדול להרפובליקנים, דורש טוב לעמו בכל לבו, ורצוי לרוב אחיו, וזה שנים כבירות אשר נודע שמו בעמים בין גדולי חכמי המדינה. (ממערכות המלחמה). ההצלחה על שדה הקרב אשר בימים האחרונים עמדה לימין הטורקים, פנתה להם ערף במערב בולגאריען, ורק במזרחו של שדה המערכה עוד תאיר פניה אליהם, כל המלחמות אשר נלחמו הטורקים את הרוססים בעת האחרונה כלן הולכות למטרה אחת — לאחד את צבאותיהם המפוזרים ומפורדים. לרגלי זאת התיצב סולימאן-פחה לעומת הרוססים העומדים במעבר שיבקא וירעיש את מצודותיהם פעמים אין מספר, מבלי אשר הצליחה לו לבא עד מטרתו; ולרגלי זאת הגיחו גם אסמאן-פחה ומחמד- אלי פחה מתחנותם, זה לעומת המזרח וזה לעומת המערב, כי כל מגמתם היתה להתאחד עם סולימאן -פחה הבא מן הדרום אחרי אשר השיבו הרוססים אחור את צבאות סולימאן אשר התגעשו עליהם פעמים רבות עד אחרית ימי החדש העבר הנה יצא הקול כי עזב סולימאן את המעבר שיבקא, אחרי כי נוכח לדעת אשר לא יוכל להרוססים הנצבים שמה, ומחוז חפצו עתה לעבור דרך מעבר אחר ולהתנפל על גאבראווא; לפי ידיעות אחרות, כבר יצאו הרוססים מן העיר הזאת ויעזבוה לשלל להתוגרמים. אמנם לפי הידיעות האחרונות, הנה לא דמה סולימאן לעזוב את המעבר בידי הרוססים, ואם ימים אחדים חדל מלהרעיש את מצודותיהם, הנה היתה זאת מפאת אשר היו צבאותיו יגעים מאד. על כן נתן להם מנוחה ימים מספר ביום 28 אגוסט חדש סולימאן את המלחמה ע״י הרגלים והמנצחים על כלי התותח; וגם עלתה להטורקים להשחית שני כלי תותח ממצודות הרוססים. הטורקים הקריבו לבא עד מצודות הרוססים, עד כי חדלו כלי התותח של התוגרמים לירות על הרוססים פן יפגעו באחיהם הנצבים שמה. הרוססים נלחצו אחור כמעט, והטורקים העפילו לעלות ההרה בקול תרועת נצחון ויתנפלו על הרוססים בחרב ובחנית, ועם רב נשחת מזה ומזה; אולם גם הפעם לא עשו ידי הטורקים תושיה, כי חשכת הלילה כסתה את פני המערכה ולא יכלו להוציא פרי מנצחונם. גם ממחרת היום ההוא הרעישו התוגרמים שנית את מצודות הרוססים, וגם הפעם לא להועיל; שתי המחנות עשו גבורות נוראות במלחמה; הטורקים הלכו לקראת האויב כהולך בחליל; והרוססים נצבו בצור נגדם ולא משו ממקומם, למרות כל כדורי הטורקים אשר המטירו עליהם; אולם בכל אלה לא נעשו שם חדשות נכבדות. ביום 1 סעפטעמבר נתחדשה המלחמה, והטורקים שלחו באש בתי מסכנות אחדים אשר היו צבורים שם צרכי אוכל נפש אשר להרוססים; אכן גם זאת לא היתה להם לישועה. על כן שלח סולימאן חלק מצבאותיו לרגל את המקום מעבר למעבר שיבקא עד גאבראווא; ולפי הודעותיו להממשלה בקאנסטאנטינאפאל, הנה פגשו צבאותיו בלהקת חיל רוססים אצל אחד הכפרים תחת מורד ההם ויכם ויפזרם לכל רוח, אולם עד כה עוד לא הצליחה לו להחריד את הרוססים מאחוריהם מעבר גאבראווא, עד כי לפי דברי אחד הסופרים, הנה הבטיח לו הגענעראל ראדעצקי המפקד צבא הרוססים במעבר שיבקא, כי אין כל פחד לנגד הרוססים, כי בלי תפונה לא יצליח להטורקים להורישם מן המעבר. לעומת זאת מבטיח סולימאן-פחה בהודעותיו להממשלה בקאנסטאנטינאפאל, כי אם כזה וכזה תאכל החרב, הנה סוף סוף נכון לבו בטוח, אשר תמצא ידו להבקיע אליו את את המעבר שיבקא. בהודעותיו ההן מודה סולימאן, כי נלחמים הרוססים כאריות בגבורה נפלאה; בכל זאת יקוה, כי תיגע ידם ויאלצו לסגת אחור ויהי כראות אסמאן-פחה כי לשוא עמל סולימאן לגרש את הרוססים ממעבר שיבקא, ויגיח הוא מן פלעוונא מקום תחניתו לעומת המזרח והדרום, למען יוכל לבא לעזרת סולימאן. וכאשר נגשו הרוססים להתקרב אל עיר לאוואטש, התנפלו הטורקים עליהם בחמה שפוכה ועברה נוראה; אולם הרוססים השיבו פניהם אחור בגבורה נמרצה תשע פעמים רצופות, ואחרי כן עשו חיל לגרש את הטורקים וללחוץ אותם אחור עד לתוך העיר, אז הפכו הנרדפים אל הרודף. הרוססים רדפו אחרי הטורקים גם לקרב העיר פנימה, ואחרי אשר נלחמו אתם בחמה עזה ובדמים רבים בחוצות העיר, נלחצו הטורקים לנוס מנוסת חרב בלי סדרים, והרוכבים הרוססים תחת פקודת הגענעראל סקאבעלעוו הצעיר רודפים אחריהם ומזנבים את כל הנחשלים. פרטי המלחמה הזאת לא נודעו עוד אל נכון, כי נם ממחנה הרוססים גם ממחנה התוגרמים לא נתפרסמו עוד ידיעות נכונות אודותה, לפי דעת מכה״ע היוצאים בלאנדאן, הנה נכבדה המלחמה ההיא מאד, כי תוכל לגרום להטורקים Times הפסד רב במצבם במערב בולגאריען; עד כי מכה״ע מצא לנכון להעיר אזן ממשלת אנגליא, כי כעת בא המועד להתערב בין המריבים ברשות הממלכות האחרות, למען שים שלום ביניהם, בהאמונה כי עתה לא תתנגד תוגרמא לאשר ישיתו עליה המלכים האדירים. ראשית תולדות המלחמה הזאת היתה, כי לא יכול אסמאן פחה להחיש לעזרת סולימאן, וכי לא בנקל יעלה ביד סולימאן להתחבר עליו כעת, אם גם ילכוד את גאבראווא ויעבור ממנה והלאה, אם גם יצלח להרוססים בעקבות נצחונם אצל לאוואטש להחריד את אסמאן מן הדרום והמערב להפריד בינו ובין סופיא, יראנו העתיד. — אולם מפיליפאפעל לא יוכל עוד אסמאן לקבל צדה וכלי מלחמה, אחרי כי העיר לאוואטש בינו ובין פיליפאפעל בתוך והעיר הזאת הלא עתה בידי הרוססים; לפי דברי מכה״ע הרוססים, הנה יוכל היות כי בעקבות נצחון הרוססים אצל לאוואטש, אנוס יהיה אסמאן-פחה לעזוב גם את משכנו אצל פלעוונא, ואם תהיינה שלשת הערים במערב בולגאריען: לאוואטש, פלעוונא וסעלווי בידי הרוססים, אז יוכלו להיות בטוחים מפאת המערב ולפנות בכל עוצם ידם למול מחמד- אלי-פחה, המתנגה ובא מן המזרח ובאמת הנה נחוץ להרוססים לאסוף רוב חילם, למען יגדרו הדרך בפני מחמד-אלי-פחה, כי הגיח שר הצבא הזה למול הנחל לאם, וגם לחץ את הרוססים אחור מן הנחל ההוא מערבה עד הנחל יאנטרא, ועוד ידו נטויה להגיח גם עד נהר יאנטרא. לפי הידיעות אשר שלח מחמד אלי להממשלה בקאנסטאנטינאפאל מן המקום קעגלאווא, הגיחו צבאות אחמד איוב פחה אשר עש להם שני ראשים תחת פקודת פֿאוב-פחה וסביט-פחה, במלחמת תנופה לעומת הקארפוס השנים עשר של הרוססים אשר עמדו על יד הנחל לאם. הטורקים לחצו את הרוססים אחור עד מעבר להנחל, והתוגרמים ישבו במצודות הרוססים אשר עזבו מפניהם. — מפעטערסבורג מודיעה הממשלה כדברים האלה: „לפי התלגרמות מן המקום גארני-סטודען, הנה נסו הטורקים ביום 4 סעפטעמבער להשתער מן המקום מי קרע על העיר לאוואטש, אולם אחרי ארבע שעות נלחצו אחור. ביום ההוא חפצו הטורקים להבקיע במתי מעט אל המקום ווארען אשר אצל עלענא; אולם גם משם הוכו אחור. - ביום החמשי לחדש סעפטעמבר נסו הטורקים דבר מלחמה לכל הקארפוס הרוססי העומד על יד רוסטשוק; ביותר חזקו פני המלחמה לנגד קענלאווא ואבלאנאווא. בראשונה היה מספר הטורקים המשתערים על המקום קעגלאווא חמשה עשר באטאליאנים רגלים, שמנה עשרה להקות רוכבים ושלשה ועשרים כלי תותח; במשך עת המלחמה היה מספר האויב הולך ורב. מספר צבאותינו העומדים אצל קעגלאווא היה חמשה באטאליאנים רגלים, שמנה להקות רוכבים וכלי תותח עמהם, ובכל זאת החזיקו בתחלה מעמד לעומת האויב ברוב אונים; אולם אחרי מלחמה כבדה אשר ארכה כשש שעות נלחצו לסגת אחור עד אסטריגא, אחרי אשר נפל מהם רב דודי חילנו אשר אצל אבלאנאווא באו גם כן בקשרי מלחמד עם הטורקים הרבים עליהם במספר; אולם הם נשארו על עמדם ולשוא היה עמל האויב להדפס ממקומם; הטורקים משתערים במלחמת תגרה לעומת שני אגפינו אשר בסביבות רוסטשוק במקומות קאדיקיאי ופאפקיאי, ועוד לא נודע, אם באמת הם חפצים להלחם אתנו במקומות ההם; או רק כסות עינים הוא להם, לכסות על מעשיהם במקום אחר. במעברי הבאלקא שוררת מנוחה, סולימאן-פחה מתעסק בקעזאנליק להביא את חילו בסדר נכון. — במלחמה אצל לאוואטש, ביום נכבשה העיר לפנינו, אבדנו כאלף איש מתים ונפצעים; מן הטורקים נפל רב, וגם מאה איש נשבו בידינו״. לפי הידיעות האחרונות, הנה התלקחה עוד הפעם מלחמה כבדה וחזקה בין אסמאן-פחה ובין הרוססים סביבות פלעוונא, אשר תוצאותיה לא נודעו עוד לפי דברי התלגרמא אשר זכרנו, הנה ידי סולימאן מלאות עבודה להביא סדר ומשטר במחנותיו אשר נצער מספרם מאד לרגלי מלחמותיו הרבות אצל שובקא. וגם לפי ידיעות אחרות רבו חללי הטורקים בכל ימי המלחמות במעבר שיבקא עד כדי עשרת אלפים איש, כי מאה וארבע פעמים התגעש סולימאן בכל ימי המלחמה במעבר ההוא על מצודות הרוססים, ובכל אלה לא השיגה ידו להוריש אותם משם. לרגלי זאת שאלו רבים מיודעי דבר מלחמה: וכי סולימאן שפקח הוא, מה ראה לשטות זו להעביר בשלח מבחר חילו לריק ולבהלה? אמנם לפי דברי מכה״ע רבים, הנה לא עשה סולימאן מעצמו את הדבר הזה, כי אם רוח המושל היה עליו כי פקדו עליו מעיר הבירה ללכוד את המעבר שיבקא בעד כל מחיר, כי חפץ מחמוד-דמת פחה שר המלחמה אז, אהוב הסולטאן, להשקיט רוח עבדול- האמיד לבל ידאג לארץ רומעליען, פן יפרוץ האויב לקרבה בשנה הזאת; על כן צוה על סולימאן לגרש את הרוססים מהררי הבאלקאן, למען יוכל לישן את הסולטאן על ברכי תקות טובות, ולהראות לו כי ע״י עלילותיו וסדר שלטונו צלחה בידו לתת מנוחה לארץ רומעליען במשך החורף הזה, הימים אשר לא יתכן עוד להלחם בארץ הבאלקאן, מפני הגשמים הרבים המקלקלים שם כל דרך ונתיב לבלי עבור בם לחנם הודיע סולימאן, כי קשה ממנו הדבר לעשותו, כי חס הוא על דמי מיטב צבאותיו לשפוך אותו על חנם, כי שומע לא היה לו מאת מחמוד-דמת. והאיש מחמוד-דמת הוא שליט בכל עניני הממשלה כרצונו, כי קולו נשמע אצל הסולטאן, והוא אויב נורא למידהאט-פחה, ובתחבולותיו ומזמותיו נגרש מידהאט מארצו וממולדתו, על כ ירדוף מחמוד-דמת באף ובחמה את כל אוהבי מידהאט וידידיו, ויבאיש ריחם בעיני הסולטאן. בימים האלה עבר הכוס על ציר תוגרמא בחצר קיסר עסטרייך אלעקא-פחה. האיש הזה הוא נוצרי מגדולי ארץ תוגרמא ומראשי נכבדיה והוא איש משכיל ובעל מדות מתוקנות ושמו נודע לתהלה בין הדיפלא- מאטים, וגם קשור הוא בארץ מולדתו בעבותות אהבה עזה: אולם הוא מידידי מידהאט ומאוהביו; על כן חרה בו אף מחמוד דמת, ויקראו לאלעקא-פחה לשוב לעיר הבירה, באמרם, כי חפצה הממשלה לדעת מה בלב ממשלת עסטרייך עליה. אולם אלעקא ידע נאמנה כי לא בשביל זה פקדו עליו לעזוב את העיר וויען, ולאשר האיש עשיר גדול מאד. על כן ירא פן ימצא עליו מהמוד-דמת עון אשר חטא, לאמר כי גם הוא היה בקושרים עם מידהאט החפצים להוריד את הסולטאן מכסאו להושיב את מוראד על כנו, ואז יפול הוא בעצמו עם כל הונו רכושו לשלל לאוהבי בצע ומעשקות העומדים עתה בראש הממשלה בתוגרמא, לזאת עזב אלעקא-פחה את בירת ממלכת נסטרייך, אפס כי לא הלך לעיר קאנסטאנטינאפאל, כי אם לבירת צרפת היפה, אשר שם חייו וחופשתו בטוחים יותר מחמס אויב ומתנקש. ולהסולטאן כתב כדברים האלה: „המזמות הרעות אשר חשבו עלי שונאי נפשי בעיר הבירה, לחצו אותי לעזוב את כהונתי וללכת לעיר פאריז. ידע נא אדוני המלך כי לא כבתה אש אהבי עמי וארצי בקרב לבי ועודני כמקדם עבר נאמן למלכי ולארצי! אולם בעת אשר בראש הממשלה יעמדו אנשים רעים וחטאים, לא אוכל לעבוד את ארצי יותר, ועלי להעיר את אוזן אדוני המלך, כי כל עוד אשר תהיה ממשלת הארץ מסורה בידי האנשים ההם, אבדה תקות תוגרמא להתעודד ולקום על רגלה; ואם גם עשר פעמים תנצח תוגרמא את אויביה במערכה בשדה, הנה יאבד נצחה; כי האנשים ההם יוליכוה לגיא צלמות. זאת מצאתי נחוץ להודיע לאדוני המלך באהבתי העזה לארץ מולדתי, ואם ישמע אדוני בקולי או לא - אני את נפשי הצלתי״. ואלה המה דברי הדעפעשען האחרונים - פעטערסבורג. מן פאראדין מודיעים, כי ביום כ״ה אוגוסט באו חיל מצבאותינו, ובלילה נתקרבה מחלקה אחת מהם וישפכו כוללה על הגבעות הסובבים את בצורות הטורקים אשר אצל פלעוונא, וביום 28 בבוקר החלו צבאותינו משם לירות באש; קול הרעם נמשך כל היום מחילנו נפל שר הצבא של הסוללה גודין, ושני אפיצירים. נפצעו בלכירת לאוואטץ נפלו שני שרי הצבא קוסאוו וקירדאן, אפיציר אחד נפצע. פאראדין 28 אוגוסט (9 סעפטעמבער) מיום אתמול בבוקר הלכה ונעתקה הסוללה שלנו עוד הלאה למול פלעוונא, רעם כלי התותח לא חדל כל היום, לעת ערב לקח האגף הימיני את עמדתו על גבעה אחת ממערב פלעוונא, ואבדנו 500 אנשי חיל וויען 9 סעפטעמבר. ביום אתמול אחר חצות היום, נשמע קול תרועת כלי תותח וצלצול הפעמונים בעיר ניקשיץ, המבשר, כי הטורקים אשר לא עצרו כח לעמוד במצור מפני המאנטענעגרים עזבו את המבצר בידם, וילכו להם אל גאצקא."
021-HZF-1877-09-12-001-40279_toc_6,המלחמות אצל מעבר שיבקא," המלחמות אצל מעבר שיבקא סופר מכ״ע Daily-News אשר ראה בעיניו את מלחמות מעבר שיבקא במחנה הרוססים, מספר אודותן כדברים האלה: יום הששי 24 אוגוסט בערב. אחרי אשר לכד סולימאן-פחה את הכפר שיבקא ביום 19 אוגוסט. החל אחרי שני ימים להרעיש על המעבר הנקוב בשם הזה ומאז והלאה לא חדל עוד רעם המלחמה במקום ההוא. בערב יום 23 באתי עד כפר אחד בסביבות גאבראווא, אשר בעת ההיא עבר שם גדוד חיל רוססים, ויספר לי שר הגדוד, כי אנשיו הולכים זה שני ימים ושני לילות מבלי אשר נתנו שנת לעינם או מים חמים אל פיהם, ומגמת פניהם למול שיבקא. הגדוד עבר לדרכו הלאה ואני נשארתי בעיר גאבראווא ללין הלילה, כל הלילה לא חדלתי לשמוע קול המולת עגלות מלאות נפצעים, גם צדה ובלי מלחמה, הבאים ושבים ממערכות הקרב; אשר היה לי כי חזקה שם המלחמה בימים אשר לפני זה לאות נאמ נשמע עוד הפעם קול רעם כלי תותח הבוקע היום בבוק בין ההרים ושולח הד אדיר וחזק עד חוצות גאבראווא, וע״כ נקבצו יושביה אל הרחובות ובשפתים לבנות כמת התלחשו איש את רעהו. רעש המלחמה ורעם כלי המשחית במרומי שיבקא הרחוק מחלך שלש שעות מעירם, הפיל עליהם פחד וחרדה נוראה, עד כי נמס לבם. הירה עוד השליך את אורו הכהה על הארץ וקרני השמש האדומים החלו לעלות בפאת המזרח ואנחנו עזבנו את העיר גאבראווא, ונלך דרך עמקים מלאים זיו ומפיקים הוד והדר ודרך יערי חמד, אשר כה וכה מפזרים בהם כפרים קטנים ונעבור על פני להקת קאזאקים אשר כל אחד מהם הנהיג סוס אחד לרגליו; המה הסוסים אשר עליהם בא החלוץ אשר למחנה המרכז, אשר החישה ביום אתמול לעזרת הרוססים אשר במעבר, ובמדה אשר קרבנו אל ההרים, כן חזק קול רעם כלי התותח הבוקע עבי שהקים ממעל לראשינו, וכן רבו הנפצעים השבים ממערכות הקרב. „במכה״ע הרבו לדבר אודות המעבר שיבקא, ולהחליט כי מצודותיו חזקות מאד ויכולות לעמוד בפני כל צר ואויב; אולם אנכי לא כן עמדי; לדעתי הנה אם לא יעמוד חיל גדול ורב במעבר הזה לשמרו, אז נקל הוא מאד להבקיע אליו ולכבוש אותו לא בגבהו ושיא חסנו לבד יוכל איזה הר להיות למצודה עזה וחזקה, כי אם בהיותו שליט על מישור גדול מסביב להפוך אותו באש וגפרית מפי כלי התותח אשר עליו, וכל אשר וגדל המישור ההוא מסביב להר. כן תחזקנה מצודות ההר, וזה הוא חסרון מצודות המעבר שיבקא, כי רבו במקום ההוא גבעות ועמקים ושיחין ומערות מסביב לו, וגדודי האויב יוכלו להסתר באחד הבורות או הגאיות הרחוקות כמאה אמות מן המצודה, להגן על עצמם מפני מלאכי המות המעופפים מפיות כלי התותח אשר על ההר „המלחמה החלה כעלות הבוקר המורים אשר בחיל הרוססים וגדוד רגלים הגיחו על התוגרמים הנצבים למול הקר הימיני של הרוססים. בעת ההיא החלו גם הטורקים ללכת הלאה, בשלחם את קרנם השמאלי לפשוט הלאה לעבור על פני העמק אשר בין שני ההרים, לעלות על הגבעה ולבוא להרוססים מאחוריהם ולסגור עליהם הדרך, ברגע ההוא אשר עליתי על ראש הפסגה אשר במצודות הרוססים, באה המלחמה עד מרום קצה; שני האויבים נפגשו פנים אל פנים. הרוססים עמדו במקום גלוי אשר לא יכלו להגן עליהם מפני הטורקים; הסוללות הנינו אמנם על חיל הרוססים, אבל רק מעט אחרי כי כבד הוא מאד להביא אבק שרפה וכדורים לראש ההר במקום ההוא; נוסף על זה הנה לא חדלו כלי התותח אשר להתוגרמים להמטיר כדורי מות על הדרך אשר עמדו הרוססים עליו, לראות את הנעשה על מרומי שדה, מבלי להעמיד את עצמו בסכנה רבה, לא יכולנו! כולנו עמדנו במקום מסוכן מאד אשר רחף המות על ראשינו מראשית המלחמה, עד אשר כבשו הרוססים את המקום אשר התחזקו הטורקים עליו הפקידים הרוססים ספרו לי את הקורות בשלשת הימים הראשונים. ביום הראשון החלו הטורקים להניח על הרוססים, בהבקיעם מן הכפר אשר לרגלי ההר לעומת ההר אשר הרוססים שוכנים עליו, כל צבא הרוססים היו אז כשלשת אלפים איש שולף חרב וכארבעים כלי תותה. הרוססים נלחמו בגבורה נמרצה ולא נתנו להטורקים לכבוש איזה מקום או מצודה נכבדה. הגופלים מחיל הרוססים ביום ההוא היה כמאתים איש, ביום השני 22 אגוסט היתה המלחמה קלה, והטורקים השתדלו לפרוש מוטות כנפיהם על מרחק רב, למען יוכלו להקיף גם את קרן השמאלי אשר להרוססים וגם את קרנם הימיני ועוד ביום אתמול הגיחו הטורקים לעומת הרוססים מפניהם ומשני הצדדים ויגרשו את הרוססים ממקומם. הגענעראל סטאלעטאוו נלחם כגבור משכיל; אולם לא יכול לעשות את הנעלה על כח אנוש, להפקיע את עצמו מידי האויב אשר היה מספרו כחמשים אלף איש, אמנם אחרי כן באו עוד גדודים אחדים מסעלווי תחת פקודת הגבור הנעלה דעראטשינסקי, והעזר ההוא הציל את הגענעראל סטאלעטאוו מהנגף לפני אויב. המלחמה ארכה כל היום, ואחרי כן כאשר נטה היום לערוב הדרו הטורקים עד מצב הרוססים משני הצדדים, ורגע אחד דמינו לראות כי יורדים הטורקים מעל ההר מאחורי הרוססים וסוגרים עליהם הדרך הרגע הזה היה נורא מאד, שני הגענעראלים אשר מרגע לרגע פחדו פן יקיפו הטורקים עליהם מכל עברים, שלחו להודיע לראש שרי הצבאות את מצבם ויבטיחו כי בכל אופן שיהיה נכונים הם להלחם עד טפת דמם האחרונה. השעה הששית באה. המלחמה רפתה מעט, הרוססים היו עיפים ויגעים מאד מחום השמש הלוהט, ומרעב ומצמא. זה שלשת ימים אשר לא באו חמים אל פיהם, ולא נתנו מרגוע לנפשם ההרים והגבעות רעדו לקול המית התוגרמים הקוראים בקול גדול כמנצחים: ה׳ הוא האלהים! שני הגענעראלים הרוססים עמדו על ראש ההר סגורים משני עבריהם; בין תקוה ופחד עמדו וקני-הראי בידם להשקיף מרחוק על עמק הנחל יאנטרא ועל הדרכים מסביב. פתאום קרא הגענעראל סטאלעטאוו בקו גדול: יהי שם ה׳ מבורך! בהחזיקו את רעהו בימינו ובהראותו לו על עמוד אבק גדול העולה מן הדרך אשר השליך השמש עליו את קויו האחרונים. אחרי רגעים אחדים ראו בעליל כי אנשים רגלים וכלי תותח באים לעזרתם במהירות נמרצה; אחרי זה ראו הרוססים את חילם באים ויורו מקני הרובה לאות שמחה וישועה, החיל הזה היה מן גדודי המורים. הצבאות החדשים אשר היו יגעים מאד, לא נחו אף רגע וחיש קל לקחו חלק במלחמה ויצילו את המעבר מנפול בידי האויב „גארני-סטודען. 25 אגוסט. בשובי בלילה מן המעבר שיבקא פגשתי בחיל רב ההולך אל המקום ההוא; לדעתי די יהיה בחיל הזה להחזיק מעמד מול האויב. לאשר נסעתי כל הלילה וכל היום הזה, על כן באתי למחנה הרוססים, עוד בטרם באו שמה המבשרים ממערכות הקרב. הגענעראל איגנאטיעוו הודיע לכבוד הוד הקיסר את דבר בואי, וכבוד הודו הואיל לכבדני ולהרשות להרצות לפניו את המוצאות את חילו בארבעת ימי המלחמה. ראשית כל דבר הואיל לשאל אותי אם נעשה מאומה לסעוד לבב צבאותיו הגבורים במזו ומשקה; וכאשר עניתיו, כי בעצם מהומת המלחמה ראיתי את הדודים רותחים ובשר בתוכם, הואיל כבוד הודו לשמוח לבשורתי זאת. אחר כן פקד עלי לבוא לפני אחיו הנסיך הגדול המפקד כל צבא המלחמה, אשר ספרתי לו בפרוטרוט, כל סדר המלחמה"
021-HZF-1877-09-12-001-40279_toc_7,"אשר ראיתי
אדאלף טיער"," אשר ראיתי אדאלף טיער ליואיס אדאלף טיער נולד בשנת 1797 ביום 16 אפריל בעיר מארסעיל אשר בצרפת; אביו היה מסגר, עושה מלאכה בברזל, וכאשר גדל בנו שלחהו לעיר עי ללמוד תורת המשפטים, וכאשר כלה אדאלף טיער את חק למודו שמה, אוה לשבת בעיר הזאת בתור חוקר-דין ומליץ-יושר (Adwokat); אבל לא ראה ברכה בעמלו זה, על כן השליך את העסק ההוא אחרי גוו ויקדיש נפשו ללמודי קורות הימים, דעת הפאליטיק ולמודי העקאנאמיא, ויעש חיל בלמודיו. בשנת 1820 נסע טיער לעיר פאריז להתעסק שם בהוצאת איזה מכה״ע, ובבואו שמה נתקבל בסבר פנים יפות בין קהל מתנגדי ממשלת בית בורבאן בימים Constitutionnell ההם, ויהי חבר להמוציאים אז את מכה״ע הנכבד בין כל מכה״ע אשר לעדת הליבעראלים; במשך העת ההיא כתב גם את ספרו „קורות ימי הריבולוציאן בצרפת"", אשר עשה לו שם תהלה בין גדולי סופרי קורות הימים. כאשר עשה המלך קארל העשירי את אשר עשה כעת המארשאל מאק-מאהאן, ויעמיד בראש הממשלה את ה׳ פאליניאק, איש השנוא מאד בעיני העם, אז מלאה כת הליבעראלים את ידי ה׳ טיער להוציא מכה״ע National, אשר נלחם את הממשלה ברוח כביר ושפה נמרצה ויהי למופת בקרב הארץ; פתגם Le roi regne, mais ne gowverne pas מכה״ע ההוא היה אז והוא „רק הכסא מסור ביד המלך ולא סדרי הממשלה״, כאשר חזקה בשנת 1830 המריבה בין הממשלה ובין העם, כתב טיער קול קורא להעם, לשים כתר המלוכה על ראש ההערצאג מבית ארלעאן, וגם בא במכתב לההערצאג ההוא, להראות לו כי החובה מוטלת עליו לקחת שרביט המלוכה בידו, וביום 31 יולי בשנה היא בא טיער שנית בראש עדת נבחרים, לפני לודוויג פֿיליפ, ויציע לפניו לשבת על כסא צרפת, וגם נרצה לואי-פיליפ לבקשתם. אחרי כן כאשר שבו סדרי הארץ למכונם נתעלה טיער למעלת יועץ המדינה, ואחרי כן נשאהו רעהו ה׳ שר האוצרות בימים ההם, להיות עוזרו ואיש סודו  בעת ההיא נבחר ה׳ טיער מאת המחוז עי לשבת במושב הפארלאמענט, ואם כי בראשית שבתו בסוד הנבחרים לא מצא חן בעיני שומעיו; אבל בעמלו ובכשרונותיו הנפלאים עלתה לו להשלים את עצמו ולהיות מבעלי הלשון היותר נעלים בארץ, ויעש לו שם תהלה בדבריו בבית הנבחרים, לרגלי מקרים שונים, כי ידע טיער למשוך לב שומעיו אחריו ולנצח את מנגדי ברוח שפתיו, הממשלה אשר הוקירה את לשון הלמודים אשר לטיער ואת כשרונותיו הנעלים, לא נתנה לו לעזוב את כהונתו, גם אחרי אשר יצא לאפפיט מאת המיניסטריום וה׳ קאזימיר פעריע עמד בראש הממשלה. ויהי ראשית דרכו להשקיט ביד חזקה את רוח העם הסוער בימים ההם ואחרי מות ה׳ פעריע בשנת 1832 היה טיער לשר הענינים הפנימים בצרפת. בקץ השנה הזאת היה לשר המסחר ובניני הקהל, ויוציא בנוניו רבים מועילים לפעלם. כאשר נשתנו סדרי הממשלה ביום 4 אפריל שנת 1834 היה טיער עוד הפעם לשר הפנים; המשפטים אשר עשה טיער אז בהמתקוממים למול הממשלה, הרחיקו מעליו את לב ידידיו ורעיו הרפובליקנים, אך תחת זה נתנו את חנו בעיני המלך אשר לא הרפה ממנו ויניח את משמרתו בידו עד שנת 1836 למרות כל השנויים והתמורות אשר נתחדשו אז במושב המיניסטרים. בחודש פעברואר בשנה ההיא, ראו המיניסטרים נחוץ להם לעזוב את כהונתם, ואז היה טיער לראש המיניסטרים ושר הענינים החיצונים; אך לא האריך ימים על כהונתו החדשה, כי עוד בחדש אגוסט בשנה ההיא נלחץ טיער להתפטר ממשמרתו אחרי כי לא נרצה המלך לחפצו להתערב בעניני ספרד בימים ההם לטובת הליבעראלים בארץ ההיא ויהי טיער אז שנתים ימים בין המתנגדים להממשלה, ביום 1 אגוסט שנת 1840 היה טיער עוד הפעם לראש המיניסטרים, אולם גם הפעם לא לאורך ימים, כי חפץ ה׳ טיער לבצר ולבנות מצודות סביבות עיר פאריז. וגם להכין חיל וכלי מלחמה לצאת לעזרת מושל מצרים אשר חפץ אז לפשוע בממשלת תוגרמא. המלך רצה את חפץ טיער הראשון; אך לא אבה להוציא להורג את בני ארצו בעד ארץ מצרים; על כן יצא טיער מאת המיניסטעריום ביום 21 לחודש אקטאבר ויבחר לשבת בביתו במנוחה מבלי התערב כלל בעניני המדינה, ובעת ההיא גמר להוציא את מחשבתו לפעלה, לכתוב תולדות נאפאלעאן הראשון וקורותיו, ולתכלית זו נסע לארצות איטאליא ואשכנז לראות בעיניו את המקומות אשר נלחם בם נאפאלעאן עם אויביו, אחרי שובו לארץ צרפת לקח מקומו עוד הפעם בין מתנגדי הממשלה, אולם לא עלתה עוד בידו לאחד את כל מתנגדי הממשלה תחת פקודתו, בשנת 1848 כאשר לחץ רעש הריבוליציאן את המלך לפטר את המיניסטרים מעליו, חפץ המלך להעמיד את טיער עוד הפעם בראש הממשלה, למען השקיט את רוח העם; אולם כבר אחר לודוויג-פילים את המועד, כי רוח ההמון הלך וסער עד כי יעץ טוער להמלך לרדת מכסאו ברצונו, וכאשר היתה הרפובליק לממשלה מחלטת בארץ, עזב טיער את הארץ, ורק כאשר נגמרו הבחירות להאסיפה הלאומית שב טיער לארצו כי נבחר אז לשבת באסיפה ההיא בארבע ערים שונות בימים ההם עמד טיער בראש רוב הנבחרים בשני בתי המחוקקים בצרפת, ויתנגד בכל מאמצי כחו, כן להבנפרטיסטים השואפים אז אחרי הממשלה, וכן להסאציאל דעמוקראטים יושבי קצה השמאל, וכאשר היה מן ראשי המתנגדים לנשיא הארץ לודוויג באנאפארט, על כן כאשר ערב לודוויג את לבו ביום 2 דעצעמבער לעלות על כסא דודו הקיסר ביד חזקה ויתן את ראשי העם וזקניו במאסר, לבל יגדרו דרכו היה גם טיער מן האסורים, ואחרי  כן נגרש מארץ צרפת מטעם נאפאלעאן השלישי. נאפאלעאן השלישי הערום כשועל לא ידע אז ולא פלל לו, כי ימים באים אשר ישליך העם את נזר תפארת בנפרט לארץ ויגרשו את אשתו ובנו מהסתפח בנחלת צרפת, וטיער הקטן ישב על כסא הנשיאות למשול בארץ בשם הרפובליק! אחרי אשר נד טיער עד שנת 1852 בארצות אנגליא, שווייץ ואיטאליא, נתן לו הרשיון לשוב לארץ צרפת, ואז נמנה טיער על קהל הליבעראליט מבלי התקרב אל ממשלת הקיסר או בוא במשא ומתן עמו. בשנת 1863 נבחר מעיר פאריז לשבת בבית הנבחרים ויהי לראש להמתלוננים על הממשלה והמתנגדים אליה. (סוף יבוא) קונסטאנטינופלה כ״א אלול התרל״ז אל הדרת כבוד וכו׳ מוה׳ חיים זעליג סלאנימסקי לשי״ש. מיום הגיעני מכתבך היקר מכ״ג תמוז, נחליתי נפלתי למשכב. ולכן צר לי מאד כי אחרתי מועד תשובתי אליך, ולא יכולתי לכתוב לך על דבר אחינו ב״י האומללים בעבר הדאנוב אשר בורחים מתגרת ידי המלחמה האיומה. יותר מחמשת אלפים נפשות טף ונשים, עוללים ויונקים הולכים על פני השדה בעירום ובחוסר כל, באין כסות בקרה, צועקים ללחם איו ומבקשים מים לשבור צמאונם. האיש אשר שאר רוח לו וכביר מצאה ידו למשוך בקסת סופר רק הוא יוכל לתאר בשרד המליצה את המצב הנורא הזה, ב״י יושבי קונסטאנטינופלה באים לעזרת אחיהם, אך לא יוכלו ימים רבים לסבול את העול הקשה הזה, וכו' וכו' דוד פריסקו באריסעוו, מעומס נטל הטרדות אשר הכבידו עלי אכפם כל ימי שבתי במינסק — לרגלי העסק המפקד ע״י, לא נתנני הזמן להתהדר במקום גדולים, המה הנבונים הבאים בעלי הצפירה חליפות שבוע שבוע בחדשות שונות. ועתה כאשר הונה לי מעבודתי והנני שוקט במעוני. מצאתי חובה לנפשי להביט במכוני, עיר מכורתי המהוללה, לדבר בשער צדקת פרזנה, למען דעת כל עמי הארץ את נדבת אחינו היושבים פה כי רבה היא. מה גדלו מעשי הצדקה אשר הקימו נדיבי עירנו, בהתעודדם שכם אחד לפקח בעין חמלה על אנ״ח היהודים הנמצאים במסיבי עירנו וגם אחרי צאתם לקרב — לפני שבועים ימים - העניקום מתת ידם הרחבה, למען ימצאו מאכלם בכושרות, ובדרך איסור לא יאכלו, וזה אשר מקרוב חדשים באו לקחת עמדתם, ממקרא הכללי למדרינה הראשונה אפרתים שועים נכבדי ארץ ויקירי קריה מפלך ווילנא מינסק ואנפיהם. אף עליהם תהל אור יפעת נדיבי עירנו לתת מטת שכם בכל הצטרכותם כפי אשר אומנו בחוק הוריהם המסולאים, ולכל מפעל צדק ומעגל ישר יתנו יד ושם לתפארה. אשר ע״כ בצדק אקרא מה גדלו מעשיך באריסעוו מנ״ח, הכהן"
021-HZF-1877-09-12-001-40279_toc_8,"הר
ידיעות העולם והטבע
 ירחי מאדים"," הר ידיעות העולם והטבע  ירחי מאדים זה מקרוב גלה התוכן האמעריקאני A. Hall ע״י כלי מחזה הגדול אשר במגדל מצפה הכוכבים בוואשינגטאן, כי הכוכב „מאדים״ (מארס) יש לו שני ירחים קטנים ההולכים יסובבים מסביב לו, כמו הירה הסובב את כדור ארצנו וד׳ הירחים הסובבים את הכוכב צדק, וכן אצל שבתאי אוראנוס, נעפטון; בכל כוכבי הלכת אשר למעלה מן הארץ נמצאו ירחים מלוים אותם, ורק מאדים לבדו חשבו עד כה כי מנעה ממנו היצירה חלק בירחים, לפי הסדר הנכון לו במשפטי כוכבי הלכת העליונים. סבת הדבר. מדוע נעלמו הירחים ההם מעיני התוכנים עד היום הוא מפאת קירובם מאד אל כדור הכוכב אשר עי״ז אורם נאבד בקרני אור הכוכב עצמו עד שא״א להכירם ולהבדילם ממנו, והם סובבים הולכים מסביב לו במהירות גדולה למאד (כראוי מצד קירובם לפי משפטי התנועה), עד כי הירה הרחוק ממנו רץ והולך מסביב לו בזמן 30 שעות! והשני הקרוב. למטה ממנו. במהירות גדולה עוד יותר - והנה כפי הנודע, הכוכב מאדים במהלך מסלולו סביב השמש, הוא שכן קרוב למסלול הארץ סביב השמש, אשר ע״כ יוכל להתקרב אלינו לפעמים עד כדי 8 מיליאן פרסאות, ולהתרחק שוב לפעמים עד 54 מיליאן פ׳, ולכן בעת קרובו אלינו ימצאו התוכנים את ידם להבחין עליו בכלי מחזיהם היטב, יתר מכל כוכבי הלכת זולתו, ונפלא הדבר, כי הוא מתדמה בכל פרטי סגולותיו וטבעו אל טבע כדור הארץ שלנו, במראיתו הוא נוטה לאדמומית מעט, אשר ע״כ קראוהו הקדמונים בשם „מאדים״. וגם הוא מחליף את היום והלילה בזמן כ״ד שעות בקרוב, כי הוא סובב על קוטרו במשך 30 23 ורק כי במדת השנה אצלו הוא בקרוב כפלים מכפי מדת השנה אצלנו, כי הוא מקוף את השמש בזמן 687 יום, גם במדת הקור והחום בימי הקיץ והחורף, הוא כמעט שוה עם כדור הארץ, בהיות נטיית המשוה שלו ממסלולו השנתי רק 16, 27. החוקר הערשעל הראשון הכין מפה קטנה מתמונת כדור הארצי שלו, ואחריו התוכנים בעער, ומאדלער. וכן התוכן סעכי גבלו סדר ומשטר היבשות והימים הררי הקרח והשלג הנראים עליו בסביבות ציר הצפוני והדרומי, אשר בימי הסתיו נראים עליו ככתמים לבנים, ובימי הקיץ כאשר ימסו והיו למים, ישתנה מראיתם למראה אדמומית מעט. גם מדדו עליו גודל השטח אשר יכסה הקפאון והקרח בימי הסתיו סביב הצירים, ועד כמה יקטן מדתם בימי הקיץ, בשנת 1830 בעת קרובו אלינו. מצאו התוכנים בימי התקופה שלו (אשר בא אז ביום 31 אגוסט שלנו), כי קפאון הקרח סביב ציר הדרומי שלו הגיע עד המעלה 37. 83׳ מרוחב המשוה עליו; ואולם תכלית רוחב הקפאון אצל ציר הצפוני, מצאו כי יגיע עד המעלה 740 לרוחב המשוה, אשר זה יעיד, כי ערך מדרגת הקור בשני הצירים בלתי שוים אצלו, כאשר כן הוא גם בכדור הארץ אצלנו המחוייב מצד יציאת מסלול השנתי כנודע (הצפירה שנה ב׳ 25) גם חקרו עליו לדעת מקום ציר הקור, והוא המרכז של עגול הקפאון הסובב את הצירים, ומצאו שאינם מתכונים עם צירי הכדור עצמו, רק נעתקים למרחק ידוע, ולפי מדידת החוקרים בעער ומאדלער, ציר הקור הוא נטוי מעט מציר הכדור בצד צפון בכדי ""4, והיא סגולה נמצאה גם בכדור ארצנו, הבא מפאת משטר היבשה בערך הים כנודע; וכן הכירו עליו לפעמים כמו תנועת העננים ההולכים ומשוטטים על פניו, אשר יעיד על עגולת האויר הנמצא מסביב לו, כמו כדור ארצנו הכלל, מכל הבחינות הרבות אשר חקרו עליו התוכנים בכלי מחזיהם, נתאמת לנו, כי כדור הארצי של מאדים, הוא קרוב מאד בכל תכונתו וסגולותיו הטבעיות לכדור הארץ שלנו אשר על כן נוכל לשפוט כי גם עליו פרש רוח החיים את כנפיו להחיות המון יצורים שמבראשית, כי העפר המים והאויר הם הרת עולם לתולדות הצמחים ובריאת החיים בעולם, ואין לך טפת מים או גרגיד חול בעולם החמרי אשר לא יתראה בהם רשמי כח החיים מעולם הרוחני כנודע."
021-HZF-1877-09-12-001-40279_toc_9,תולדות אבני חן," תולדות אבני חן (המשך מגליון 34) פה הנה מקום אתי קורא יקר, להשמיעך פלאות ונצורות אשר לא פללת נעזוב נא את שיחתנו אודות אבני חפץ לעת קט עד בוא גם צבאם אנהגך אביאך אל מקום ירעם אבק השרפה לפרק הרים ולשבר סלעים, ותתענג נפשך במחזה אחד מרזי הטבע המפליא דרכו. בעת יפרקו את האבנים יקבו חור בעמקה וישימו שם אבק שריפה, ואת פי החור יחזקו במכסה ברזל ויאמצוהו במסמרים היטב לבל יירה הלאה, ויסגרו את הסוללה העלעקטרית אשר שני החוטים היוצאים ממנה עוברים דרך הקנה הדק אשר במכסה הברזל אל פנים החור, ובהריח אבק השרפה את האש הזורם דרך שני הצירים העלעקטרים, סתער בחמת כחו לצאת ממסגר, וינפץ את האבנים העוצרות בעדו הנסיון הורה כי אך יתרה נעשה לסגור את פי החור על מסגר במכסה ברזל ובמסמרים, וכי גם בלעדם נבוא אל מטרתנו בשלום, אם נסתום את פי החור בחול יבש. התבונה הפשוטה הלא תשחק לתחבולה הזאת, כי איכה זה יעצור משקל מלוא הפנים חול בעד תבערת אבק השרפה אשר מפניו יחתו גבעות עולם? אך פה ילעג הנסיון למשפטנו, ויראנו מראה מוזר מאד, כי בקרוח אש אבקת השרפה וישאוף להפיל למשואות נצח כל הקרוב לו, אז הסלעים ינפצו ושני אבנים כמוץ לפני רוח יהדפו אל כל עבר, ומלוא הפנים עפר אשר שמנו עליו משמר לא ימוש ממקומו, ובעבותות נעלמות הוא קשור אל איתן עמדתו, האח! מה יפו פעמי הטבע עת רוח מלפניה יעטוף לקסום לעינינו קסמים בתעצומות חזיונותיה אבירי כח! ומה רב עונג תרוה למחזות כאלה, נפש החוקר אשר בא בסודה! ולי קורא יקר! מה יקרו תודות פיך והפיק רצון מאתך מה נעמה! על כן לא אאדיב את לבבך להסתיר את פתרון המחזה אשר יצרתי לפניך אשר רוחך נוחה לדעתו, כי עצת ממשלי חידות רחקה ממני, ומבלי הלאות אותך בחשבונות הנדסיים אבאר לך כללים אחדים בחכמת הטבע כפי הנחוץ להענין בקצרה. א) יסוד מוסד הוא בחוקות דחיפת הגופים, כי שיעור תנועת הגוף הנדחף הוא כפי חלוקת הכח המגיע על כמות הגוף הרוחף והנדחף יחד ד""מ אם כדור אחד 4 המתנועע במהירות 10 רגל לרגע, פגש על דרכו את הכדור 8 השוה אליו בגדלו וידחפהו, הנה עתה יתנועעו שניהם במהירות 5 רגל לרגע, והוא שיעור התנועה 10 מחולקת על 2 הכדורים אשר לקחנו לנו לאחדות, ולו היה הכדור 8 10 פעמים בגודל 4 אז התנועעו במהירות מן התנועה הקודמת. על היסוד הזה נוסדה בחינת מהירות מרוצת כדורי כלי תותח אשר ידאו על כנפי רוח (באליסטיק), כי יציגו ד״מ מול כלי התותח עגלת ברזל העודפת במשקלה על הכדור 1000 פעמים ויורו בה בכדור מכלי התותח, והיה כאשר נמצא ד״מ תנועת העגלה 2 רגל לזעקונר, נדע כי הכדור ימהר לרוץ 2002 רגל לרגע ב) אם נקח כדור מחומר נוצי ונלחצהו בכח, עדי יכבש במקום הלחיצה, הנה בסור ממנו כח הלוחץ יתפשט הכדור במלואו ברוב כח, הנושא בד בבד עם הכח הלוחץ, בגדלו יגדל ובקטנו יקטן גם הוא. ג) לפ״ז יתחיב להיות, אשר אם איזה בדור נוצי .A המתנועע בכח 6 רגל לזעקונדע יפגוש במרוצתו כדור נוצי נח השוה לו 6, הנה להיות כי כל תנועה צריכה עת מה להמסר מגוף לגוף יכבשו שני הכדורים זא״ז טרם ושיג 6 את התנועה, הראשון בכח התנועה, והשני בכח המעמיד; נחלק את הפגישה הזאת לשני תקופות, תקופת הכבישה ותקופת ההתפשטות, בהחצות תנועת 4 על שני הכדורים בשוה, תכלה תקופת הכבישה ותחל תקופת ההתפשות, ומאשר כי אז כח שני הכדורים שוה 10 רגל לרגע לכן תהיה התפשטות שוה ככח 100 לרגע, ואז ידחוף 4 בכח 16 רגל לרגע נוסף על תנועתו אשר קבל 6 בעת הכבישה: ויתנועע במהירות 6 רגל לרגע; ולהפך הכדור 8 ידחוף את 4 בכח התפשטותו וישבית את שארית התנועה 10 רגל לרגע אשר נשאר להכדור . ובכן יסוב אליו 3 את כל כח התנועה עד תומה, והכדור 4 יעמוד בלי-נוע מאפס אונים. עתה נדמה כי טור כדורים רבים ABCDERG... מונחים לפנינו לאורך קו ישר מרכז מול מרכז הנה אם נדחוף גם בכח נשגב לאין חקר את הכדור הראשון 4 בנטיה עוברת דרך מרכזי הכדורים כולם, אזלת ידנו להעתיקם ממקומם, כי כאשר הוכחנו במופת, יסגידו הכדוריים הנוציים את כח הדחיפה איש לרעהו עד 6 הקיצוני בחרוזה, וזה האחרון לבדו יתנועע הלאה בכח הדחיפה אשר קבל 4 כמקרה הזה יקרה גם בתוך חורי נקרת הסלעים המנופצים אשר מתמו בעפר פיהם לכסות על אבק השריפה אשר מתחת, מיד חומר גרגרי החול היבש אשר הוא נוציי מטבעו. היתה נסבה להמראה הגדול אשר ראינו. המון גרגרי חול הנוציים אשר נערמו לערמה שוכבים זע״ז, יעריכו נגדנו את טור הכדורים הנוציים אשר בארנו למעלה; ולכן דחיפת אבק השריפה הבוער באש אשר פתע פתאום יתעורר לשים שמות, תזרה הלאה רק את שדרת שכבת הגרגרים העליונים כמשפט, בעוד אשר התחתונים ישקטו במכונם: כי נקל הוא לאבק השריפה ופלדות אשה לפרק צורי מגור ולפרוע בהם פרעות, אך להשליך מעל פניו את מלוא הפנים גרגרי חול הנוציים אין לאל ידה. כן נשגב כח גרמים קטנים חפשים להתקומם מול אבק השריפה המשחית האיום! הנה באש תשפט התולדה את עולליה האמונים על ברכיה, וברעש תפקד הארץ הקופאת על עמודיה סלה, פלגי פלדות אש ירגיזו שאול מתחת, ומנשמת אפם יתפלצו מצוקי תבל, ורעש יתחולל אשר בציר השלוח לפניו יתן קולו מפי חיתו ארץ קול אדיר, אז עת מהומה ותבוסה וכובד חללים לכל אשר נשמת חיים באפו, רעוד תרעד האדמה כנוע גל ים לפני רוח, שחו גבעות עולם ותהום יפער לועו לבלוע את כל היקום, כי ממהלומות האתנים בתחתיות הארץ תתחלחל ארצנו, ורעידותיה ישטפו יתרחבו במעגלה כחוגי מים מכובד אבן אשר זורק בם, מרוב זועה תצאינה פרצים באדמה ובקעים עמוקים יעמיקו ישחיתו בה, מקבילים איש אל רעהו בתכונת גלי הרעידות אשר ישקלו בפלס פעמיהם. (המשך יבא)"
021-HZF-1877-09-12-001-40279_toc_10,חדשות שונות.," חדשות שונות. במכה״ע .Csep. Bcr נמצא חשבון מן חובות המדינה של ממשלת ארצנו בחו״ל, כפי מצבה בתחלת שנת 1878 הבאה, ר״ל אחרי התשלומין שתסלק בשנה הנכחית, והם אלה: 87,818,000 גולדען האללענדיים, 100,311,540 ליטרא שטער״, 567,923,000 פראנק, ועוד 1,193,829,956 רובל. זה מקרוב נועצו שרי המדינה באנגליא לבנות טונעלל גדול מתחת ים התיכון אצל גיבעראלטער, בכדי לחבר מדינת אייראפא עם מדינת אפריקא, אורך הטונעלל יהיה עד 15 פרסאות, והוצאות בנינו יעלה עד 4 מיליאן פונט שטערלינג וכבר הלכו שמה חברת אינזענירים לחקור על תכונת האדמה, ולנסות מכונת המקדח, אשר השתמשו בה בבנין הטונעלל אשר בנקרת ההר סט׳ גאטהארד כבר נודע מאז עד כמה האויר המעופש יכול להזיק להביא חליים רעים בבני אדם, והרבה השתדלו בעיירות הגדולות, בבתים וחצרות, ובתי החולים, לנקות את האויר מכל ריח רע ע״פ השגחת הרופאים וחוקי המדינה, והנה זה מקרוב המציא חוקר כעמיי אחד באמעריקא Boschau שמו, תחבולה אחת להריק מתוך אויר הבית כל ריח רע, באופן פשוט ונקל למאד, וזאת היא: על פסת נייר רך יפזרו אבק דק מן חמוץ החמוצי של מאנגען (ראפפעלזויערעס מאנגען אקסיר, (Biokid de iangenesc) ואז במשך רבע שעה לערך יכלה ויאבד כל הריחות הרעים מן הבית. והאויר ישאר נקי עד משך כ״ד שעות לערך, את התחבולה הזאת יהללו למאד, וכל איש יוכל לעשותה בהוצאות נקלות מן איזו קאפייקען."
021-HZF-1877-09-12-001-40279_toc_11,ע״ד הלגת המתים," ע״ד הלגת המתים הרבה הרבה נשאו ונתנו בענין זה כמה וכמה מגדולי ישראל בזמנים שונים. ועדיין הלכה זו רפויה היא בידינו, ואין מורין הלכה למעשה להלין את המת. החרדים לחיי המתים מות מדומיי מטילים את האשמה על הרבנים המקובלים, שמחמירים בדבר הלנת המת משום רוחות רעות וכו׳, ואנכי לא לדון באתי אלא להראות שגם בין הרבנים המקובלים נמצאים שנוי דעות בענין זה זה שנתים (ד' חשרי תרל״ו) נפטר לחיי עולם דודי אחי, אמי הרב המאוה״ג חו״ב, תורני ודרשן נפלא, חכם ומקובל וכו׳, אדמו""ר הר״ר יוסף אלחנן לבית לוי ז""ל רב דק""ק סערהייא, בעהמ""ח ס׳ „עינות מים״. הרב הזה לא הניח מקצוע אחת בכל התורה כלה ועניני חכמות שונות, וחכמת הקבלה בכלל שלא עסק בה, כידוע ליודעים אותו שבעים ושש שנה היה במותו, ובכ""ז ראו מה שכתב בצוואתו (סימן ב') אשר ביד הרב המאוה״ג וכו' הררא""ז מיימון, והרב ר״מ שפירא בסערהייא, לאמר: „איתא באבל רבתי פ""ח, והביאו הטור בסימן שצ״ד פוקדין על הקברות וכו׳ ומעשה באחד שפקדו וחי כ""ה שנים ואחד הוליד ה׳ בנים, ע״ש. וזה היה בימיהם שהיו קוברים בכוכין כנודע. ע""כ הייתי מצטער כל ימי על המנהג המר והנמהר, ועל הטפשות המקובלת באומתנו למהר ולהחיש בקבורת המתים, וכבר בארו הרופאים שאין שום סימן מובהק למות אמתי להבדילו ממות מדומי, כ״א סימני רקבון הבשר, והביאו דוגמאות מאנשים שהקיצו עצמם בקבריהם. (עי' בס' מרפא לעם ח״ב סימן רס״ד, ועי׳ מתני׳ דנדה פ״י משנה ד' ובהרע״ב שם), ומה רע ומר למי שנפל עליו הגורל הזה, וכבר צוחו ככרוכי׳ ולית דמשגת בהו גם פקודת הממשלה לא תוכל לעצור בעד הרעה הנשקפה הזאת. הן אמת שהזוהר והמקובלים החמירו מאד באיסור הלנת המת (עי׳ זהר ריש פ׳ אמור), מ״מ אם מותר להלין המת לכבודו להביא לו ארון ותכריכים במבואר ביו״ד סימן שנ״ז, מכש״כ שמותר להלינו משום פקוח נפשו שאפילו שבת ויו״ט נדחין מפני פקוח נפש, ואפילו ספק רחוק וס״ס הותרו מפני פקוח נפש. (ומדברי המקובל בעל ס' חסד לאברהם בדף כ""ט נראה שאיסור הלנת המת אינו רק בארץ ישראל לא בחו״ל יעו""ש) ע""כ הנני משביע את הח״ק ובגזירת נח""ש אני גוזר עליהם שלא ימהרו בקבורת בטרם שיעבור מעל""ע ל""פ משעה שיראו בי סימני מיתה. ויוכלו לטהרני ולהלבישני בת כריכים, אך לא להובילני אל חצר מות מקום שם קבר עד שיעבור מעל""ע ל""פ, ולא ישמעו לקול מלחשים אשר יאמרו כי אין לשנות המנהג (שכבר נהגו הבוערים בעם) ושהוא מילתא דתמיהה, ולא נהגו כן נבן. עי׳ בס׳ עקרי דינים חלק או״ח סימן י""א אות י״ג, וחלק יו״ד סימן ל""ח אות ו' שת""ח וצדיק אחד ציוה על ב' מעל""ע ועשו לו כן כאשר צוה עפ״י הוראתו בקדושה, והחושש על הלנת המת חוששני לו מחטאת; ואולי יתגלגל זכות ע״י להציל לקוחים למות, וממני יראו וכן יעשו אחרים, ובטוח אני בחברה ג״ח ש״א שיעשו עמדי החסד הזה ולא ילכדו במצודת חרמי ח״ו, כי פי המדבר אליכם. ולא נעלם ממני מש״כ בשו""ת חתם סופר ח׳ יו״ד סימן של״ח יעו״ש, אך במכ״ח אינני שומע לו בזה, לא שמיע לי כלומר לא סבירי לי כוותי״"" עכ״ל הרב הגדול הלזה אשר הצטיין מאד בתורתו ובחכמתו, במעלותיו ובדרשותיו, כתב צוואתו זו בעצם ידו במלאות לו שנת השבעים לימי חייו, ובשש שנים שחי אחרי כן לא שנה דעתו זו, למדנו מזה שגם הרבנים- המקובלים שונים בדעותיהם בגוף ענין הלנת המתים, ופתרון השאלה ההיא רק בידי רבני זמננו, אם יעמדו עליה לעיין בה בהשכל ובחינה ט״ף שפירא מעיר סייני ישרה . אמר המו""ל למען הראות להקוראים שגם אצל הנוצרים המלינים את מתיהם, ומקברים רק ע״פ רופאים, ובתוך ארונות במערות, יקרו מעשים רבים כאלה, הננו להעתיק הנה מה שקראנו Compobass מיום 4 אפריל 1875 וז״ל, בעיר Berl. Tagbl. במכה״ע קרה ביום ה' העבר מקרה נורא כזה, אשה אחת חולה מעוברת באה עד משבר ותקש בלדתה, המילדת בראותה כי אפסו כחותיה ללדת, נתנה לה מעט יין להחזיקה אבל לא הועילה מאומה, האשה נתעלפה ותנוע בלי נשמת חיים באפה. וישלחו אחרי הרופא לראותה, וגם הוא החליט לפי סמניו כי היא מתה ויכולים להשיבה אל האדמה. וכנהוג שכבה בביתה כ""ד שעות, ויכינו לה צרכי קבורתה, וביום השני שמו אותה בארון ויניחוה במערה, הכוללת (אללגעמיינעס גראב) אשר לקברי מתים כמשפט, ויהי  ביום השלישי כאשר פתחו את המערה שנית להכניס שמה מת אחד וישתוממו כולם לראות את האשה הנ""ל יושבת על אדונה. ובידיה תחבק ילד על ברכיה, אשר הולידתהו בקבר. אבל שניהם מתים; את הרופא, יאמר המכ״ע הנ""ל, הביאו במשפט לפני השופטים, ועוד לא נודע אחרית דבר, ע״כ ידיעה תלגרפית. לאנדאן 10 סעפטעמבר. מן זיסטאוו מודיעים, כי ביום אתמול בבוקר החלו להרעיש על פלעוונא מכל פאותיה, המלחמה נמשכה כל היום, ובשעה 6 לערב נלכדה ע״י הרוססים, פרטי המלחמה עוד לא נודעו"
021-HZF-1877-09-12-001-40279_toc_12,,"  הודעות מי החפץ בספרי „אוצר נחמדי אשר יצא עתה לאור בדפוס המשובח של ד׳ י״ל מ״ל בווילנא, כלול בהדרך, המדבר מעניני ידיעות העולם והטבע, יפנה אלי בפי האדרעססע הרשומה למטה, מחירו לאחדים 50 קאפ. עם פארטע, והקונים סך מסוים למסחר ישיגו ראבאט כנהוג.  נחמיה דוב האפפמאנן . Гозману, въ м. Кршвилки черезъ М. Цорбургъ Ков. губ."
021-HZF-1877-09-12-001-40279_toc_13,," אללגעמיינע נערווען-קראנקהייטען, גערוועזע נעזיכטס שמערצען, גערוועזע שלוקקען, מאגענקראמפף, לעהמונגען, אללגעמיינע היסטערישע ליידען דער פרויען, אונד געשלעכטליכע שוועכען דער מעננער, בעהאנדעלט שפעציעלל Doctor der Medicin Heinrych Musbaum Warschau, Miodowa Strasse No 11"
021-HZF-1877-09-12-001-40279_toc_14,," לסוחרי אתרוגים הנה נמצאים אצלי למכירה אתרונים מקארפו פארנו וגם אתרוני א""י מהודרים ולולבים ירוקים טובים והרסים יפים הכל במקח השוה, והחפץ לקנות ממני יוכל לפנות אל ידידי הר״ר מוה׳ לייבוש פֿיינשטיין בווארשא, נאלעווקע נו׳ 7 או דירעקט אלי ע״פ האדרעסע הרשומה למטה. ויהי לבו נכון ובטוח כי יפיק רצון ע״צ היו״ט יצחק ישראל זאקס I. I. Sachs in Triest Wia Beccheria 8 .האדרעסע אלי לטריעסט Leibusch Feinstein Warschau. Nalewki N. 7 ,האדרעסע לידי לווארשא"
021-HZF-1877-09-12-001-40279_toc_15,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהג-נאכנאַמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט. ובשבוע זו נגמר ס׳ אגרות ושו״ת להרמב״ם ז״ל. וכן נגמר כרך ויקרא מן הילקוט, מחזיק (באגען) לערך כמו כרך בראשית ושמות יחד. והתאחר צאתו עד כה, מפני כבד ההגה""ה, כי נצרכתי לזה עזר אנשים בקיאים בש״ס ות״כ ומדרשים וכו׳, לבדוק אחר כל מאמר במקורו, לתקן המעוות ולמלאות החסרונות אשר נשתרבבו בו ברוב ההעתקות והדפוסים הישנים, ולא יהיה עוד הילקוט כספר שאינו מונה, ובעזהי״ת לא יארכו הימים ותשלם כל מלאכתו . ובכן ישרים, יראו נא וישמחו לפ""ק יצחק גאלדמאן מדפיס ומחזיק סקלאד ספרים בווארשא, הרוצה לכתוב אלי או לשלוח כסף קדימה יכתוב על אדרעססע שלי И. Гольныанъ, Гипогратъ въ Варшавѣ .Jsaak Goldman, Buchdruckereibesitzer in Warschau. Редакторъ-издатель S. Социнскiн."
021-HZF-1877-09-12-001-40279_toc_16,," ע״ד אתרונים אודיע לכל סוחרי אתרונים, כי ישיגו אצלי אחרוני אה״ק טובחרים ומהודבים עד מאד ומכל המינים, אשר תעודת הגאונים עליהם נתונה, וכן נכונים אצלי לולבים ירוקים וכשרים והרסים בתכלית ההירור, ובשנה ואת ישיגו ההדסים מידי תו״מ אחר רה״ש הבע""ל, וישינו במקח השוה. מנחם מענכען היילפערין בהוראדנא (רוסלאנד)"
021-HZF-1877-09-12-001-40279_toc_17,, אברך אחד משכיל נעלה בשפת עבר ויודע ומבין גם שפת רוסיא ואשכנזית מבקש לו משמרת מורה בבית אחד הגבירים דפה או באחת מערי המדינה. החפץ בו יפנה אלינו.
021-HZF-1877-09-12-001-40279_toc_18,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש ככתבו וכלשונו (ר״ל בלשון עבר, אשכנז או צרפת) . אדרעססע: H. Wollner, Doctor der Medicin u. Chirurgie, Accousheur in Wien. Wien, Stadt, Adler-gasse № 8."
021-HZF-1877-09-12-001-40279_toc_19,, הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. S. Сонинскiй г. Варшава א Мурановская № 24.
021-HZF-1877-09-12-001-40279_toc_20,," Дозволево Цензуров. Варшава 29 Августа (10 Cентлбря( 1877 г. Въ Гинограсiя и гольдмава, Мураковская 24."
