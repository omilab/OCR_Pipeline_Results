article_id,headline,text
021-HZF-1881-05-24-001-080147_toc_1,, K ברוסיא ופולין. ל השולח במוקדם לשנה 5 רו״כ.   לחצי שנה 2.75רו״ ל  לרבע שנה 1.50 ו״ו. ביתר הארצות 20 פראנק.   באמעריקא 5 דאללאר SA
021-HZF-1881-05-24-001-080147_toc_2,, KK מחירו באשכנז:  14 רייכם מארק לשנה. שכ בעסטרייך 8 פל׳ לשנה.  וכן לרבע שנה.  שכר מודעות: מכל שורה קצרה 5 קאפ׳. ומשורה רחבה 10 קאפ׳.  A
021-HZF-1881-05-24-001-080147_toc_3,"מכתב עתי משמיע חדשות בקרב עם ישרוץ , מכל..."," מכתב עתי משמיע חדשות  בקרב עם ישרון, מכל הדברים הנוגע - בעניני המדינות. דברי חכמה ומדע. ידיעות העולם והטבע יוצא לאור אחת בשבוע, מאת חיים זעליג סלאנימסקי."
021-HZF-1881-05-24-001-080147_toc_4,תוכן הענינים, תוכן הענינים דברי הימים. ווארשא. בעריזאווקע. בערדיטשוב. ידיעות אחרונות. הודעות. שאלות ותשובות.
021-HZF-1881-05-24-001-080147_toc_5,דברי הימים," דברי הימים קול ברמה נשמע בכי תמרורים במשכנות יעקב, כי גדול כים שבר בית ישראל בנגב רוסיא. חדש ימים חלפו ועברו מימי המהומות הראשונות ביעליסאוויעטגראד, ועוד לא בא הקץ אל צרות בני עמנו יושבי רוססיא הדרומית זה חדש ימים אשר עולם חשך בעדם, ואין לך שעה שאין קללתה מרובה מחברתה. רוח בער שואף נקם, רוח מלא קנאת עם שנאת דת ואהבת הבצע, הגיח מבטן שאול וילך מעיר לעיר וממדינה למדינה בכל גלילות אוקראינא ורוססיא החדשה, אלה המקומות אשר נודע מכבר בספר דברי ימי היהודים ותלאותיהם משנות ה׳ אלפים ת״ח ות""ט. לעתות בצרה כאלה. העתידות להוסיף עלים אחדים בספר תולדות ישראל וצרותיו, מצוה וחובה על מכ״ע לב״י לספר ולהעלות על זכרונו את כל קהלות ישראל אשר עליהן עבר הכוס. הן אמנם תנות צרות לא נוכל כי שבר בכל יום ואנחה, ולשמע השמועות האיומות והנוראות המוסיפות לבוא אלינו חדשות לרגעים, לא נוכל לשום לפני קוראינו המצירים בצרות אחיהם, רק מעט מהרבה ואפס קצה המקרים האיומים והנוראים מבת קיעוו השדודה יצאנו בגליון העבר ואליה נשוב גם היום, ומשם נסורה ונבואה אל אחינו בכל קהלות ישראל אשר הויה בם יד הרדיפות הגדולות, לראות את שלומם העודם חיים אחרי אשר קמה בקיוב סערת ההמון לדממה בבקר יום ג׳ 28 אפריל (12 מאי) היה דבר שני שרי הצבא לתת מקום מחסה אל היהודים השדודים בהקאזארמעס אשר בהמקלט (קלאסטער) „פעטשערסקאיא לאוורא״. שם נקבצו באו כשני אלפים ראשי בתי אבות לבד מנשים וטף, ושני ימים לא בא אוכל אל פיהם, ולולא רחמי הכהנים אשר בערב יום השני שלחו להם לחם צר ומים לחץ, כי עתה תמו לגווע ברעב. ביום החמישי (30 אפריל) בא הפראפעססאר אנדרעווסקי לבקר את האומללים, ובשובו הוציא קול קורא במכ״ע „זאריא"" אשר ראשי פרקים ממנו נשימם פה, הלא כה דבריו: „לשוא אנסה כחי לתאר בעט סופרים את כל העמל והתלאה העוני והיגון, מן העשק והמרוצה אשר נעשו להיהודים בימי המהפכה שני אלפים משפחות, אנשים ונשים עוללים ויונקי שדים, נקבצו באו אל רפת אחת גדולה ורחבת ידים, כולם מכוסים קרעים, ערומים ויחפים מוכים ונפצעים, ועל פניהם ילין צלמות ואותות כל יד עמל ותלאה אשר באתם במשך שני ימי המהומה. הבית הזה דמיונו לבור צלמות ומעון התפתח אשר הכין אל זועם אל רשעי עולם. האויר מעופש, ורוב צחנה ובאשה ישים מחנק נפש לכל איש הדורך על מפתן הבית, בבואי הביתה והנה קול שועת נכאים, אנקת אומללים, וצוחת ובכי ילדים ועוללים הנמונים ונמוקים ברעב עלה באזני, לשמע אנחות שוברות מתנים כאלה. גם האיש אשר לו לב חזק מצור וחלמיש ימס בקרבו ויהי למים, איומים ונוראים המה האסונות אשר מצאו אלפי האנשים האלה, והבהלות אשר נהפכו עליהם בין לילה. אמות רחמניות תתיפחנה ותתפרשנה כפיהן לבקש את עולליהן, אשר נאבדו מאתן בימי המהפכה ולא תמצאנה, אשה הרה אחת כרעה ללדת בהבית הזה לעיני אלפי אנשים, ותמלט את בנה בעבטיט ורפש, נשים הרות רבות המליטו ילדיהן על פני השדה, בגשתי אל האומללים האלה, החלו לספר לי איש איש מכל המוצאות אותם. יהודי אחד נגש אלי ויאמר: „הנך יודע אדוני, כי לפני ימים אחדים נמצאו עשרים אלף רו״כ בתיבתי וכלי בית נכבדים במעוני על הפרור „דאמייעווקי"". והיום הנני עני מדוכא, ומכל הוני ועמלי לא השאירו לי השודדים בלתי אם גויתי ושמלתי לעורי, גם שני בני יצאוני בעת המהפכה ולא אדע איפה המה״. עוד זה מדבר והשני יספר: „את שני אחי הרגו הרוצחים ביער, וגויותיהם נמצאו ביער הקרוב״. „אותנו שללו ויבוזו ולא השאירו לנו רק את הנפש הזאת״, ענו כולם בקול כל השדודים לא יתקצפו בדברם, לא יקללו את מעניהם ושודדיהם, רק יאנחו מרה, יפרשו כפיהם לתשועה ויברכו ויודו את כל איש נוצרי המתעורר לחמול עליהם לנוד להם ולנחמם״. כהנה וכהנה יוסיף לדבר הפראפעסאר האוהב אדם אנדרעווסקי בקול קורא אשר הוציא בערב יום 28 אפר׳ התאספו יועצי העיר לטכם עצה על האמצעים הדרושים לחפץ בטחון התושבים ומנוחתם. בישיבה הזאת נראה עוד הפעם, כי נגע שנאת היהודים נראה גם אצל בני מרום עם הארץ ובעלי ההשכלה, ההצעה לתת משען על סך 15,000 רו״כ להאומללים מן מכס הבשר הוא המס הנגבה וק מהיהודים ולצרכיהם, נדחתה ברוב דעות. לעומת זה רבה נדבת ב״י, אשר יד המהפכה לא היתה בם לרעה, במדה יתירה, גם הועד הנוסד ע״פ התעוררות הגבירה אשת הג״ג דרענטלן, היה לישועה להשדודים להצילם מחרפת רעב. ביום השלישי בהיות הבקר עברה השמועה בעיר, כ בלילה העבר מצאו השוטרים דפוס נסתר עם אחדים מהגיליסטים מתעסקים בהדפסת קול קורא אל העם, לאמר: „רק את היהודים ראינו ראשית לנו, ועוד מעט ימי חושך ושואה לא ידעו שחרה נכונים לבעלי הנכסים ובתי המלאכה, ולאחרונה נכון מטבח לשרי הממשלה״. ראו זאת שרי העיר ויצא לבם. וגם אלה אשר בראשונה שמחו לאיד היהודים וישחקו על משבתם נוכהו עתה לדעת מבטן מי יצא רוח בער זה, אשר כלה כל חמתו ביהודים וישימם כעפר לדוש, עתה נודע כי בתוך המהפכה העבירו המריעים קול כי דבר יצא מאת הממשלה הרוממה להשמיד את כל היהודים ושללם לבוז, בקול המולה גדולה נשמעו בימי הרעש צעקת ההמון ברעה, לאמר: „היהודים המח רוצחי המלך, והדת יצאה להכחידם מקרב הארץ"". משעה לשעה רבו המעשים המוכיחים לדעת, כי כל הרעש הנורא והאיום נעשה בדעת נפש וסדר נכון. מרבית השודדים היו הפועלים אשר מרוססיא הפנימית, באו הנה כולם לבושים כתנות אדומות ומכנסי בד. בראש גדודיהם הלכו ראשי בריוני אשר נתנו אותותיהם אותות ההריגה וההריסה, רבים מההמון נתעו בשוא בשמעם בבתי התפלות את הכהנים קוראים עליהם לעשות כלה ונחרצה בהקראמאלניקים, שהוראתו בלשון רוססיא קושרים ומורדים, וידמו כי יצוו עליהם להשמיד את הקראמאר- ניקים. כלומר חנונים וסוחרים קטנים אשר מרביתם יהודים הפראקלאמציות היו נכתבות בשם „ועד המורדים להוצאת דבריהם לפעולת ידים (Henольлитель. oninreтъ). כל הדברים האלה, והדברים אשר נשמעו בספר הגלוי מאת שר הפנים החדש הגראף איגנאטיעוו, נתנו בינה בלב שרי העיר, ויראו כי רעה גם נגד פניהם, וביום השלישי 28 אפריל (למה״ר) שקטה המהומה, וקיעוו היתה בעיר נצורה, וכן היא גם היום גדודי חיל רגלי ופרשים עומדים ברחובותיה, כלי תותה וכלי מפץ בכל עבר ופנה, ואנ״ח שומרים סובבים בעיר מזוינים בכלי נשק, ויום ולילה לא ישבתו, שוטרי הפאליצייא ישקדו עתה על עבודתם, בכל בתי העיר עשו בדיקות, את הסחורות הנמצאות שמו בבית מועצות העיר עד אשר יודעו בעליהן, אצל רבים מסוחרי הנוצרים מצאו סחורות אשר קנו מהשודדים, או חמסו בעצמם באישון לילה, לחרפתם ולבשתם. מיום השלישי והלאה, נראו בקיעוו תנועות שונות, היהודים בכל הכפרים והישובים מסביב ינהרו אל העיר בעגלות נושאות עליהן בניהם וטפיהם ויתר הפליטה אשר נשאר להם מחמת השודדים, כולם חורי פנים מוכים ופצועים, נבהלים ונדהמים ורשמי דם על פניהם. לעומתם יבואו היהודים יושבי קיעוו אשר ימהרו לרוץ ארחם אל תחנות מסלת הברזל, לעזוב את עיר ההרס וללכת באשר ילכו ונשאר בעיר אך שמה ושאיה. גבירי הקהלה ועשיריה נסעו למנוחות שאננות מעל לגבולות הארץ, ואחריהם יצאו גם הבע״ב הבינונים לתור להם מנוחה בארץ, ואחיהם העניים האביונים עזבו לאנחות. מרביתם בעלי מלאכה עניים רוכלים ואנשי צבא שכלו להם שנות עבודתם „מקיעוו"" יספר סופר הגאלאס. „עברה המהומה אל כל הפרוורים מסביב הנקובים בשמותם: דאמייעווקי, שוליאווקי השוק הבעסעראבי וסאלאמענקי, כחיתו יער משחרים לטרף התנפלו שם השודדים והרוצחים, ארבע מאות חנויות, ובתי היהודים העלו על המוקד, השרפה הגדולה הזאת נראתה במרחק פרסאות אחדות: „בלכתי עם אחוזת ממרעי ביום א׳ 26 אפ' לשוח במסבי הפרוור שולאווקי"", יספר סופר הנאלאס, „והנה המון רב בא לקראתנו רץ במרוצה ונערים שובבים לפניו, כולם חמושים במוטות עץ וברזל עם אבנים גדולות הנערים מניפים בידיהם וקוראים אלינו בקול נהר: „עשו מהרה אות הצלב למען דעת כי נוצרים הנכם ואם לא פה תהא מיתתכם, ראו נא שם שני יהודים נופלים חללים בשדה״, כרגע עשינו כדברי חשוב בים ונצעד הלאה, עוד מעט סגר עלינו הדרך, כי עדת מרעים הקיפונו, ואזנינו צללו לקול ההמון ברעו, קול כלים שבורים, אנקת הללים, תחנוני מוכים ושדודים, צוחת ילדים שועת נכאים אשר עד השמים עלתה זעקתם וכמו פולה ובוקע חדרו אל לב וכליות על הלונות בתי הנוצרים נראו צלמי קדושיהם ונר למאור, והיהודים האומללים החישו מפלט למו, בהיער הקרוב, ושם היו נטושים על הארץ שלשה ימים ושלשה לילות, גם שם המליטו נשים אחדות את ילדיהן. ביום הראשון הומתו שלשה אנשים. בהפרוור דאמייעווקי השליכו הרוצחים ילד בן עשר שנים בעד החלון, ועצמותיו נפזרו על רצפת הרחוב. להנפצעים אין מספר, ויום יום ימותו אחדים מהמה בבתי החולים. החכם והסופר יהל״ל, יספר במכתבו אל אחד מאוהביו פה: העניות והדלות גברו בקיעוו שבת המסחר בעולם המסחר רופפו, אנשים אשר לפני ימים אחדים נמנו בגבירים, ואמונתם היתה רבה על כל סביבותיהם, יבואו עתה אל הקאנטאר אשר להגבירים בראדסקי, לקבל נדבות אגורות כסף אחדות. בעד ככר לחם להשיב נפש עולליהם אשר תשתפך נפשם בחיק אמותם העטופות ברעב ומתגוללות על פני השדה . השמועה הכוזבה, כי דבר יצא מאת הממשלה להשמיד את כל היהודים, עשתה לה כנפים אל ערי השדה אל הכפרים החצרים מושב בני ישראל בישובים קטנים, אשר היו שם לבז ולמשיסה ואין אומר השב. סופר מכ״ע „גאזעטא פאלסקא״ יהגה נכאים בדברים האלה: אני הגבר ראיתי עני בית ישראל באוקראינא ופלך וואלין, בהיותי בהעיר צודנאוו כאשר התנפלו עליה השודדים, וישלחו את בתי היהודים באש. גורל יושבי היהודים הכפרים רע ומר מגורל יושבי הערים, שם אין דין ואין במקום בתי המלון על דרך המלך מזיטאמיר לקיעוו, אשר לפני ימים אחדים המו מאדם רב, ומעוברים ושבים נראה הרבות יקי שממה וחומות שרופות באש ויושביהם נחבאים ביערים ובנק הסלעים, אשר היו למשכנות מבטחים לבני שם האומללים . מכ״ע „זאריא"" מודיע, איך יצאה הרעה מקיעוו אל הכפרים סביבותיה: זשילאני, האטאווא וקראפיוושצינע, האכרים אשר באו על יום השוק בקיעוו, שבו לבתיהם בעגלות טעונות סחורות יקרות, וכל מיני מטוה ומכלת נחמדים למראה עיני אכר, ראו זאת שכניהם ויתקנאו בם ויעטו גם הם אל השלל, לבוז ולשלול את היהודים היושבים בקרבם הרוססים עולי רגל הבאים ממרחק להתפלל בבתים המקודשים בקיעוו יספרו, כי בכל הדרך העולה מקיעוו לזיטאמיר עד עיר מצער מאקאראוו בתי מלון וחנויות היהודים הרבים ושוממים, פה ושם נראו עקבות דם ורצח על הדרך המלאה בגדים קרועים וכלים ביום (13) 1 מאי פרצה המהומה באלכסנדראווסק פלך יעקאטערינאסלאוו, הפועלים ע״י מסלת הברזל התנפלו על היהודים, שללו ויבוזו ויכום מכה רבה, על ידיהם עזרו לרעה גם האכרים בסביבות המקום, שמונה שעות ארכה המהפכה, ואחרי חצות הלילה באו אנשי הצבא וישקיטו המהומה ביום 2 מאי פרצו השערוריות בלאזאווא ובניקאלאיעוו בשני המקומות האלה לא הרבו השודדים הרע, כי אנשי החיל באו במועדם וישיבו את המנוחה על תלה, לא כן בהעיר סמיעלא פלך קיעוו עיר מסחר, ובתי חרושת למשרפות נופת, ששם השתובבו השודדים משובה נצחת ויכו ביהודים מכת הרג ואבדן ורוב בתי העיר נהרסו עד היסוד, גם בהערים יויניצא ופאדוואלאצישק הרבו השודדים להרוס ולהחריב את בתי היהודים ושללם לבוז, רבים מהשדודים האומללים עברו את הגבול וימצאו מפלט למו על אדמת אוסטריא בגאליציא, ממשלת אוסטריא שלחה אנשי צבא על גבולות הארץ לעצור בעד אנשי הדמים להבקיע אל גאליציא. מסמיעלא יוסיפו להודיע, כי כאשר החלו אנשי הצבא לקצות בבעלי הפרעות נראה, כי מרביתם המה בני רוססיא הפנימית, ויושבי המקום נתעו בשוא מדברי ראשי בריוני, אשר קראו באזניהם כתב הדת מזויף, כי דבר יצא מאת הממשלה להשמיד את היהודים, מספר הנתפשים שם רב למאד, ואותם חלקו לשתי כתות הכת האחת תמסר ביד נציב המחוז לדון אותה ע״פ שקול דעתו, והמורדים המסיתים יענשו בעונש הדין הקשה במשפטי הקרב בעתותי מלחמה. ביום המהומה בקרבת תחנות מסלת הברזל ושמערינקי עמדו היהודים על נפשם נגד הצרים הצוררים אותם וישתמשו בכלי נשק, נוצרי אחד נהרג והשני נפצע. בגלל הדבר הזה יצא דבר הגענעראל גובערנאטאר מאדעססא להזהיר את היהודים, כי לא יעברו על החוקים המתירים לשאת כלי נשק רק ע״פ תנאים מיוחדים. גם על יושבי ראמני שפאלי וקא- נאטאפ עבר כוס התרעלה, וגם שם נרדפו היהודים בחמת רצח, בעיר קאנאטאָפ הרסו כל הבתים והחנויות ע״י מסלת הברזל, ומרחוב אחד לא השאירו אבן על אבן. העיר בראווארי נחרבה כולה וכמעט אשר לא נודע מקומה איה הוא. ביום ו19) 7 מאי באה היריעה מסימפעראפאל כי ההבערה יצאה ללהב גם על פני ערי קרים. בבערדיאנסק ואריעכאווא פרצו המהומות באופן נורא. ושר המחוז מהר לבוא שמה בראש גדודי צבא אחרית דבר עוד לא נודעה. ובפלך קישענעוו נראו המהומות בהגליל סאראקי, ביתר ערי רוססיא הדרומית, מקומות אשר לא היתה בם יד האסון הנורא נפלה אימה חשיכה על אחב״י, יושבי הכפרים נטשו משכנותיהם ויאספו אל ערי הפלך והגליל הערים קרעמענטשוג פאלטאווא ויעקאטערי- נאסלאוו היו לערים נצורות, אנשי החיל תקעו אחליהם ברחובות קריה, ואימה חשיכה נפלה על אחינו למשמע אזניהם ומראה עיניהם והיה אך זועה הבין שמועת המעשים ע״ד העשק והמרוצה הנעשים לעיני השמש בהכפרים והקבוצים הקטנים. בערי השדה אשר בפלך הערסאן התעוררו האשכנזים והבולגארים הקאלאניסטים, ויבחרו אנשים מקצותם חמושים בכלי נשק להיות למשמר על אחב״י במקומות מושבותיהם משמר כזה נעשה גם בברדיטשוב, ששם באו כעשרים אלף נסים פלטים מקיעוו, הרעב והיוקר יגברו מיום אל יום. כשני אלפים איש עומדים על משמרתם ביום ובלילה על חצר מסלת הברזל לקדם פני השודדים במכות חדרי בטן. ת״ל כי עד היום לא נשבתה המנוחה בעיר, מרובה באוכלוסין מאחב״י כברדיטשוב, מזשמערינקי מודיעים בהנאוואיע וורעמיא, כי אכרי המקום מוסיפים לשלול את היהודים והנם שוסים את בתי אוסם לתבואות וסחורות שונות את בית הכנסת הרסו וספרי התורה קרעו לגזרים, אנשי הצבא שמו במאסר 50 איש. בכלל הקיפה התנועה כתשע גובערניות אשר ברוססיא הדרומית: קיעוו וואלין, פאראלסק, הערסאן, יעקאטערינאסלאוו פאלטאווא, קרים, טשערניגאוו ובארקאוו. בימי המהומות בקיעוו לא נשאו השודדים פנים גם אל כהני הדת, אחד הכהנים התאמץ לעצור בעד משובת ההמון, אשר התנפלו על בית אחד ממיודעיו, אך השודדים נתנו עליו בקולם: „גש הלאה כהן, הנך משוחד מהיהודי הארור אשר שקל על כפך שלשה רו״כ״. הגאלאס מודיע, כי בתי הסוחר בקיעוו מלאים מפה אל פה עד אפס מקום, דורש המשפט (פראקוראר) בבית דין הגלילי ה׳ זאגאסקין, עוסק בהבקרת ושבעים ושנים איש יעמד בזמן קרוב לפני כסא דין הקרב. סחורות רבות נמצאו אצל סוחרים נוצרים מפורסמים בעושר, רכוש רב הובא על האניות העומדות על הדניעפער מן כל שרי המחוזות אשר הראה לדעת את נדיבות רוחו ואהבת המישרים ביתר שאת, הוא הגענעראל גובערנאטאר מכארקאוו הנסיך סוויאטאפאלק-מירסקי, השמועות הרבות הרעות החרידו גם את היהודים יושבי כארקאוו אותות מהומה רובה נראו גם שמה, אחדים מהיהודים הוכו ברחובות קריה, ואיש איש מהם מהר להפקיד את כספו וחפציו בבית אוצר הממלכה, ראה זאת שר המחוז ויוציא קול קורא אל כל הנוצרים תושבי הפלכים הנתונים תחת שלטונו, לאמר: העושק והמרוצה הנעשה ליהודים ביעליסאוועטגראד ובקיעוו הראו פעולתם גם בפלכי המדינה, אשר מטעם הממשלה הגבוהה אעמוד בראשם. אחדים מהמסיתים כבר נתפשו וישאו את עונם כדי חטאתם אך סערת הרוחות עוד לא קמה לדממה, ומצב מורה כזה הראה כבר את פעולתו לרעה על המסחר וחרושת המעשה, על כן הנני מודיע, כי בהעוז והתעצומה אשר נתנו לי מטעם הממשלה הגבוהה לעצור בעם היושב בששת פלכים גדולים, הנני להגן בעד חפצי היהודים לבל יגע בהם איש לרעה ע״פ חוקי הארץ גם להם המשפט לחסות בצל הממשלה ולהיות בטוחים מפחד רע. הנני קורא אל טובי האזרחים שלא להטות אוזן לקול מלחשים ומסיתים, וכל אשר ימרה פי אמתה עליו מדת הדין הקשה לשפטו במשפטי הקרב בעתותי מלחמה״ הדברים הנמרצים עשו רצון שולחם והמנוחה בכארקאוו לא נשבתה עד היום. מכ״ע פעטערסבורג׳ וויעדאמאסט׳ מודיע, כי ביעליסאוועט- הגראד נהרג אברך אחד בן 21 שנה, בבית אחד פרצו השודדים בחמת אף ואכזריות חמה, ויעשו נבלה וזמה עד כי האשה אם הבנים השתגעה מרוב היגון ובידיה הוציאה את פרי בטנה אמן הרוצחים ותשליכה בעד החלון ממכפלה השגיה. עד כמה יצאו אנה״ח והשוטרים את חובתם נראה ממכתב עד ראיה מהנוצרים אשר בא במכ״ע „פאריאדאק"" והמכ״ע „ראזסוויעט״ המספר כי בעיניו ראה ובאזניו שמע, איך בעת המהומה כאשר העמידו אנה״ח ברחובות קריה, נגש אחד האפיצירים אל איש החיל, ויאמר לו: „האם יודע עתה מדוע העמדת פה ?״— „כן אדוני״—„ומדוע?"" „לעזור את העם להכות  ביהודים״ — „הנך חרוץ (Monoen9) היטבת לענות"". היתה תשובת האפיציער, הסופר הזה יספר, ג״כ כי בעת המהומה עמדו אנשים ונשים רבים המלובשים בבגדי כבוד ומדברים בשפה ברורה כבני ההשכלה, ויתענגו לראות את שבר היהודים וישחקו על משבתם. הנאוו׳ וורעמיא מודיע, כי במאסקווא יהיו הכאות וקטטות בין הרוססים והיהודים על השוק הנקרא „זאראדיי״ למרות כל הזהירות והשמירות אשר עשתה ממשלת המקום באדעססא לקדם פני הרעה מאת מפיחי קריה ומלחשים בסתר עברה הכוס גם על היהודים יושבי עיר הגדולה הזאת. כנודע לבשו חרדות יהודי אדעססא עוד לפני ימי חג פסחם, ובכל אשר התאמץ שר המחוז להרגיעם ולהבטיחם כי לא תבואם רעה, לא נתקררה דעתם ונפשם ירעה להם מפחד יום הבא ועל כן הקדימו רבים מהם לקנות קני רובה להיות היהודים עתידים לעמוד בפני מבקשי רעתם. עוד מעט והנה נראה כי פחד פחדו אחינו באדעססא ויאתיים ומגורתם באה להם בעצם תומה. ביום א׳ (15) 3 מאי בשעה 5 לפנות ערב פרצו המונים המונים כפרץ מים כבירים משוק הישן, מרביתם לבושי כתנות אדומות עם נערים שובבים ויתנפלו על הרחובות מקום משכן היהודים: יעקאטערינאסלאווסקי, דעריבאסאווסקי, גרעטשקי דישעלעווסקי ופרעאבראזשענסקי, ויחלו להכות ולקצות ביהודים פועלי האון התפרדו לאגודות אגודות כשתי מאות איש כל אחת ויפוצו בכל העיר, ברגע הזה היתה מהומה ומבוכה ביתר חלקי העיר ובהפרוורים מסביב, על יד הגמל (רהעדע) ובתי מסכנות התבואה, עוד מעט וכל הרחובות האלה כוסו כבשכבת השלג מנוצות הכרים והכסתות, עפו ברוח ויכסו את עין השמש החלונות נשברו, הדלתות נקרעו וכלי הבית נפצו לרסיסים, נוראה ואיומה היתה מרוצת ההמון, כעררי זאבי טרף רצו בקול המולה גדולה וצוחה נוראה כחיות השדה לפניהם הלכו אימים ואחריהם מדבר שממה, ותרעש העיר ומלואה לקול צעקתם במרוצתם הכו וישברו את כל החנויות ובתי אוסם הסחורות על דרכם, והמון שודדי צהרים וגגבים נוסעים אחריהם לפאר ולעולל את אשר השאירו השובבים, וכל העיר היתה לחרדת אלהים, בחמת קנאתם לא הפליאו עוד בין יהודים לנוצרים שללו ויבוזו, רמסו וחמסו גם סחורות החנויות אשר להיונים, ולא היה ביום חרון אפם שריד ופליט, עברו שעה וחצי. המהומה הגיעה למרום קצה ואנשי הצבא עוד טרם נראו בחוצות, על רחוב רישעלעווסקי והכבר הסאבארני עמד אחד שר השוטרים לשטן למו, אך נסוג אחור מפניהם על מגדלי העיר נראו דגלים אדומים לאות מהומה. בכמה מקומות עמדו היהודים על נפשם ויעשו שפטים בשונאיהם שלשה שודדים הומתו ורבים נפצעו, ארבעים וששה בתי מאכל ומשקה נחרבו, בתי מסחר רבים היו לשמה, מספר הנפצעים רב מאד. ביהוד סבלו ביותר היהודים על הרחוב טיראספאלסקי. ופרעאבראזשענסקי. בשעה השמינית בערב נראה הגענעראל גובערנאטאר, צבאות החיל עברו בחוצות ויוליכו שבי את השודדים והרוצחים, עוד מעט והמנוחה שבה לקדמותה; שמונה מאות איש נתנו במאסר, בין המון החומסים והשודדים נראו תלמידי בתי הספר ונשים כבודות, אשר בברכרות באו לשלוח ידן בבזה, גדודי הצבא הראו נחת זרועם להשודדים, ולא נשאו פנים גם לנשים לבושות מכלול אשר שמו חלקן עם גנבים ושודדים, הקאזאקים הניפו את רצועותיהם וידושו את בשרן כמכות אכזריות. גם 150 איש יהודים הושמו במשמר. בגלל השתמשם בכלי הנשק שלא ע״פ חוק המדינה, רק ע״פ משפט „עביד אינש דינא לנפשיה"" (זעלבסטפערטהיידיגונג) הנתפשים הובאו אל האניות העומדות על הים השחור. בערב העלו תושבי אדעססא אור נר בחלונותיהם, אף הציבו צלמי קדושיהם, לתת אותותם אותות אל השודדים לבל יבואו בבתיהם לנגוף, למחרתו ביום (4) 16 נראתה הודעת הג״ג אשר יזהיר את תושבי העיר לשבת בבתיהם בעת תפרוץ שנית המהומה, לתת ידים לאנשי הצבא לירות מכלי הנשק, מאז עד היום דמתה אדעססא לעיר נצורה: ביום ג׳ י״ד העבר ננעלו כל בתי המסחר החנויות והבאנקען, שבת המסחר וחדל כל מקנה וקנין בעיר רוכלת עמים זאת, על הרחובות והשוקים עומדים חיל רוכבים ורגלי עם כלי תותח, אשר תקעו אהליהם ברחובות קריה. בכל העת ההיא לא חדלה המהומה בהפרוורים מסביב, וביחוד הרבו להכות ביהודים בהפרוור מאלדאוואנקא, בין הנאסרים מהיהודים נמצאים ששה סטודענטים אשר הגינו בעד חיי ורכוש אבותיהם בקני הרובה אשר בידם. ביום ד׳ העבר פרצו שנית מהומות בעיר, כרגע נסגרו כל החנויות ובתי המשקה וכל תושבי העיר לבשו חרדות, המהפכה היתה אז על השוק החדש, ושוטרי הפאליצייא בעזר אנה״ח השיבו את המנוחה על תלה, תוצאות המעשים עוד לא נודעו הנה כה העברנו לפני קוראינו המראה האיום והנורא, הוא מראה דמות האסונות הרבים והעצומים אשר מצאו את אחינו בארצנו במשך עשרים וחמשה ימים הרבינו לדבר אך לא נגענו אף בקצה המקרים הנוראים והמעשים האיומים אשר לא נראה ולא נשמעו מימות באנדאן המיעלניצקי בשנות ת״ח ות״ט וגזירת הצורר גאנטא. את הסופרים הנכבדים בכל עיר ועיר מקהלות ישראל אשר הויה שם יד האסון הנורא נבקש להודיענו את כל פרשת דברי הרדיפות האלה, אשר יהיו לזכרון בספר תולדות ישראל. עם אחד בארץ המלומד בצרות ומנוסה בכל מיני נסיונות, ואל אחינו בני אמונתנו הננו קוראים: אחים אהובים אומללים ומעונים, אל נא ירך לבבכם ואל תתרפו ביום צר, קוו אל ה׳ אביר יעקב וגואלו בעת צרה, כי עוד יוסיף לחננכם ועוד ישיב את שבותיכם, כי יתן אותנו ואתכם לרחמים בעיני מלך ושרים, לסוכך עלינו באברתם לתת לנו מחיה בארץ, כי עוד יבוא יום, אשר יהפוך ה׳ שפה ברורה אל כל העמים לקרוא כולם בשם האהבה והאחוה, ושקט ישראל בטח ושאנן ואין מחריד כטל של תחיה היתה לנו בשורת מה״ע הבאים אלינו מפ״ב, כי ביום ב׳ (16) 4 מאי זכה אחינו הבאראן האראץ גינצבורג הי״ו להתקבל מאת רוממות הנסיך הגדול וולאדימיר אלכסאנדרעוויץ. ובדבר הבאראן לפני כבוד רוממותו על דבר הרדיפות ברוססיא הדרומית, היה דבר הנסיך הגדול, כי נודע עתה להממשלה, אשר מקור כל השערוריות האלה איננו בשנאת הדת לבדה, כי אם ממעשה הפריצים החפצים לעורר מהומות בקרב הארץ, והממשלה אחזה בכל האמצעים הנאותים והנכונים לשום קץ אל הרדיפות האלה. ימי השבוע העבר הביאו לנו חדשות ונצורות בהלכות המדינה בממלכת רוססיא פנימה, ומעשים רבי העליליה והתוצאות לעתידות הממלכה כולה: ביום (16) 4 מאי באה במה״ע להממשלה פקודת כבוד הוד הקיסר האומרת, כי שר הפנים הגראף לאריס-מעליקאוו התפטר ממשמרתו עפ״י בקשתו, ועל מקומו בא היום השר שעל נכסי הממלכה הגר׳ איגנאטיעוו ויהי לשר הפנים, משרת שר נכסי הממלכה הושם על שכם השר אסטראווסקי. ביום (18) 6 מאי באה עוד פקודת הממשלה לאמר: שר האוצרות „אבאזא"" יניח את מקומו עפ״י בקשתו ופקודתו יקח השר „בונגע"" שהיה גם עד היום סגן שר האוצרות. ביום (19) 7 בא במה״ע להממשלה „פראוויט׳ וויעסט״"" מכתב גלוי מאת שר הפנים החדש הגר׳ איגנאטיעוו, אל כל שרי הפלכים והמחוזות. תכלית הספר הזה היא להפיץ אור בחיר על דברי ספר הגלוי מאת כבוד הוד הקיסר לפני שני שבועות, ולהאיר נתיבות הממשלה והליכותיה בימים יבואו. — שר הפנים החדש ישים עין בקרת על מצב החברה כעת בארצנו, ויאמר: „מקור התועבה הנוראה להמית את המלך החסיד בקרית מלכותו לעיני השמש הוא לא לבד בחבר מרעים, כי אם יסודתה במגרעות החברה כולה: המגרעות האלה הן רבות ושונות, והן הביאו בעקבותיהן בלבול הדעות והשחתת המדות באופן נורא מאוד. בהחנוך הרע אשר נתן לבני הנעורים חנוך הנוסד על למודי בעלי החומר (מאטעריאליסטים) לבדם באין יסודות הדת והאמונה, בלי עקרי המוסר ונועם המדות, חנוך שאין בו כל רגש קודש והגיון נעלה, מקור הרעה הוא גם הדבר, אשר פקידי הממשלה מהעומדים בראש ההנהגה עד קטני הממונים, לא באו לכלל ההכרה השלמה, לדעת את חובתם הקדושה אל הממשלה והחברה, קרירות הרוח הנראה אצל רבים העומדים בראש ההנהגה בעם ובמדינה, עד כי לא יחושו לטובת החברה והממלכה בכלל. החפץ להתעשר בלי עבודה ומעשה על חשבון אוצר המדינה, הם המה המראות אשר עינינו תחזינה יום יום בארצנו, והם אשר היו בעוכרי בני הנעורים בדור הולך ודור יבוא, להוליכם בתהו לא דרך ולהדיהם מדחי אל דחי, המראות המעציבים האלה הם המה שהיו בעוכרינו, עד כי התקונים הרבים והגדולים, אשר שם הקיסר המנוח לפני עמו, לא הביאו פרי ישוה למו, ועינו לא ראתה את הטובה אשר אליה חכתה נפש המלך הגואל בעודו בחיים חייתו״. „הספר הגלוי מאת כבוד אדוננו הוד הקיסר מיום 19 אפריל (11 מאי) יורנו דעת, כי אך ממשלת מושלים לבדם, אשר היתה אבן פנת ממלכתנו משנות מאות וימות עולם, היא שתעמוד לנו לבער את הרע מקרבנו, אם אך בני כל מפלגות החברה יחזיקו על ידינו, לבער מקרבם כל שרש פורה ראש מדות נשחתות ודעות נפסדות. ראשית חובת הממשלה תהיה היום, לשום קץ לרוח המרד אשר צרר בכנפיו רבים מבני ממלכתנו. הסערה אשר התחוללה היום נגד היהודים במחוזות הנגב, תדבר בשפה ברורה, איך מצאה יד המרעים ההולכים אחרי התהו, להוליך שולל את בני העם, אשר עד כה היו לבם ונפשם אמונים אל בית המלוכה, להטותם מני ארחות יושר לעשות שוד וחמס, ועל כן החובה מוטלת על שרי המדינות לא לבד לבצור רוח משביתי ומפריעי הסדרים, כי אם לקדם פני הרעה לכל תפרוצנה מהומות כאלה. למלא חובת כל ממשלה, להגן בעד חיי ובטחון התושבים, ושלא לתת לחומסי חמס ובעלי זרוע לנגוע בהם לרעה״. „הממשלה גמרה אומר להעיר בקרב לבות העם ובני דור יבוא, רגשות אמוני ועקרי המוסר, ולשום קץ אל השחתת המדות, אשר הכתה שורש אצלנו באופן נורא, תתאמץ להביא משטרים ישרים וסדרים נאותים, בענפי התקונים אשר שם לפני בני עמו הקיסר המנוח. ביחוד תשים הממשלה את תקותה על מפלגת האצילים, כי תהיה למשען לה לתמכה בימין חפצה. לב האצילים וכל מפלגות העם יהיה נכון ובטוח, כי לא תדמה הממשלה להצר צעדי הזכותים אשר הנחילם הקיסר המנוח, ידיע נא גם האכרים, כי הממשלה לא תגע לרעה במשפטיהם, וכי תחשוב מחשבות להקל עול המסים המעיק תחתם. בזמן קרוב תוציא הממשלה חוקים חדשים דרושים לחפצה, ונאותים אל הדברים אשר נאמרו למעלה״. אלה הם דברי הספר הגלוי מאת שר הפנים אל שרי המדינות והמחוזות בכל ממלכת רוססיא בימי השבוע העבר הצליח בידי הממשלה להתחקות אחרי שרשי רגלי מורדים רבים ותגלה עמוקות מני חשך: ביום (18) 4 מאי נגלתה חפירה חדשה עם מוקשי מות מתחת לגשר האבן הנטוי על התעלה היעקאטערינית, הוא הדרך אשר עליו נסע בכל עת הקיסר המנוח מארמון החורף אל משכן כבודו בצארסקאיע סעלא. החפירה הזאת נעשתה עוד לפני שנה, להתנקש אל חיי הקיסר המנוח, אך עד היום לא נגלה מקומה איה הוא, ורק עתה נודע הדבר עפ״י הוראת אחד הנתפשים . בחפירה הזאת נמצאו חמשים פונט אבק שרפה ודינאמיט בכמות גדולה. שם האפיציער מחיל הים הנתפש לפני שני שבועות הוא ניקאלאי סוכאנאוו ולו היו מהלכים במקומות הגבוהים, עד כי מצאה ידו לגלות להקושרים את כל אשר נחוץ להם לדעת, עתה נודע נאמנה, כי הוא היה בחופרי התעלה על הרחוב מאלאיא סאדאוואיא, ויהי לעזר וסעד לחבר בוגדים אשר הנשפט זשעלאבאוו היה להם לראש. עם סוכאנאוו נתפשו גם שתי אחיותיו, האחת בפ״ב והשניה בריגא, ושתיהן התעסקו בהפצת דעות הניהיליסטים בין העם, ואצלן נמצאו כתבי פלסתר מגלות עפות וקול קורא למרידה. עם סוכאנאוו הושמו במאסר עוד אפיצירים אחדים מחיל הים, אשר כולם הספיקו להמורדים דינאמיט די צרכם, מבית המלאכה (לאבאראטאריום) אשר בבית המדרש לפקידי הצבא מחיל הים. ביום (16) 4 לחדש נתפשה בכף הפאליציא אשת קיבאלטשיץ הנשפט, ולרגלי המעשה הזה נודע גם הדפוס הנסתר להוצאת מגלות עפות ומכה״ע, אשר לחברת הקושרים הנקובה בשמה „חופש העם״ הדפוס הזה נמצא באחד הבתים על רחוב פאדאלסקי, האיש ושתי הנשים אשר עסקו במלאכת ההדפסה, חלפו ואינם ביום (17) 5 תפשה הפאליציא בכפה ששה ניהיליסטים באחד הבתים במסבי פ״ב מחוץ לעיר בהיותם מתיעצים על צפונותיהם. במעון הזה נמצא ג״כ ארבעה פוד דינאמיט מיום (20) 8 מודיע הגאלאס, כי נגלה עוד דפוס נסתר על רחוב זאבאלקאנסקי עם דינאמיט בכמות רבה כלי משחית לחבל עם כדורי מפץ, כתבנית הנזרקים ביום הרצח (13) 1 מארץ, ובהעיר יעלעץ פלך ארעל נתפש אחד הקושרים הגדולים, אשר היה מראשי המדברים באספת הניהיליסטים בעיר ליפעצק הנודעה מכבר המאורעות הנוראות והאמונות האיומים אשר כתומם באו על אחינו יושבי רוססיא הדרומית מידי בני עם הארץ אשר בקרבם הם יושבים, הראו לדעת את כל באי עולם, כי מצב כלל ישראל ויחופו אל בני העם דורש תיקון כללי ועיקרי ויעלו את שאלת היהודים על שפת לשון דעת הקהל, עתידות בני עמנו בארצנו הגיעו היום לפרשת דרכים. במשך ארבעה עשר יום האחרונים, אשר ידיעות רבות ושונות מהשוד והשבר העשק והמרוצה אשר עשה ההמון ביהודים לעיני השמש בערים קטנות וגדולות, חדלו כל השאלות הנכבדות בארצנו למשוך אליהן לב כל הקהל ברוססיא, ורק שאלת היהודים הוא הענין האחד הדורש פתרונו בחזקה, לעתות רבי העליליה כאלה תערוג נפש איש איש מבני עמנו לדעת מה ידובר בנו במכ״ע הגדולים דוברי דבר המפלגות הגדולות של העם אשר בקרבו הננו יושבים. ולכן נביא ראשי פרקים מדבריהם גם אל קוראי הצפירה. שני מכ״ע הגדולים דוברי דבר דורשי טובת העם הרוססי ושלומו באמת ותמים: המכ״ע „פאריאדאק"" והגאלאס, מתנבאים בסגנון אחד ויאמרו, כי הסבה הראשית לכל הרעה הגדולה אשר מצאה את יהודי רוססיא הדרומית, היא מצבם השפל בתור אזרחי הממלכה. והגאלאס בצאתו לדון ע״ד מצב אחינו ומקרי הימים האחרונים, יאמר: „המעשים האיומים והנוראים אשר נעשו לעינינו, מדברים בשפה ברורה, כי הגיע רגע פתרון שאלת היהודים, אלה נביאי השקר השתים להעם בחלקות אשר יאמרו כי התועבות ביעליסאוויעטגראד וקיעוו ויתר ערי הנגב נעשו ע״פ רוח בני עמנו, המה מחרפים את מערכות העם הרוססי ומכסים קיקלון על כבודו, עוד לפני חמשים שנה היה דבר העברי קוראנדא חבר הפארלאמענט באוסטריא בדברו ע״ד מצב היהודים בממלכת בעלויא, לאמר: „למודים הם מורדי האור החפצים להשיב את צל מעלת העת אחורנית, להתכסות בטלית אהבת העם ועושי רצונו בכל עת אשר רדיפת היהודים תפרוץ בסערת חמה מאת בני העם ההולך בחשך שונאי ההשכלה היומית והתפתחות האנושית יתנבאו במחנה ויקראו בקול גדול: „קול המון כקול שדי"" משפט אלהים הוא על היהודים ומי זה יעיז להפר עצתו״, זה מאות בשנים, אשר היתה לשיחה בפי החשוכים, כי היהודים תופשים בכפם את כל ענפי העבודה וחרושת המעשה, הדברים האלה פושטים ולובשים צורות שונות לפי מצב העת. לפנים רבה צעקת שונאי ישראל, כי המה שונאי ההשכלה הזמנית, ועתה כאשר פרצה ההשכלה ביניהם לבשו שונאיהם חרדות, ויאמרו: היהודים ממלאים את כל בתי הספר והתלמוד עד כי צר המקום לבני גם הארץ לשבת עם בניהם על ספסל אחד. כל תשומת יד ומלאכה אשר יעשה היהודים, יחשבו להסגת גבול וירידה לאומנות חברת בני עם הארץ, ויצעקו מרה כי תופשים המד בכפם את כל טוב הארץ. על כל פנות שהיהודי פונה הוא רואה את עצמו מוקף חומה מחוקים שונים ומגבילים, הגודרים בעדו את דרכי החיים, על פת לחם יפשע איש יהודי יושבי מחוזות המערב בארצנו לשבור רעבון נפשות ביתו, ומה זה פלא אם אלפי רבבות ישראל היושבים צפופים ואוכלים איש בשר זרועו, יאלצו גם לבקש פרנסתם בדרכי העבודות שאינן מביאות יקר לבעליהן. אחרי כן ימחה המכ״ע הנ״ל. ברבים נגד הדעה להגביל חוקי היהודים בגלל דתם השונה, ויאמר האמונה הנוצרית צדקה בה ובזרוע בשר לא תושע, לא בחיל ולא בכח תרכוש לה נפשות, כי אם ברוח חן ותחנונים ואהבת אדם הטהורה. בסוף דבריו יאמר מכה״ע הנזכר: „ברצותנו היום לשום קץ ותכלה אל התועבות האיומות הנעשות בארצנו, עלינו למצוא פתרון מוחלט אל שאלת היהודים, הפתרון הזה היא ההשואה הגמורה בכל חוקי אזרח ומדינה אל יתר תושבי הממלכה למען דעת כל בני עם הארץ, כי גם היהודים המה אנשים בערכם, וכי גם האדם היהודי איננו עץ השדה אשר כל אוכליו לא יאשמו״. בשפה אחת ודברים אחדים יביע גם המכ״ע „פאריאדאק"" את רחשי לב כל טובי העם הרוססי כי מרה נפשם על המעשים המתועבים אשר עשו ההמון בבלי דעת, בהטותם אוזן לקול מלחשים בסתר, החפצים למלאות את פני כל הארץ שואה ומשואה. גם הוא יגלה דעתו, כי אין כל תקוה לשום קץ אל המצב המעציב הזה, רק בשנות לטובה את חוקי אזרח היהודים לקרב את לבם אל לב בני העם כולו. נגד מכ״ע אלה ידאב לב כל איש אוהב עמו וחפץ בטובת ארצו לראות את מכ״ע הדוברים בשם ההולכים לאחור ולא לפנים מורדי אור ותאבי חושך, המכ״ע האלה שמחים בתקלת היהודים ושוהקים על משבתם, משבחים את המון השודדים אשר כן עשו, ופוערים פיהם לבלי חוק על ישראל ואמונתו, ראש המדברים בין צוררי יהודה אלה הוא „הנאוואיע וורעמיא״, אשר מאז ועד היום לא קם כמוהו בכל שונאי ישראל העומדים עלינו לכלותנו בכל דור ודור, ביחוד עשה רושם מעציב ומדאיב בכל גבולות ארצנו ומחוצה לה. מאמר המסטין הזה הנקוב )т0 Павъ Bлать съ ?בשם „מה לנו לעשות עם היהודים בראש המאמר הזה יציב המכ״ע את השאלה ההאמלעטית: להכות או שלא להכות ביהודים? לדעתו יחליט שאין ראוי להכות את היהודים, יען לא תצא מזה כל תועלת, היהודים המה מלומדים במכות, וכאשר ישוב ורפא להם ישובו שנית לסחור בארץ, להתמלאות מחורבנם של האכרים ולמוץ את לשד חייתם, אך יצעק מרה על טובי העם הרוססי הדורשים להרחיב גבול זכותי האזרחים להיהודים, היהודים משחתם בם ולעולם לא יוכלו להיות עצם מעצמות הממלכה בשר מבשרה, תחת החפץ לפתוח להיהודים את שערי הארץ למען תהיה להם הרוחה, יציע הוא לשדד גם את רבצם היום, להעיק תחתיהם באשר הם שם עתה, לגרש אותם מעל פני הארץ, ובכן יתן עצתו והצעתו לתת חוקים שונים להצר צעדיהם ולשום מועקה במתניהם, עד כי תקצר נפשם בעמלם ויצאו מאת פני הארץ. גם הצורר הזה בא בטענת פרעה, ומנהמת לבו יקרא את הקריאה „פן ירבה״, בפחדו פחד, כי במשך שנים אחדות יעלה מספר יהודי רוססיא לעשרת מילליאן (1), היהודים המה נגע הארץ, ולכן ננעלו בפניהם שערי רוססיא הפנימית לבל תפשה המספחת מעל גבולות המחוזות אשר היו לפנים לממשלת פולין, ובכן אין תרופה אחרת למחלת היהודים כי אם לשלחם מעל פני הארץ, ללכת באשר ילכו. וכה יאמר במרוצת דבריו: „לא נוכל לגרש מקרבנו את היהודים פעם אחת, פן תרבה עלינו צעקת כל הקהל באייראפא; להרוג את היהודים או למכרם לעבדים, המה אמצעים אשר אבד עליהם כלה, ולא יצלחו בזמננו, אך עלינו למרר את חייהם ולהעיק תחתם בעוד אשר יוכלו לעזוב את הארץ, ועוד נעזור אותם גם בכסף, אך כי ילכו מאתנו, ובשנים מעטות תהיה ארצנו נקיה מנגעי בני אדם אלה"", כהנה וכהנה יוסיף הצורר הזה לחרף מערכות ישראל בדברי בלע ונאצה אשר לא נשמעו בארצנו זה ימים ושנים הן אמנם המכ״ע דורשי טובתנו הכו על קדקדו בדברי הדודים מפיקים שכל טוב ואהבת אדם, אך הרושם אשר יעשה על קוראיו במקומו עומד, ובעקבותיו יצאו רוב מכ״ע היוצאים בערי המדינה. אך ידברו צוררי ישראל מה שידברו. יהמו יתגעשו, אנחנו את שם ה׳ אלהינו נצח ישראל ותשועתו נזכיר, ובחסד מלכנו החופף עלינו כל היום נבטח, באור פני המלך הנאור, אשר ביום שבתו על כסא מלכותו הודיע גלוי לכל העמים והלאומים שוכני שבטו, את חפצו להאשירם ולהצליחם, נבטח היום, כי לא יתן למוט רגלינו, ושכן יעקב בארץ שאנן ובטוח, בצל מלכו ואדונו ואין מחריד מן יתר הדברים אשר נעשו בעולם המדיני בימי השבוע העבר הכי נכבדים: הדבר אשר ממשלת תוגרמא הוציאה עתה לאור כתבים הנוגעים לסבת מיתת הסולטאן עבדול עזיז בשנת 1876, ומהם נראה כי מיטהאד פחה, אשר בעת ההיא יצא שמו לתהלה בכל אייראפא ויהי היושב ראשונה במלכות תוגרמא, היה מרוצחי נפש הסולטאן. מיטהאד פחה היה עתה לנציב סוריא, ואח״כ נציב בסמירנא באזיא הקטנה, אך באשר הגיעה אליו השמועה הזה נם ויחזק בקרנות בית הקאנסול הצרפתי, לפני ימים אחדים נסגר בכף שוטרי הסולטאן, ויעמד למשפט בתור רוצח מלך כבישת טונים שב גאמבעטטא לעשות מעשהו ולהפיק זממו להיות השליט לבדו בצרפת, ועל כן העלה שנית על שולח הפארלאמענט את השאלה ע״ד אופני הבחירה, אשר רבות דברנו עליהם במועדם שני ימים נמשכו הויכוחים, ולאחרונה נתקבלה הצעת גאמבעטטא לעשות הבחירות ע״פ הפלכים (דעפארטעמענטס) ולא עפ״י הגלילות (ארראנדיסמעט). במעמד הזה משך גאמבעטטא אבירים בכח מדברו, וינצח את נשיא הרפובליק גרעווי, אומרים אמור כי בדעת גרעווי להתפטר ממשמרתו הגבוהה, דבר הנכון להראות פעולה נמרצה בדברי המדינה בצרפת ואייראפא כולה. בבריטאניא הודיע הלארד גרענוויל כי דחתה הממשלה את הצעת רוססיא ע״ד הקאנפערענץ לדון על פריצי הגוים, הנשענים על תורת המקלט בארצות המערב. בדבר הזה נפלה הצעת הקאנפערענץ ולא תוסיף קום. במעמד הזה נשאל משנה שר החיצון דילקע מאת חבר הפארלאמענט ווארמס (יהודי), ע״ד הסוחר לעוויזאהן אזרח בריטאניא ויהודי הנגרש מפעטערבורג בבואו לגור שמה. השר דילקע ענה כי ממשלת בריטאניא באה בטענה על הדבר הזה, אך ללא הועיל, כי חוק הוא ברוססיא האוסד על יהודי חוצה לארץ לשבת בעיר המלוכה אף ישיבת עראי, הנבחר ווארמס הודיע, כי בימי השבוע העבר יציע הצעת חוק חדש בענין הזה. אחרי כן הוסיף הנבחו ווארמם להעלות על שפת לשון, את רדיפות היהודים ברוססיא הדרומית, והשר דילקע ענהו, כי לא תוכל בריטאניא להתערב בדבר, וממשלת רוססיא הודיעה כי אחזה בכל האמצעים הנכונים לשום קץ אל אי-הסדרים. מה״ע (Gaulois) בפאריז הוציא קול קורא אל נדיבי העם, להתנדב לטובת השדודים ברוססיא הדרומית. ביום הראשון עלה סך הנדבות לעשרים ושמנה אלף פראנק, והעם מרבים להתנדב. השר אלפאנס ראטהשילד שלח נדבתו 25,000 פראנק. ווארשא. עשרה ימים האחרונים עברו על יושבי עירנו בהשקט ובטחה, אין פרץ ואין צוחה ברחובות ווארשא. השמועות אשר עברו במכ״ע חו״ל, ע״ד הפרעות בעירנו. בדויות וילידי דמיון כוזב. הן אמנם לא נכחד מקרבנו. פה ושם נראו גם אותות סערת הרוח בין קצות דלת העם אך רוח נדיבה, רוח מלא אהבה ואחוה לבשה את טובי האזרחים אצילי הנוצרים ושועי המדינה, ותשם לאל את חפץ מפיחי קריה ומעוררי מדנים בין אחים בני ארץ אחת. ביום א׳ העבר וביום אתמול, בהתאסף בני עם הארץ אל תפלת השחר בבתי כנסת הקאטולים, קראו הכהנים מעל הבמה באזני עם מרעיתם את מכתב הרועים, אשר ערך אליהם הכהן הראשי ממלא מקום הערצעבישאף במדינת פולין, דברי שלום ואמת מפיקים שכל טוב, אהבת אדם הטהורה, ויסוד כל האמונות הצרופות, הנכלל בשלשת המלים: „ואהבת לרעך כמוך״, יצוה על שומעי בקול דברו להתהלך באהבה ואחוה את אחיהם בני דת משה, יזכיר לטובה את אבות האמונה הקטולית אשר היו לסתרה על היהודים בימי הבינים. וזכרונות העם הפולאני אשר לפני מאות בשנים היה המאסף לנדחי ישראל לשבת במשכנות מבטחים בשנות ראה רעה, ויהי נודד מגוי אל ממלכה לממלכה ומנוחה לא מצא הדברים האלה עשו פעולה רבה על בני עם הארץ. ביום ו׳ העבר הלכו אלופי העדה הדר׳ ל. נאטאנזאהן, ל. לעווי ש. לעווענטהאל להודות להכהן הראשי סאטקיעוויץ ולברכו, על דרשו טוב לישראל בכל ימי השבוע העבר הרבו המכה״ע בעירנו לצאת במאמרים ראשים, אשר תוכם רצוף דברים טובים ונחומים אל אחינו אשר נגע בם יד האסון הנורא, וירבו לספר את כל תוקף המעשים האיומים מפי עדי ראיה הרבים ובדברים יוצאים מן הלב, הרבו להזהיר את בני המון העם שלא לחלל כבוד עירנו לעשותה למקום המחזה אל שערוריות נתעבות כאלה ביחוד הרבה מכ״ע „גאזעטא פאלסקא"" לדבר דברים נמרצים נגד אחדים אשר מאשכנז באו לגור הנה, וימצאו את לבם לטעת על אדמת ארצנו זמורת זר האנטיסעמיטיזמוס. מכ״ע הנזכר בהשתתפו בצער אחינו האומללים ברוססיא הדרומית מנוס להם בצל קורת בני פולין היושבים שם יהי שם הנדיבים האלה מבורך, כל הדברים האלה היו לנו למשיבת נפש לעתות בצרה כאלה וימלאו אותנו ברגשי תודה וברכה אל אוהבי אדם, דורשי שלום וטובת האזרחים בלי הבדל דת ולאום. גם ממשלת המקום הנאורה לא שמה ידה בחיקה, ותעשה משמרת למשמרת כמו שהודענו בגליון העבר, ועתה נוכל להודיע, כי מטעם שר השוטרים (אבערפאליציימייסטער) יצאה הפקודה בשם שלטון המקום, כדברים האלה: על שרי השוטרים בכל חלקי העיר נוטל; כי בפרוץ קטטה והכאה בין יהודים ונוצרים, נחוץ להודיע תומ״י להפראקוראר מבית דין הגלילי ולשר צבא הזשאנדארמים. בימי שמחה, וחגים בבתי היהודים יעמדו שם שוטרי הפאליציי למשנה להחזקת הסדרים אנה״ח העומדים בבתי התחנות למכבי אש, לא ימושו ממקומם אנשי צבא בלוית שוטרי הפאליציי (פאטרוילען) . ביום השבת העבר נקראו בכל בתי הכנסת לפני קה""ת דברי שלום ואמת מאת מו״צ ודייני עירנו להורות דעת את בני ההמון, שלא להתגודד ברחובות קריה בקול המולה, להתהלך בשובה ונחת את אחיהם הנוצרים, לבלי תת יד לכל קטטה ומריבה, לשמור את חוקי הדרך ארץ, ולעבור על מדותיהם ולשבת מריב גם כאשר ידמו כי צדקם בם, ובעת אשר יעברו הנוצרים בסך והמון חוגג אל בית תפלתם (פראצעססיאן), להשגיח על הילדים הנעורים לבל יתנו המה יד להעלות חמת ההמון וקנאתו. הודעה כזאת נדפסה בשפות רוססית ופולאנית ונשלחה גם אל ערי המדינה. עצת שלום כזאת הננו נותנים גם אנחנו אל כל אחב״י בכל מקום שהם, מי כעם ישראל גוי אחד המלומד בצרות, השומע לקול חכמינו הנאמנים, להיות מן הנעלבים ואינם עולבים. ובה׳ אלהינו נבטח כי עוד יבואו לנו ימים טובים מאלה, ימי שלות השקט ומנוחה שאננה, ושלום וברכה יהיה לנו ולכל ישראל מעתה ועד העולם. בעריזאווקע (מחוז הערסאן). בידים רועדות ובעינים דולפות דמע הננו כותבים הטורים האלה, לשימם לפני אדוננו המו״ל הצפירה, למען ישמעו נדיבי אחב״י רחמנים בג רחמנים, וירחמו על אנשי עיר בעריזאווקע, האומללים הסובלים חרפת רעב בתגרת השערוריה הנהיתה בה מיום א׳ שבוע זאת הוא יום השוק אשר בעירנו, כי בעצם היום ההוא נהרו המון עם הרוססים מכל עבר ופנה במקלות ובמוטות עץ עבים, ויפלו על היהודים בחמת רצח ויכום מכה רבה, שוק על ירך עד אשר הבריחו את היהודים מעל פתחי החניות, ובקרדומות וכילפות הלמו ושברו דלתי החניות וישלחו ידיהם בביזה ומלאו אמתחותיהם כאשר יכלו שאת, ורבים מהם באו בעגלות רתומות לשלשה וארבעה סוסים ויקחו מכל אשר בחרו כחפץ לבבם, ואת אשר לא יכלו להעמים על עגלותיהם קרעו לקרעים ויפיצום אל כל רוח כדומן על פני השדה, וכאשר הריקו את כל החנויות (כמאה חנויות במספר) הלכו אל הבתים וישברו דלתותיהם ויקרעו את חלונותיהם, וכל הכלים: השלחנות והמטות והכסאות והתבות והארונות ומראות הצובאות ובלי זכוכית ואת כל הנמצא בבתים שברו לרסיסים, ובבגדי שש ומשי ורקמה כסו מערומיהם וגם שמו בכליהם, והכרים והכסתות קראו לגזרים ונוצותיהם הפיצו כמוץ לפני רוח ורגלי ההולך טבעו בנוצות עד ברכיו. ואחדים מבתי העיר שלחו באש, והיהודים לא עמדו בפניהם, כי יראו לנפשם, ויעזבו את העיר, והם ונשיהם וטפם התקבצו אל המגרש אשר מחוץ לעיר, והרוססים הריקים והפוחזים רדפו אחריהם במוטות ובמקלות ויכום ויכתום והיהודים האומללים נסו נרדפים על צואריהם עד לפני נהר טיליגער ההולך בסביבות העיר, והרוכבים בסוסים הקדימו את היהודים ויגדרו לפניהם את מעבר הטיליגער ולא נתנום לעבור על הגשר. וכראות היהודים האומללים כי כלתה אליהם הרעה שבו לאחוריהם ויכרעו על ברכיהם ויפלו על פניהם ויבכו ויתחננו לפני אויביהם כי יחמולו על נפשם ועל נפשות נשותיהם וטפם עד אשר הבטיחום כי לא ישלחו בהם יד, וכרגע נחמו ממחשבתם הטובה ויתחילו עוד הפעם להכות את היהודים מכת רצח הרג ואבדן, והיהודים נסו לפניהם עד הנהר, ובראותם כ אין מנוס וישליכו את נפשותיהם מנגד לעבור את הנהר ברגל ויחצו עד צואר, אז היתה מהומה ומבוכה, ומבוסה כי הגדולים עברו את הנהר בלי פגע, אך הנשים אשר נשאו את עולליהם על זרועותיהם וגם הקטנים אשר המים עברו ראשם טבעו במים הזידונים, לולא הצילו אותם האנשים העומדים מעבר מזה וימישום ממי מצולה, קול צוחת הנשים והילדים הטובעים במים קר שמים, ומי יודע כמה מהם נאבדו במים כי בעת צרה ומצוקה הזאת לא פנו אבות אל בנים, אב לא ידע מבנו ואיש מאשתו ואם מפרי בטנה, כי נפזרו לכל רוח וכצאן אובדות על פני השדה באין מאסף נעו גם נדו אלה בלי מורה דרך ומנהל גם יראו ללכת אל הכפרים פן יהרגום יושביהם, כי כל הרוססים אשר בגלילותינו התקוממו על היהודים, ולזאת לא הלכו על הדרכים העולים אל הכפרים מושבי הרוססים ויתחבאו בחוחים ובבורות ובנקיקי הסלעים ובסעיפי האדמה ועצמותיהם רחפו ממגור ומקור הלילה כי מלבושיהם היו רטובים ממים. וגם שמה לא מצאו מנוח כי הריקים והפוחזים הרדיפום הדריכום מנוחה ויחפשום במחבואם ויענו נשים ובתולות רכות וענוגות. והיהודים עמדו מנגד ועיניהם רואות וכלות באין לאל ידם להושיע, וכאור היום הגיעו אל מושבות (קאלאניען) האשכנזים אשר אחזום שער לשמע השערוריה האיומה הזאת, והמה הראו את טוב לבבם, ויאספו את האומללים אל בתיהם ויכלכלום בלחם ובמזון עד יום הרביעי, כי בו שבו רבים לבתיהם בשמעם כי אנשי חיל מזוינים באו מאדעס ביום ג׳ כארבעה שעות אחר חצות היום ויקימו הסערה לדממה. אך מה גדלה צעקת האומללים השבים אל בתיהם הנהרסות באין לחם ושמלה, כי שני ימים ושני לילות נסעו המון עם רב מכל הכפרים אשר בסביבות העיר לשלול שלל ולבוז בז, וינצלו את העיר והציגוה ככלי ריק, כל אנשי העיר (כחמש מאות בתי אבות) נשארו בלי מזון ומחיה ובלי כסות לכסות מערומיהם. והיהודים היושבים במושבות האשכנזים אשר נדבה רוחם אותם שלחו עגלות אחדות טעונות לחם אפוי, וכראות אנשי בעריזאווקע העטופים ברעב את הלחם עטו עליו כנשר חש על טרפו, והאנשים אשר עלה רכושם מקודם עד כדי עשרת אלפים רו״כ ויותר, לא בושו עתה לבקש ככר להם בפני קהל ועדה, אוי! הננו צועקים מנהמת לבנו, מה גדול שברנו! מה רב מכאובנו! כל עט סופר מהיר ילא לתאר מצב מעציב ונורא בזה עלי גליון. אך אתה המו״ל תן מקום לדברנו אלה במכתב עתך הצפירה, והמליץ בעדנו לפני נדיבי בני עמנו הרחמנים *), אולי וחמולו גם עלינו ונשותינו וטפנו בעת צרה ומצוקה הזאת, וישלחו לנו עזרה להחיות הנפשות הנמוגים בזלעפות רעב, ועליך המו״ל ועל נדיבי בני עמנו תבוא ברכות האומללים אשר בתוכם גם אנחנו הכותבים בדמע בשם כל אנשי העיר אליעזר בר״ש קערבעל יליד ווינישאק איש ליטא כנים הדברים והכותבים לא הפריזו על המדה, ונהפוך הוא כי קצרו במקום שראוי להאריך, כי מגודל המכאוב נעתקו מהם מלין, על זאת באתי על החתום יום ה׳ דען 30 אפריל 1881 פה בעריזאווקע, ליב שפירא. משנה להרב מטעם הממשלה ותקותנו חזקה כי אדוננו המו״ל יתן מקום לדברנו אלה היוצאים מקורות לבנו בשערי הצפירה וישלח לנו עלה אחד מעלי הצפירה ונדבות בני עמנו, אולי יקבץ על אדרעסס הרשום פה. Поношцику Аланревскому уѣздному уаввицу Ленба аниръ. въ Л. Верезовкъ Алальenскaro уъзда ep. губ. בערדיטשוב 4 מאי. „כאשר יגזזו הכבשים ירעדו התישים״, יאמר פתגם ההמוני, כן גם עירנו בערדיטשוב לרגלי המאורעות הנוראות אשר נקרו ויאתיו ביעליסאוויעטגראד וקיוב, — בהקהל הרוססים על היהודים ויכו אתם עד חרמה ואת בתיהם ובתי מרכולותיהם הרסו עד היסוד — נעשתו במרקחה, ורעדה אחזה את יושבי עירנו מדאגה מדבר פן בגורל ושבי הערים הנ״ל יהיה גם גורלנו, כי עירנו לא רחוקה היא מקיוב, וכבר יצא קלא דלא פסק, כי מחנה רוססים רב יגיח מול עירנו ויחשבו לעשות עם יושבי עירנו כאשר עשו ליושבי קיוב, ויתאספו בשבוע העבר ראשי עירנו לטכס עצה איך ובמה יקדמו פני הרעה, ויחליטו לבקש מאת ראשי השוטרים Кiев. под. волин. רעירנו, כי יבקש את שר שלשת הפלכים  .ren, כי ישלח לעירנו גדוד אנשי צבא להגן עלינו. השר נרצה לבקשת אנשי עירנו, ויתן צו להגדוד החונה בעיר לובער להעתיק את תחנותו בערדיטשובה, וביום ה׳ שבוע העבר בא הגדוד לעירנו, נכבדי עירנו יצאו לבית התחנות של נתיב הברזל ויקבלו את אנשי הצבא בסבר פנים יפות כעת יושבי עירנו שקטו מעט, אך פחד אויב מפנים יבעתמו — פן יתנכלו הרוססים היושבים לבטח אתנו וירימו בנו יד, לזאת קימו וקבלו עליהם לבלי לתת שינה לעפעפיהם עד יעבור זעם, וכמעט כל אנשי עירנו בלי יוצא מן הכלל יסובבו כל חלילה ברחובות קריה, ומקלותיהם — מקלות חובלים בידיהם, רבים מהם יחזיקו משמר במקומות העיר (רעגאטקעס) לבל יאונה לנו חלילה אסון. היום הדביקו כרוזים בעירנו בשם הפאליצייא מייסטער, כי אם יתגורדו איזה עושי עול או כפריים בעירנו   *) כבר הרחבנו לדבר ולעורר לבב בני עמינו על מעשה הצדקה הזה. למדי במאמרינו בגליון העבר. המו״ל יצוה את אנשי הצבא לירות עליהם בנשקיהם, ולמען לא יקרה אסון לנקיים מכל חטא ואשם יחלה את פני אנשי עירנו כי יצוו על נשותיהם ובניהם הקטנים לבל יצאו כל היום מפתח ביתם וחוצה, נקוה כי אל מרומים יסוכך באברתו עלינו וישמרנו מכל פגע ואסון ולא יאונה לנו כל רע. כהתמי את דברי הנני להגיש תודה וברכה לראשי עירנו: ה׳ ליבערמאהן, ה׳ לעווין וה׳ קיימענקיי על השתדלותם כי יבוא גדוד אנשי צבא לעירנו, כי בזה הניחו את דעת אנשי עירנו, ואל גמולות ישלם להם עבור מפעלם זה כמשכורתם. B. Pattin"
021-HZF-1881-05-24-001-080147_toc_6, ידיעות אחרונות," מנוס למו מחוץ לגבולות הארץ. לבארדיטשוב נשלח פולק אנשי חיל. מהעיר פאדוואלאטשיסק מודיעים, כי ביום (19) 7 אחרי ליל המהומה, התמלטו על אדמת אוסטרייך אלפים יהודים, בין הפלטים נמצאו יותר משתי מאות ילדים פחותים. מבני שש שנים, יושבי המקום נוצרים ויהודים חמלו עליהם ויאספום אל ביתם, אך הגדולים מאפס מקום נטושים על פני השדה, ביום הזה נתפש שם איש אחד אשר קנה כלי נשק, והיהודים הכירוהו כי הוא היה המפקד לגדודי השודדים, בכל מכ״ע והרעדאקציות בעיר וויען מאספים נדבות עבור היהודים השדודים ברוססיא, הגענעראל גובערנאטאר מן כארקאוו, הנסיך סוויאטאפאלק מירסקי, שלח את נדבתו עבור השדודים מקאנא- טאפ, סך אלף רו״כ, אל העיר ביעלא צערקאוו נמלטו פליטים רבים מקיעוו אך בימים אחדים אחרי כן, שלחו השודדים את רוב בתי העיר באש בכדי לאבד מנוס מן הפלטים האומללים מסמאלענסק מודיעים בהגאלאס כי היהודים מפחדים מימי החג הירוק ההולכים וקרבים, אך שלטון המקום עושה כל אשר בידו להפר עצתם ולהחזיק בסדרי העיר אל מנהיגי העדה בעירנו בא מכתב מקהילת יעליסאוועט- גראד כדברים האלה, אחב״י! אסון נורא קרה ליהודים יושבי עירנו, אלפים שדודים, מוכים ונענים, רבים היו אתמול עשירי עם והיום נועים ברעב, ופושטים יד לבקש תשועה מנדיבי עם אלהי אברהם, בשם אלהי הרחמים נקרא אליכם אנא הושיעו הצילו, נדבות כסף נבקש לשלוח ע״פ האדרעססע של גזבר הועד г. Григоршю Леоновичу Когану въ Влисаветградъ.  ידיעות אחרונות הנאלאס מודיע, כי היום (11) 23 מאי יצאו צירי ישראל אלופי העדה מפעטערסבורג, עם הבאראן גינצבורג בראשם לגאטשין, לבוא להתיצב לפני כבוד אדונינו הקיסר יר""ה, ולשפוך את שיחם על דבר המאורעות הנוראות אשר עברו עלינו, והמכ״ע הקו׳ פאר׳ מודיע כי ביום ההוא זכו להתיצב לפני  כבוד הודו המהומות באדעסא פרצו שנית ביום ד׳ העבר בבקר ביחוד הרבו להכות ביהודים על הבאזאר הישן והשוק, בשעה 2 אחר חצות רחפו דגלים אדומים על המגדלים לאות מהומה, המנוחה שבה על תלה אך בשעה 4 ביום הששי פרצו המהומות בפעם השלשית, פרטי המעשים עוד לא נודעו אלף איש שמו במאסר, הנאוואסטי מודיע מיום 22, כי המנוחה שוררת בעיר. בתי המשקה והמרוח סגזרים על מסגר, מאות משפחות עוזבות יום יום את אדעסא. למצוא"
021-HZF-1881-05-24-001-080147_toc_7,," מודעה הנני מוציא לאור את ספרי ידיעות הטבע להחכם המפורסם דר׳ אהרן בערנשטיין מבערלין, נעתק לשפת עבר צחה וקלה, בכ״א חלקים, וכבר יצא לאור החלק הראשון, ובקרוב יצא לאור גם החלק השני, ואקוה כי בכל ששה שבועות יצא חלק אחד עד תמם. נמצא להמכר בכל הסקלאדין. מחיר כל חלק 30 קאפ׳ N. J. Sachs, Warschau. ולמו״ס ראבאט כנהוג."
021-HZF-1881-05-24-001-080147_toc_8,," עגערס האטעל אין בערלין מיין אין דער אלעקסאנדער שטראססע 51 אם אלעקסאנדערפלאטץ בעלעגע- נעם האטעל, פערזעהען מיט אללען בעקוועמליכקייטען דער נייאצייט, עמפפֿעהלע איך דען געעהרטען קויפלייטען אונד, באדערייזענדען צור געפאלליגען בענוטצונג. ביטטע אויף מיינע אדרעססע גענויא צו אבטען אהנע זיך בייא אנקונפט אן דער באהן היער פאן אירגענד יעמאנדעס אנדערס בעשטיממען צו לאססען."
021-HZF-1881-05-24-001-080147_toc_9,," דיא פארשטעהער דער היזיגען מינעראל וואסער אינסטיטוט אים קאראשינ- סקישען גארטען, ה׳ דאקטאר לאנגאווסקי אונד ה׳ סמאצינסקי, בעעהרען זיך היערמיט דען געעהרטען פובליקום אונד העררען דאקטארען אנצוצייגען, דאס דיא סעזאן ווירד אם מיטוואך דען 17 מאי אנפאנגען. אויסער קינסטליכע אונד נאטירליכע מינעראל- ואסער וועלכע טאגליך אין אינסטיטוט פאן 6 אוהר מארגענס אן, אויס געגעבען ווירד, ווערדע אוך אין איזיאזר אין דיא לאזיענקעס, קינסטליכע מינעראלל בעדער גענעבען, צו וועלכעם צוועקע בעזאנדערע פארצעללאן וואננעס איין געריכטעט זינד דער איינגאנג צום אינסטיטוט איסט אין דער לאנגע גאססע דורך דיקקערטס פאלאטץ 55, אדער דורך דעם קאריסינסקישען גארטען ."
021-HZF-1881-05-24-001-080147_toc_10,," הודעה הצפירה מראשית צאתה בשנת 1874 עד סוף 1875 בלתי נמצא עוד בהרע- דאקציא, רק איזה עקסעמפלארין והם שלמים בלתי חסרים, ומקחם 3 רובל עם פורטא והצפירה משנת 1875 לבדה נמצאה למדי ומקחה 1 רו""כ 20 ק'."
021-HZF-1881-05-24-001-080147_toc_11,," דאקטאר סלאנימסקי וואהנט יעצט אין לאדז. פיעטרקאווער שטראססע, אים הויזע „פישער״"
021-HZF-1881-05-24-001-080147_toc_12,," שאלות ותשובות לה׳ רעכטמאן ולה׳ סקאמאראווסקי הנומערין שעברו אינם ונשלח מן נו׳ 19, לגבר יש״ר לא נוכל לקבל, לה׳ ש׳ בארינשטיין אין לנו מקום כעת, לה׳ ז׳ עפשטיין, כבר אבד ערכו, לה׳ יחיאל פינטשבר אין בנמצא עוד, לה׳ סאר׳ בסאק׳ קבלנו"
021-HZF-1881-05-24-001-080147_toc_13,, הדורשים באדרעססא שלנו יכתבו כזה Редактору газ. ГАПEоцрA З. Сонинскому Варшава. או S. Sionimski in Warschau Dzika No 25a.
