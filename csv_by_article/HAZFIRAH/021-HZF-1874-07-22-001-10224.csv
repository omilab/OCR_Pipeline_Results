article_id,headline,text
021-HZF-1874-07-22-001-10224_toc_1,," מחירו באשכנז:  4 ר""ט לשנה. 1 לרבע שנה   בעסטרייך 8 פלי לשנה. 2 פל׳ לרבע שנה. שכר מודעות:  מכל שורה 4 ז״ג. —"
021-HZF-1874-07-22-001-10224_toc_2,," ברוסיא ופולין. לשנה 5 רו״כ. לרבע שנה 1.25 רו״כ. ביתר הארצות 20 פראנק. ה לרבע שנה, 5 פראנק. ———"
021-HZF-1874-07-22-001-10224_toc_3,. מכתב עתימשמיע חדשות בקרב• עם ישרוץ מכל...," מכתב עתי משמיע חדשות בקרב עם ישרון מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-07-22-001-10224_toc_4,תוכן הענינים.," תוכן הענינים. דברי הימים, אשכנז, פראנקרייך, שפאניען, דייטשלאנד, עסטרייך, קראקא, מאת ג״ש, חברת שוחרי טוב ותושיה מאת מנחס מענדל פאס, ווארשא, אהרון טעננבוים, ווילנא ר׳ איש ווילנא, איטליה, רומניה, פלטישני, מאיר יוסטער, תוגרמה ט״פ, סערביען, חדשות שונות, על דבר שמירת יום השבת לאנשי המזרח. מאת המו״ל, הודעות, שאלות ותשובות."
021-HZF-1874-07-22-001-10224_toc_5,דברי הימים.," דברי הימים. (אשכנז) האיש קולמאן מעיר מאגדעבורג אשר ירה על השר ביסמארק, דמה בנפשו להפוך סדר מהלך גלגלי הפוליטיק בעוד אשר גדולים וחזקים ממנו לא יוכלו לתת מעצור למו. הודאת קולמאן לפני השר ביסמארק, כי בגלל החוקים הקשים נגד הכנסיה הקתולית ירה עליו כדור מות, גם תפישת הכהן הקתולי האנטהלער מטיראל, הנתפש והובא למאסר יען הכירו אותו ששה אנשים כי הוא האיש אשר עמד על דרך הנסיך למען לא יוכלו הסוסים לרוץ בחפזה; כל אלה יצדיקו דעת הקהל, כי ידי הכהנים הקתוליקים הקנאים היו את האיש קולמן להסיתו לשלוח ידו בהשר ביסמארק ולהכריתו מארץ החיים. כל עם אשכנז שמחו ויהיו עצבים לבשורה „כי אחד העם ירה כדור מות על ראש ביסמארק, אפס לא נגע בו לרעה״; שמחו כי הציל ה׳ את האיש הדגול מרבבה אשר הרים את אשכנז על פסגת-אושר הלאומי, ויהיו עצבים כי יצא איש אחד מקרבם לשלוח ידו בהשר הזה. המקרה הזה מראה בחוש, כי השד ביסמארק נבחר מהשגחה העליונה ללחום בגבורה נמרצה נגד שונאי אשכנז מחוץ ומפנים, ולצאת גבור מנצח מהמלחמה הכבדה הזאת לאושר ארצות אשכנז ולטובת האנושית כולה, אשר התעללו בה כהנו הווטיקן ויתעמדו בה כמו בשפחה כנענית עד היום הזה. כמתיאשים נסו האולטרמנטנים הפעם הזאת לרצוח נפש את האיש אשר ילחם נגדם בזרוע נטויה, אולי במותו תאבדנה דעותיו ומחשבותיו בעניני הפוליטיק והאמונה, וידם תעשה חיל; אפס איך נואלו להאמין, כי במות גבר עמו תמותנה דעותיו אשר כבר מצאו קן להן בלב עם גדול וחכם. דברי קורות הימים יראנו לדעת למדי כי מעשה רצח כאלה, אף אם ישימו קץ לחיי האנשים אשר יאבו את נפשם לקחת, אבל רעיון המומתים אשר בעדו נפלו חלל, כחומה נשגבה ישאר, וכל כלי משחית עליו לא יצלח לשרש זכרו מארץ החיים; ונהפוך הוא הרעיון הזה יהיה לרוח חיים ויחיה לעד, ולפעמים ירדוף וישיג את הרוצחים להשיב להם גמולם בראשם, ועל קדקדם המסם יוריד. הפרינץ ווילהלם מאראניען נפל בהרב חרשי משחית בלחמו בעד חפש ארץ מולדתו, אמנם ארץ השפלה לא נפלה לחבל לא להאב הקדוש ברומא, ולא למלכי שפניה; גם אברהם לינקולן נשיא ארצות הברית באמעריקא נפל חלל בחרב רוצה חדש בטרם הוציא מחשבתו הקדושה, היא חופשת העבדים השחורים בכנסיות הדרום לפעולת אדם, אולם מחשבתו לא ירדה עמו קבר, רק בא גראנט בהרב מלחמה ויוציאה לפעולת כפים. אך ה׳ סכל דעת מורדי אור אלה למען הביא עליהם שואה, ויכם בסנורים, לבל יראו את הנולד, למען הביא עליהם הוה. ממשלת אשכנז צעדה צעדי ענק בסדרי הליכות ממשלתה, וחוקיה החדשים בדרך שלטון הכנסיות הדתיות כבר יצאו לאור עולם; וכאשר בל יצלח עוד לילוד אשה לעצור הארץ במהלכה התמידי, או להחשיך אור השמש בצהרים, כן בל יצלח בידי האולטרמנטים להפוך סדרי הנהגת ממשלת אשכנז, ולהחשיך אור החירות וההשכלה בקרבה. נענש עוד הפעם מאת הממשלה בשמנה עשר אלפים ר״ט. עתה נראה אם ימצא עוד הפעם איש מאמין בקדושת הכהן אשר ישלם בעדו את כסף הענושים. ופראנקרייך) הריב לא חדל בצרפת ומלחמת הדעות לא שבתה. אגרת המארשאל מאק מאהאן אל האספה הלאומית יצקה שמן על אש המחלקת, אשר אחזה בכל קצות האספה. המימינים, והם החפצים במלוכה, ראו כי אבדה תקותם לשים את עטרת המלכות על ראש אחד מזרע המלוכה ויחר אפס. הרעפובליקנים חרקו שן על מאק מאהאן המתנשא לראש על דעתו ולא על דעת האספה הלאומית, והנם יראים (ואולי לא לשוא) פן תהי אחרית ממשלת שבע השנים אשר נתנה להפרעזידענט מאק מאהאן, כאחרית השלטן אשר הפקד לפני חמש ועשרים שנה בידי הפרעזידענט נאפאלעאן באנאפארט. המיניסטרים כבר נבאשו ברוב בחירי העם, ויבקשו פעמים אחדות להתפטר מכהונתם; אך המארשאל לא נתן להם את שאלתם, ובכן הנם עומדים על משמרתם בעל כרחה של האספה הכללית. ורק שר האוצרות מיין הוא לבדו יוצא מאת המיניסטריום. וגם בדבר הזה העלה מאק מאהאן עליו את חמת הבחירים; אבל מי יוכל לדין עם שתקיף ממנו? המארשאל מאק מאהאן נשען על חיל הצבא; ובחירי האספה הלאומית יודעים כי לא ינצחוהו בדבר שפתים לבד על כן נוטים הם את שכמם לסבול את אשר נטל עליהם. בימים האלה כלה ועד השלשים את עבודתו בנוגע לחק הקנסטיטוציא אשר אומרת האספה הלאומית ליסד בארץ. ראשי פרקים של החקים המה: שני בתים ימשלו בצרפת, בית בחירי העם ובית בחירי הממשלה, ובראש הממשלה יעמוד המארשאל מאק מאהאן שבע שנים תמימות. ככלות הזמן ההוא, או אם ימות המארשאל באמצע שבע השנים, אז ישוב הזכות לשנ הבתים ביחד להעמיד מושל אחר בראש העם. והנה עוד לא נודע, אם יסכימו בחירי האספה הלאומית עם החקים האלה; ועכ״פ הדברים נוטים לצד הצעת הנבחר קאזימיר פעריע ליסד רעפובליק מוחלטת בארץ. (שפאניען.) וגם בספרד לא נעשו ישועות. הקרליסטים צרים על בילבאא וגדודיהם פושטים בכל צפון הארץ ושוללים וחומסים באין מכלים דבר. כפי הנשמע חפצה הממשלה במאדריד להגדיל חילה במאה ועשרים וחמשת אלפים איש; אבל מי יודע אם בכל אלה יצלח חפצה בידה להכניע את הקרליסטים. אחד מסופרי מ״הע בקר את פני הפרינץ אמעדעי (אשר היה לפנים מלך בספרד) בביתו ושאל את דעתו בדבר עתידות הארץ הזאת, אם יצלח לה לצאת מן המבוכה הגדולה ולהתענג על מנוחה ושלוה ביתר העמים? הפרינץ אמר כי מסתפק הוא בזה מאד, ולפי דעתו לא תעבורנה שתי שנים וכל ארץ ספרד תהי בידי הקרליסטים, כי בכל שרי הממשלה אין איש אשר יעצר כח לעמוד בפרץ מול כל הכתות השונות השולטות במדינה, ולתת להארץ את המנוחה אשר היא חסרה זה שנים רבות. אם יאמנו דברי הפרינץ ואם לא — ימים ידברו. בעיר בריססעל בירת ממלכת בעלגיען יושבים כעת בסוד המועצה צירים ובעלי כח מרוב ממשלות אייראפא לכונן על יסודות חדשים את חקי המלחמה בין עם ועם, בכדי להמעיט הצרות והרעות הבאות לרגלי כל מלחמה ולהטיב גורל השבויים והנפצעים. ממשלת רוסיה הציעה את הדבר ראשונה, ויתר הממשלות תמכו בידה; אך צרפת וענגלאנד התנו מראש לבל תגע המועצה בשאלת מלחמת הים; וכאשר לא אבו הממשלות לעמוד בתנאי הזה, משכו שתי המדינות את ידן מן הדבר, וציריהן לא יקחו חלק בסוד המועצה, רק ישבו שמה למען הודיע איש איש לממשלתו מכל הנעשה שם.  ברלין כ״ג לירח יולי תרל״ד. כאשר היתה אספת כי״ח בעיר ברלין אחר חג הפסח העבר שלחה החברה מענגלאנד Anglo-Jewish-Association את הרב עA. L6w לקחת חלק באספת חברת כי״ח, ואחר האספה ללכת לערי רוסיה, להתחקות על מעמד ומצב היהודים שמה ובמה יוכלו להושע תשועה תמידית וכללית. האדון לוי שב לונדנה ממסעיו ברוסיה, ויציע לפני החברה אשר שלחה אותו בפה ובכתב את כל אשר ראה, חקר, ודרש ומצא ע״ד מצב אחינו ב״י ברוסיה. והנה מדבריו שנדפסו במה״ע Jewish World נראה, כי השתדל אחינו זה מאד לעמד על כל פרטי מעמד היהודים בארץ רוסיה, ובעין פקוחה בא עד תכלית הענינים וסבותיהם; אף כי באיזה ענינים הפריז על המדה מעט. והננו נותנים דברים אחדים ממאמרו לפני קוראינו, למען יראו הקוראים איך מחוץ לארץ יביטו עליהם בעינים חודרות וישפטו על תהלוכותיהם ומדותיהם. בתחלת דבריו ישבה ויפאר האדון לוי את חברת כי״ח על אשר הגדילה לעשות לטובת אחב״י ע״י החברות המסתעפות ממנה בערי קאניגסבערג, מעמעל, ברלין, וקולוניה וכו׳, ועזרה בימין צדקה לקטנים יתומים ויתומות, ולגדולים אשר באו לערי אשכנז לבקש עזרתה, וגם פעלה לא היה מאפע, כי היתומים והיתומות אשר החברה דאגה בעדם למדו מלאכת יד ויהיו לאנשים מועילים לחברה האנושית. אחרי זה ידבר על מצב היהודים ברוסיה, כפי אשר ראה בעיניו עתה לפני איזה שבועות. לפי דעתו, השתנה מצב אחינו בארץ ההיא, לרגלי התמורות אשר נעשו בארץ מטעם הממשלה במשך עשר שנים האחרונות שנוי רב. ממשלת רוסיה בחפצה להרחיב לשונה בארצה, הרבתה להשתדל ע״י אמצעים שונים, כי כל יושבי המדינה באין הבדל דת ולאום, ילמדו לשון הארץ על בוריה, ותשים לחוב על כל התושבים לדבר בשפת רוסיה בערכאות, בבתי פקודות, ובכל הבתים המיועדים לצבור; בכל בתי הספר תהיה שפת רוסיה השפה המדוברת והשלטת, וכל הלמודים ילמדו המורים לתלמידיהם בשפה הזאת. אכן בראות הממשלה כי היהודים אשר שפתם המדברת ביניהם מאז היא שפת שזרגן, קשה עליהם להפרד משפת אבותיהם, ועודם מדברים בה כמקדם; גזרה אמר לסגור כל החדרים, אשר בהם יתחנכו הילדים בשפת השזרגן, ולהכין תחתיהם בתי ספר אחרים, להשכיחם שמה השפה המבולבלת וללמדם לדבר כן בשפת הארץ; ולאלה המלמדים אשר לא יוכלו לעמוד על המבחן ולתרגם כל הלמודים העברים בלשון רוסיה, לא תנתן עוד הרשות להורות וללמד לילדים. נקל להבין כי נתן החק החדש הזה פחד גדול בלב אחינו ברוסיה, בחשבם כי תפוג תורת ד׳ בלי מלמדים, ועם החדרים יחד יפלו גם למודי האמונה. גם בהנהגת הקהלות נראו פרעות ולא סדרים. כל קהלה בודדת לעצמה, ולבדד תתנהג באין משטר ואין סדרים, כי קשה מאד למצא אדם הגון וחשוב אשר יחפוץ לעמוד בראשה, ועל פיו יצאו ויבאו כל דברי הקהלה. הוצאות והכנסות הקהלות מתנהגות באין חשבון ובאין משטר, ולכן אחד יהרהר אחרי מדותיו של חברו בהנהגת הקהלה, ואיש יחשור את רעהו, ואין שלום ואין אחדות בין העומדים בראש, ויתר העם ירננו אחריהם, ולפעמים יחשדו במה שיש בהם, ואין עוד כח בידי אלופי הקהלה לתקן תקנות טובות בעדתם, ולעשות טוב וחסד בקהלתם. הכנסת מכס הבשר אשר להקהלות, אף כי גדולה היא, עכ״ז לא תספיק לכל צרכי הצבור, באשר חלק גדול ממנה יבלעו רבים הלוקחים חלק בהנהגת הקהלה, ואפילו אלה הרואים ויודעים כל זה, לא יוכלו להגיש עצומותיהם לפני שער המשפט, כי עי״ז יבלע גם לאנשים נקיים וחפים מפשע; גם לפרסם את החוטאים והמועלים מעל בכסף העדה אי אפשר, ולכן החוטא לא יענש, והנקי ישא את העון, כי על מי יכבידו ויעיקו מנהגים כאלה, אם לא על המון העם הטהורים מחטאת? הנסיון אשר נסתה הממשלה ברוסיה להקים רבנים משכילים בישראל שמה, הראה לה לדעת, כי אין חפץ אחר זולתי חפץ העם יעצר כח לתת יכלת בידי רב להיות מורה ומנהיג, באופ שהכלל יסמוך עצמו עליו בכל דבר שבדת ואמונה. משני בתי מדרש לרבנים, אשר הקימה הממשלה בערי ווילנא וזיטאמיר, וצאו רבנים משכילים ויהיו לרבנים בישראל מטעם הממשלה. והנה מה עשו הרבנים האלה? היו למליצים בין הקהלות ובי הממשלה, באו לבתי ערכאות, השביעו את היהודי בדבר די ומשפט, וכתבו בספר שמות הנולדים והמתים. ואחרי אשר רק זאת היתה עבודתם, הנה נוכל לשער עד כמה היה כחם גדול בתלמוד ופוסקים ובקיאותם בהוראה והלכה למעשה, אשר כל רבני רוסיה הנבחרים מהעם בקיאים בהם; על כן לא היו דבריהם נשמעים אצל העם, ודעתם איננה מתקבלת בהקהלות. ומסיבת זה גם על בתי מדה״ר באה הפקודה להאסף, ואף כי בתי מדה״ו שלא ברצון רוב בני ישראל נתיסדו בתחלתם, ולא מלאו את מטרתם, עכ״ז בלב מלא יגון ועצב שמעו אחינו את הבשורה, כי שני אלה בתי ההשכלה אשר היו להם בכל ארץ רוסיה יסגרו על מסגר. תחת במה״ר הכינה הממשלה שני בתי חנוך למודים. התלמידים הבאים אל בתי החנוך לשמוע בלמודים, ישבו שמה ארבע שנים; רבים מהם ידורו שמה וכל מחסורם ינתן להם מאוצר הממשלה. אבל מבלעדי שפת רוסיה לא תתלמד פה שום שפה איירופית, גם התלמוד מחקו מלוח הלמודים. הוצאות בתי החנוך האלה תבאנה מקפת מכס הנרות וכו'. עוד מנגע אחד לא העלים ה׳ לעווי את עיניו. הנגע ההוא נהיה לפוקה ולמכשול לרבים מבני ישראל ברוסיה, יאסר ידיהם ורגליהם בעבותים, אף יתן פה למסטיננו ומקטריגנו להבאיש ריחנו בעיני הממשלה, והוא — הנעלמים הבלתי נכתבים בספר החיים, כי מה יוכלו העניים המרודים האלה לעשות, מאין יקחו להם חקם, אם אין לאל ידם לצאת מקיר העיר וחוצה בסבת חסרון מכתב מסע, לא יוכלו לבא עד בית משפט או בית פקודות, מפחד האשם הגדול הרובץ עליהם, ובכן נטל עליהם למות ברעב ולהיות נעלבים כל ימי חייהם. ענינים כאלה ועוד רבים כמוהם, יתנו קטורה באף כותבי העתים הרוסיים לרדוף את ישראל בלשוניהם, ולכתוב עליו שטנה, להגדיל עונו שבעתים, ולטפול עליו שוא ומדוחים אשר לא עלו על לבו. רבות יספר ה׳ לעווי ע״ד מצב בני ישראל ברוסיה, ואנחנו לא יכלנו ולא חפצנו לפורטן; אבל החפץ יקרא את דבריו מעל המ״הע האנגלי אשר העתקנו משם את המעט הזה."
021-HZF-1874-07-22-001-10224_toc_6,דייטשלאנד," דייטשלאנד בערלין בשבוע זה נשלח לנו ההודעה הראשונה מהתנהגות (Hochschule für die בית המדרש הגדול לחכמת ישורן W פה ברלין. מספר המודעה נראה, כי מטרת הבית הזה הוא, לבנות בית נאמן לחכמת ישראל בקרית מלך רב ברלין, אשר שמה יקשיבו הבחורים הבאים הנה לשקוד על דלתי האקדמיה, ומעותדים להיות רבנים ומטיפים בישראל, גם בלמודי חכמת ישורן, מפי מורים מובהקים וחכמים מומחים, אשר שמשו כל צרכם בבתי האקדמיות, ולהם יד ושם בחכמת ישראל וספרותו. הראשונים אשר עלתה במחשבתם בשנת 1867 להקים ולכונן בית כזה היו הפריפוסר דר׳ משה לצרוס נ״י ויועץ העיר מוריץ מאיר נ״ע, ויוציאו אז קול קורא, להעיר ולעורר אנשים נדיבים לתמוך בימינם להוציא אל הפועל הדבר הגדול הזה. אפס מסבת מחלת האדון מאיר נמשך הדבר עד שנת 1869. בשנה הזאת מת האדון מאיר, ויבא בנו דר׳ פאול מאיר תחת אביו המת, ויתחבר אל הפרופיסר לצרום לדבר הטוב הזה, ויקראו אסיפות, ויקבצו כסף, ויעשו תקנות, והבית המדרש הוקנ על, וחפץ האנשים היקרים, אשר לבם בוער באהבה עזה לעמם וספרותו, יצא לפעולת אדם. בספר ההודעה נקובים בשמותם אלה אשר נתנו נדבותיהם לתמיכת הבית המדרש הזה, וסך הכסף אשר נמצא עתה בידי מיסדיו לכלכלתו, הוא 29,785 ר״ט, מלבד ההוצאות אשר הוציאו על החזקת הבית זה שתי שנים ויותר אשר עלו עד 9,316 ר״ט. להבית המדרש יש בית עקד ספרים יקרים מחכמת ישורן בלשונות החיות והמתות, אשר חלק גדול מהם הוא נדבת אשת הפרופיסר לצרום. המורים המה ארבעה במספר ואלו המה: דר׳ דוד קסל, דר׳ אברהם גיינר דר׳ ישראל לוי ופרופיסור דר׳ ה. שטיינטהאל. המורים האלו יטיפו לקחם על חכמת וקורות ישראל, אולם עוד יש מורים אחרים אשר ילמדו את התלמידים הבאים מארצות הסלוים ולא למדו עוד למודי חול וידיעות חצוניות, שפת אשכנז, רומית, יונית, קורות דהי״מ וכו׳. להבית מדרש הלזה נאוה תהלה, כי בו תתאחדנה כל הדעות השונות בדבר אמונת ישראל וספרותו, והקצות פה תתחברנה. דר׳ לוי יורה דעת בתלמוד ופוסקים כאחד ראשי הישיבות, ולא יזוז מהשולחן ערוך אף כחוט השערה, ודר׳ גייגער יטיף לקחו לפי רוח הבקרת החדשה, ולפי שטתו הידועה. דר׳ קסל ילך באמצע, ופריפוסר שטיינטהאל מעין המתגבר בפלסופיה ודבר אין לו עם אמונה. בראש ההודעה יבא מאמר ארוך, כהקדמה לספר, מאת החכם דר׳ אברהם גייגר אשר בו יבאר בקצרה את הלמודים אשר הטיף מלתו עליהם לפני תלמידיו בבית המדרש הזה בשתי שנים האחרונות. דברי המאמר הזה נאמרים בחכמה והשכל, וראויים המה למי שאמרם."
021-HZF-1874-07-22-001-10224_toc_7,עסטרייך.," עסטרייך. קראקא תמוז. אם כל ימי עני רעים, רע ומר לו ביותר בל כתו שהוה תחת סבל הימים, בימים אין לו בהם חפץ, המה ימי הזקנה, אשר עליהם צקן לחש בן ישי מלכנו, את התפלה הנודעת אל תשליכנו, הן מעוז חיי האדם בין שתי הקצוות, וכאשר לראשיתו בשחר ימיו לולא אבותיו סככו עליו באברת השגחתם, לא יכול לעמוד. כן בעת רפה יום חלדו לערוב מצפה הוא לעזרת אחרים, וכשהוא לעצמו ילך תמס. ואי לו לאיש זקן רש אשר בביתו אין כל וגם אין לאיש הזה בנים או קרובים אשר בכחם להיות משגב לו, משגב לעתות בצרה, הלא גדול כים שברו. — והנה מימים רבים יחד נכמרו נחומי בני עדתנו על האומללים האלה אשר שיבה זרקה במו והמה לא ידעו מאין יבוא עזרם. היעזוב גוי את זקניו, זקני העמים יראו מנוחה כי טוב בבית אוספי דלים אשר נוסדו בעבורם, ואנחנו נקובים רחמנים בני רחמנים, ותושיה"" יקבנה. תעודתנו היתה להראות לאנשי עירנו ע״י מגלות עפות את כל דבר רע ומשחת כי ימצא בענין חנוך הנערים, ובמה יוכלו סקל כרם החנוך, כרם ד׳ צבאות, מאבני נגף ומכשול יתנגפו במו רגלי בניהם. בפינו דברנו ובעטנו מלאנו; כי בספרי המגלות אשר שלחנו על פני חוץ הראינו לעין כל, אשר אך בזאת יושעו צעירנו בהוסד בעירנו „בית למוד תורה כללי"" תחת השגחת רב העיר וחכמיה, אשר בו יאמנו הנערים אצל מורים משכילים ומביני מדע על ברכי האמונה הטהורה ותבונה ישרה, ויאלפו תורת ד׳ ואדם מפורש ושום שכל. והיה כי יגדלו והיו לאנשים, כעת יאמר להם מה פעל במו קול הדעת המתהלך בגן החכמה לרוח התורה המשיבת נפש, לא יבשו עוד כי ידברו את אויבי האמונה והחכמה בשער. והנה לעליצות נפש כל איש חובב ישורון, חכו דברינו אלה שרש בלב העם, וביום נטעם שגשנו ועשו פרי הלולים, כי ביום ש״ק פרשת חקת התאספו יחד בבית „אסיפת זקנים"" ראשי עדתנו, הלא המה: הגביר הנודע בשערים ר׳ שלמח דייכעס פו״מ הראש הקהלתנו, ר׳ יהודה בירנבוים, ר׳ יהודה ליב טהארן, ר׳ זאב וואלף פאם, ר׳ ליפמאן ברייטער ר׳ יהודה ליב לעבענהיים כל אלה פו״מ דקהלתנו, גם ר׳ חיים ליבש הלוי איש הורוווץ, ר׳ ישראל קראסוצקי, ר׳ יהושוע וואלפגאנג, ר׳ משה שמואל טהארן, ר׳ אלעזר שלמה לאנדוי. (כאשר יחזו עיני אדוני בכתב הרצוף פה) והם העמיסו על שכמם עבודה קדשה זאת להוציא הדבר הגדול לפעולות אדם, ואחריהם רב אדם ימשכו. יתן ד׳ ויבצעו את אשר החלו לעשות וחפצם הטוב בידם יצלח כי יבנה ויכונן בית ספר כזה לצבי ולכבוד, לגאון ולתפארת עד עולם כחפץ כל איש דורש שלום עמו וטובם כל הימים. מנהם מענדל פאם הכותב בשם חברת „שוחרי טוב ותושיה״. הלא חרפה שברה לבנו לראות את אחינו שבעי ימים ושבעי עמל ותלאה, נעים ונדים בחוצות לבקש לחם צר באחרית ימיהם ואי׳ איפוא מצות תורתנו הקדושה: מפני שובה תקום והדרת פני זקן? הבה! נבנה להם בית מעון לנהלם שמה בכל מחסורם אך מה כבד להוציא מפעל יקר מכח אל הפועל יורה הנסיון יום יום. — ביום ח״י תמוז תרכ״ח מת ר׳ חיים שמעון העבאלד ויניח ברכה ב' אלף זהובים עו״מ לקרן קוימת אשר פריו יהי' לחברת אסיפת זקנים, ואין קומץ כזה משביע. — והנה זה כארבע שנים התעורר איש יקר רוח ר׳ יוסף היממעלבלויא, ויתעודד לכונן את החברה הזאת, ויעמול ויגע יומם גם ליל להגיע למטרתו. הרצון והיגיעה תעוז לחרוץ מכל שפעת הון לחובק ידו בצלחת. אף עמלו עמד לו למצוא אנשים כלבבו, אשר אזרו מתניהם לטובת אחיהם, הלא המה: ר׳ זלמן וואססערבערג, ר׳ נחום טוסלאוויטץ ר׳ מאטול פינקער וידידי ר׳ אלעזר באליצער והמה השתדלו בכל מאמצי כחם לאסוף פעם בפעם אסיפת נגידי עירנו ונדיבי׳ ליעץ עצות כדת מה לעשות לבצע את התיסדות החברה, לא נחו ולא שקטו מלדבר על לב אנשי קריתנו להרים נדבות ולתת כסף חוק מדי חודש בחדשו לדבר הטוב הזה. וברוך אל עליון אשר הי׳ בעוזרם, וביום ר״ח תמוז העבר היתה חנוכת בית אסיפת זקנים לשמחת כל יושבי עירנו. — ביום ההוא הסתפחו שמונה זקנים בבית אשר שכרה לה החברה בתוך גן נחמד, ושמה נתנו למו מלבושים נאים ומתוקנים מכף רגל ועד ראש, וגם כלי הבית ערוכים בכל כפי החפץ, הנה הערשים ערשי ברזל, וארחת הזקנים ארחת תמיד מדי יום ביומו לא יחסר דבר. ואנשים נכבדים ילכו תמיד לראות כי יהי׳ כל דבר כמשפטו. כעת יסוד מוסד להחברה עשרת אלפים זהובים ע״זו, מלבד תרומת כסף חודש אשר יתנו אנשים למאות מדי חודש בחדשו. ובעת תבנה החברה בית לעצמה תקבל מאת אפטרופסי עזבון ר׳ שלמה נתן וועקסלר את תרומת כסף אשר הניח להחברה. ויד החברה נטוי׳ לאסוף עוד זקנים הביתה כאשר ירחיב ד׳ את גבולה. — פג״ש. קראקא בירח תמוז תרל״ד. לכבוד הרב המו״ל „הצפירה״ שלום! דרך חנוך נערים אשר אחזו והחזיקו בו תושבי עירנו, רע הוא מאד, ומנהגם כמנהג יהוא בן נמשי כי בשגעון ינהגו האבות את צעיריהם, ועל דרך לא סלולה ינהלום, כל דורך בה לא ידע שלום. הנערים מפוזרים ומפורדים בחדרים שונים אשר מוריהם מורים ללא דעת וללא סדרים, שמה קננו פרעות ושערורות חדלו ספורות, אשר בקעו ודגרו בצלם, ותלדנה זרע ללא אלהים ואנשים, ילדים, לא תורה ולא דעת, לא אמונה ולא תבונה במו, הבנים אינם זרע בירך ה׳ ואדם, והנערים נעורים מתורה ודרך ארץ, ורקים מכל מדות ישרות אשר תפארת הן לעושיהן ותפארת למו מן האדם. לכן כל איש משכיל ונבון דבר החפץ לחנך בניו על פי דרכי התורה והחכמה וגם מזו ומזו בל יניחו ידם, — כי יבין אשר בעת הזאת, עת כל העמים כלם אשר בתוכם אנחנו יושבים, ישכנו כבוד תחת צל החכמה והתבונה, עתה לא על התורה לבדה יחיה ישראל בגוים, ועל מוסדות דת בלעדי דעת בל תחש לבטח רגלם — לא ידע בנפשו מה יעשה; יבקש מורה טוב אשר יאשר חניכיו בדרך בינה ואיננו! וחפש בית ספר בו ילמדו הנערים תורת אמת מפי מוריהם ולא ימצא! וגם אם יחפש בחפש מחפש ולא יוכל למצוא. - נע"" . אי לזאת נועדנו יחד, אני הכותב, ומבעי ה׳ פייבל ראבינאוויטץ, וה׳ מאיר וואהלני, ושמנו עצות בנפשנו למשוך אחרינו איזה אנשים צעירים מעירנו, ליסד חברה אשר פינו בשם „שוחרי טוב"
021-HZF-1874-07-22-001-10224_toc_8, רוסלאנד,"  רוסלאנד ווארשא. כבוד הדר אדונינו הקיסר אלכסנדר השני יר״ה, הופיע אלינו ביום ד׳ פ׳ מט״ומ בשעה 11 קודם חצות היום, מבית מסילת הברזל ווינער עד רחוב הארוך (לאנגע גאסע). יושבי העיר עמדו פה צפופים מימין ושמאל להנות מזיו תואר פני המלך, ועל כל בתי העיר התנוססו דגלי אהבה וכבוד, ומן החלונות רפידי שש וארגמן, ציורים ופרחים למיניהם, ובלילות האירו חשכת ליל מאורי אור לאלפים ולרבבות, ועל טוב יזכרו אחינו מרחוב מארינאוו וגם נאלעווקין, כי בעת אשר אנשי הצבא עוברים ושבים ממשטרי הארץ לעיני הקיסר יר״ה, ורבים עיפים מחום היום, יצאו מרחובות הנ״ל לקראתם בכדים והביות מלאים מים קרים להרות נפש עיפה. כסא המלוכה של אדוני ארץ החוי הובא לעיר המלוכה פעטרסבורג, והוא כולו של עץ, ורק במקום לשבת הושם טם של כסף. מכתבי העתים בפ״ב מודיעים כי על זמן המוגבל ביום 30 אוגוסט, יגמרו עגלות יפות במסילת הברזל בעד המלכה וויקטאריע יר״ה, הנכונה לבוא לעיר המלוכה פ״ב. נסיעתה לעיר הנ״ל תכיל ה׳ עגלות, ומהם ה׳ עגלות עבור המיניסטארים ורואי פניה. עיר קטנה בפולין סטאשאו, כמעט כלה עלתה על מוקד האש, עד 120 בתים נשרפו על תלם. העיר הזאת היא של האדון הגראף פאטאצקי, וירחם על האומללים ויתן נדבתו להם סך 2500 רו״כ לחלק תיכף ביניהם, וגם הבטיח לעניים לתת להם עצים לבנות להם בתים.   אהרן טעננענבוים ווילנא. החכם המשכיל האורח הנכבד ה׳ יונה גערשטיין, העומד על יד הגענעראל גובערנער בעיר ווילנא, נתכבד בימים האלה מאת ממשלת רוסיא במטבעת זהב על פתיל סטאניסלאוו לשאת אותה על לבו לזכרון תום רוחו ועבודתו הנאמנה. והנה לא לפ⸗ דעתנו לבד ראוי הוא ה׳ גערשטיין לכבוד הזה, כי בלי תפונה, גם כל יושבי ווילנא יסכימו אתנו בדבר הזה, כי כלם למדו לדעת את אהבת החכם היקר הזה לעמו, ואת כל אשר פעל ועשה למען אחיו בכל אשר מצאה ידו. אמנם ביותר מאוד מודים אותו עניי ווילנא ומברכים את שמו בעד השתדלותו ועמלו למען הת״ת. כל בני ווילנא זוכרים את מעמד הת״ת לפני חמש עשרה שנה אשר היה מורה מאוד. הנערים הלכו ערום ויחף ונשאו חרפת רעב כל ימי היותם בבית הת״ת, המלמדים והמשגיחים, אנשים נבערים מדעת ותום לב רדו בהם בפרך ויכום ויענום בלי חמלה על כל דבר קטן, או גם על לא דבר יען בני עניי המה, ומי יהיה להם למחסה ויפקוד על האנשים האלה את עונם. הלמודים בבית הת״ת גם הם לא הצטיינו בנחיצותם ובתעלתם, אשר הביאו לילדים האומללים; על כן יצאו התלמידים מבית הת״ת בלי כל ידיעות מועילות אשר ילמדן האדם וחי בהן, ובלי כל ארחות מוסר ודרך ארץ. רבים מהם הטילו את עצמם על הצבור, רבים הסתפחו אל חברת עושי עול גרמיה למלא את בטנם כי ירעבו. סוף דבר הרבה בית הת״ת להרע לעניים האלה מאשר הטיב להם. ויהי לפני שתים עשרה שנה בראות הגענעראל נאזימאוו ראש שרי המחו בווילנא בימים ההם את הצלמות ואי סדרים השולטים בבית הת״ת ויחמול על עניי בני ישראל ויפקיד את הבית הזה ביד ה׳ נערשטיין ואת כל עניניו נתן בידו. עדים אנחנו ועדים כל בני ווילנא כי שמר ה׳ גערשטיין את תפקידו באמונה ויעשה למען בית הת״ת ככל אשר היה לאל ידו, לפי מצב הבית החמרי ותנאיו המוסרים. לאט לאט החליף הבית את תמונתו תחת השגחת ה׳ גערשטיין וכעת יראה הרואה חדרים מרוחים ונקיים כן בחדרי הלמוד והמאכל וכן בחדרי המטות; את המלמדים הזקנים, אשר אבד עליהם כלה ואשר הסכינו בהמנהגים הישנים הרחיק ה׳ גערשטיין ויבחר תחתם אנשים צעירים לימים העושים מעשיהם באמונה, ואת כלכלת הבית וההשגחה הפקיד בידי איש אמונים טוב לב ויקר רוח, אשר כאב את בנו יתהלך את היתומים העזובים ולא תחת בהם נערתו, וידו לא תהיה בהם ככל אשר עשה ההולך לפניו. את הכנסת הת״ת הגדיל והרחיב ה׳ גערשטיין, כן במצאו מקורים חדשים להכנסה, כן בהביאו סדר ומשטר נכון בההכנסות הישנות, את הנערים האוכלים לחם הת״ת הלביש והנעיל כראוי וארוחתם נתנה להם כדת. אף את סדרי הלמוד כונן ה׳ גערשטיין על יסודות חדשים ויפקוד מורים ללמד את הנערים שפת רוסיא וידיעות החשבון הנחוצות לכל אדם. והיה אחרי כלות הנער את חק למודיו בבית הת״ת יראו המשגיחים את כשרונותיו ואת נטיותיו ותמכו בידו להשיג את המטרה המיוחדת לו ביותר. על פי הרוב יסתפחו הנערים אחרי צאתם מבית הת״ת אל בעלי המלאכה. וה׳ גערשטיין הוא העומד מצד הנער לבל יונה אותו בעל המלאכה ולבל יעשה אתו עול גם אחרי בואו תחת צל קורתו. כל אלה עשה ה׳ בערשטיין לא בסופה ורעש ולא במחלוקת ומריבות כי אם בשובה ונחת בהשקט ושלוה, וכל בני הכתות השונים למיניהן השלמו לו ולהשנוים אשר עשה בבית הת״ת לטוב הנערים ואשרם. ר. איש ווילנא.  "
021-HZF-1874-07-22-001-10224_toc_9,איטליה.," איטליה. ווירצילי אבדה גדולה אבדה העיר הזאת, ועמה כל ישראל, במות האיש הנעלה והמצויין כה״ר פרופיסר גיזיפי לוי נ״ע. בן ששים שנה היה במותו, וכל ימי חייו הקדיש לטובת אחיו בני ישראל. The .Jewish World„ מחיי המנוח מודיע מכ״הע האנגלי כי בשנת 1848 כאשר נתן הרשיון ליהודי אטליה לשקוד על דלתי בתי ספר הכללים, ולקבל כתר שם טוב בבתי האוניוורזיטיטים, היה המנוח הראשון בין יהודי אטליה אשר עמד על המבחן Prolessor de Lite- באוניוורזיטיט ויצא משם מוכתר בכתר בשנת 1853 החל להוציא לאור את מכ״ע העברי  בלשון ארצו, אשר בו להם מלחמת אחיו. בלשון למודים ובעט סופר מהיר עד להפליא; גם חבר ספרים יקרים ומועילים להרחיב ידיעת ספרותנו ולהאדירה. המנוח היה אהוב ורצוי לכל אדם, וגם ממשלת אטליה חלקה לו כבוד גדול בנתנה לו אות כבוד שתי פעמים. תנצב״ה."
021-HZF-1874-07-22-001-10224_toc_10,רומניה.," רומניה. שנאת הרומנים על ישראל הלך תלך ותגדל מאוד מיום ליום. שונאי ישראל שמה מתהפכים בעצות ותחבולות שונות להגדיל המשטמה ולהאדירה, למען יתקומם כל העם כלו כאיש אחד ויגרשו את ישראל מאדמת רומניה. מכ״ע רבים יביאו את אופן סדר לימוד החשבון בבתי ספר הכללים שמה, להראות עד כמה כחה של שנאה זו גדול, ומה רע ומר גורל היהודי על האדמה הארורה הזאת. המורה ישאל לתלמידיו הקטנים, למען שנן את שכלם בהלכות האריטמעטיק, בתוך שארי שאלות גו השאלה הזאת: כאשר יגורו 4000 יהודים בעיר קטנה אשר 800 מהם יושלכו אל נהר הדאנוי ויטבעו שמה, 900 מהם יהרגו בחוצות העיר, ועוד אלף מהם יהיו מוגרים על ידי חרב ויפלו חללים, כמה ישאר עוד מהם — אחרי ילקח מהם כל הונם ורכושם — לגרש אותם מהעיר? מורה אחר אשר איננו חריף וחד השכל כראשון, ישאל תלמידיו כזה: כאשר יגורו בתון 5000 רומנים 1200 יהודים, כמה גדול יהיה חלק התושבים אשר יהיה מותר לשפוך דמם כמים באין חטא ועונש? או ישאל בפנים אחר: אם יגרש מרומניה 15 יהודים בכל יום, בכמה ימים ושנים נוכל לגרשם כלו, אם מספרם ברומניה יעלה לערך 36 או 40 אלף. פלטישני בירח תמוז תרל״ד לכבוד הרב המו״ל „הצפירה״. שלום! בכליון עינים קוינו והכינו על אסיפת הנבחרים כי באי כח העם יטו אוזן שומעת אל דברי שר האוצרות, אשר הבטיח כי יציע לפניהם להסיר את דעת הסעיף השמיני מחוקי המשקאות, אשר בו נאסר להיהודים הרומענים הדרים בהכפרים למכור משקאות, אך את אשר פללנו לא ראינו, הנבחרים התאספו, ולמשאלות היהודים אין קול ואין קשב, כמה אלפי משפחות נשארו בערום ובחוסר כל, קולן עד לשמים הגיע, ואך הרומני האכזר יושב מרחוק וישתק, ובכי היהודי להרומני לשחוק ההן קשה כח הסבל! כעת יודיעו כ״ע כי רוב הצירים (קאנסולען). כתבו מכתב מחאה על הסעיף האכזר הזה, והגישו בקשותיהם ביחד עם האיש הרם והנשא האדון פעטשאטא ציר ממשלת ארצות הברית,  אל המיניסטער, ונראה אך יפול דבר! - (חברת אגורת קודש אחות ציון). החברה הזאת נתיסדה זה כשנתים ימים במדינתנו, ואם כי כבר הודיעו כמה סופרים משכילים בכה״ע העברים גודל מעלת האגודה, ואיך ראוי ונכון שכל איש אשר בשם ישראל יכונה יקבל עליו את שם „ציון״, בכל זאת, יען לא הייתי חבר עד כה, דמיתי פן צודקים דברי המסטינים והמקטריגים אשר יפילו לעלות ולבקע את חומות בת ציון, ולדאבון לבינו, ימצאו כמה אנשים אשר בעינים עצומות ישמעו אך לדברי אחרים, והמה הוציאו קלא דלא פסיק כי מטרת החברה לעבור על דתי תוה״ק, ועוד דברים כאלה וכאלה, ותמכו דבריהם להראות לכל, כי כל דבריהם על אדני האמת הטבעו, יען כי חוקי אגודתינו אך בשפת רומענית נכתבו, אמרו איכה תעזבו שפתכם העבריה למען חבק נכריה, איכה תעזבו אם הלשונות לאהוב שפהתה״. אבל כעת הנני יודע ועד כי אין באגודתנו שום דבר נגד הדת, ומי לא יודה כי שאלתם מדוע נכתבו חוקי האגודה בלשון רומאניה אינה כלום והבל יפצה פיהם, האם כל גדולי הדור אשר כל בית ישראל נשען עליהם לא כתבו ספריהם בלשון העמים אשר דרו בם? הכי בזה נשפילה שפתנו? ומה גם בזמנינו כמעט כולם יודעים ומבינים לשון רומענית, ולשון עברית מעטים המה היודעים ונער יכתבם, ע״כ לכם אישים אקרא, הטו נא לדברי אשר אנכי נותן לפניכם היום, הקבצו ושמעו ותהי לאגודה אחת עם החברה הנכבדה „ציון״ אשר דגלה: השואה ואחדות״. כי העת הזאת תובעת בפה לאמור: הבו שלום, הבו אחדות, ואך ע״י השלום והאחדות נקוה כי בעגלא נושע וגאולתנו תבא. — בלי תפונה שמעו גם קוראיך מנסיעת הח׳ סמאלענסקי לערי רומאניה ליסד בתי שמה ספר למורים, ואם כי אין אתנו עוד יודע אם בהבתי ספר האלו יתרומם מצבנו הרע, בכל זאת למען יסתמו פיות מסטינינו אשר יאמרו כי אין הדעת (וויססענשאפט) בינינו, ובוערים אנחנו, טוב טוב כי יתיסדו בכל עיר בתי-ספר. אך רבים קמו גם על הח׳ הנז' וישיתו עלילה עליו באזני השופטים כי יש לו מכתב-מסע מזויף, ובאותו שעה אשר רצה לנסוע מיאססע (שם אסף חמשים אלף פראנקס לטובת הבתי-ספר הנ״ל) אל עיר באטושאן, אשר שמה נקרא ע״י דלוג-רב, ובעת היותו בחצר מסילת הברזל, נגש אליו ראש העיר מיאססע וישאלהו על שמו: „פעטער סמאלענסקי"" ענהו והא לך המכתב המסע. — כראות ראש העיר כי בהפאס נכתב „פרץ בן משה סמאלענסקי"" רצה להביאו אל בית הסוהר, אך כרגע נודע הדבר אל הגביר ה׳ יעקב נייאשאטץ ויבא שם, וירא לעין כל כי שם פרץ ופעטער אחד הוא, אך המוסרים לא החשו עוד והדפיסו תיכף במ״ע: „קוריעריל דע יאססע"" כי הח׳ הנ״ל יש לו שטר מזיוף, וכי הוא שודד וגוזל את כל היהודים יושבי רומאניה, ובמאמר הלז דברו סרה גם על חברת ציון״. הח׳ סמאלענסקי בראותו זאת, ובידעו כי קשה לו כעת לקבל רשיון מהממשלה ליסד הבתי-ספר למורים ורבנים, יען הממשלה תראה כי גם בין היהודים ימצאו הרבה אשר רוחם אין נוחה מזה, הוכרח ליסע כעת אל מקומו לוויען. — ואם תבאנה לידי עוד ידיעות בדבר הזה, אודיען תיכף אליך. מאיר יוסטער"
021-HZF-1874-07-22-001-10224_toc_11,תוגרמה.," תוגרמה. קאנסטאנטינאפאל. בשלשים לירח יוני העבר היה יום אורה ושמחה ליושבי עיר קאנסטאנטינאפאל, כי ביום הזה חגג השולטן קיסר התוגרמים את יום עלותו על כסא המלוכה ברב פאר ותפארה כמדי שנה בשנה. כל פחי וסגני המלוכה, וכל צירי הממשלות היושבים בארצנו, באו לברך את השולטן, ולהציק לפניו רחשי לבם ורגשי נפשם ליום הכסא הזה. כל רחובות העיר האירו באורים, וכל האניות בים הבספורוס בעיר, הפיצו אור בהיר באש מתלקחת להאיר הלילה. לכבוד היום הזה, עשה השולטן משתה גדול, ויפקד מקום פחה אחד על המשתה בשנה הזאת. הפחה הזה הוא מושל ארץ מצרים, ויצר מאד להשולטן על הדבר הזה, כאשר הצר לשאול מלך ישראל כאשר פקד מקום דוד במשתה חג החודש, כי מקרה פוליטיקי הוא, מקרה לא טהור. ומדוע לא בא משנה למלך מצרים לברך את הקיסר אדונו ביום שמחת לבו? רבים יחשבו סבת הדבר, יען כי בבית ועד הלאומי במצרים אל בעא לאמענטא — אמרו הנבחרים, כי נסיעת הפחה לקאנסטאנטינאפאל מידי שנה בשנה, תריק אוצר המדינה, ולכן לא בא הפחה לעיר השולטן בשנה הזאת, למען הסיר מאתו עקשות פה ולזות שפתי נבחרי בית הועד. אפס יודעי בינה לעתים בהנהגת המדינות ומשטרי הפוליטיק יאמרו, כי טעם הדבר הוא, יען הפחה יודע היטיב כי על ידי התקרבותו למושל תוגרמה, ועל ידי דברי אהבה, הבה וחנופה, לא יצלח בידו להכין בארץ מצרים ממשלה חפשית, בלתי תלויה ברשות השולטן, וחפצו זה בל יוכל להוציא לפעולת ידים רק על ידי הרב ומלחמה, א״כ איפו מה לו ולהשולטן כי יתערב בשמחתו. בעוד אשר השמחה בהצר המלך ושריו, נשמע מאזיה הקטנה קול אנשים לאלפים בוכים ומיללים ללחם, עטופים ברעב ומתים על פני חוצות. כי הרעב גדול מאד בארץ ההיא, ומלבד הרעב, גדול כים שברם על ידי מגפת הבהמות אשר תשתרר שמה בעוצם תקפה ועזה. מכ״ע תוגרמי הנקרא „בססיריט"" הוציא קול קורא בנדבות בעד הגועים ברעב, והנדבות אשר קבץ שלח ע״י אחד מסופריו למחוז טשנגרו. ארבעה ימים לפני חג היום אשר בו נהיה השולט למלך על התוגרמים באה הודעה מהציר הנשלח לעזור לרעב טשנגרו, ובה יתאר את מצב העני והחסר במדינה שמה, ואת הרעב הנורא אשר יבלע וישחית אנשים למאות, ויורידם לשחת בלי המלה. בתוך ההודעה יכתוב כי הביא אתו 40,000 אקים (לערך 1000 צינטניר) קמה לחלק בין 20,000 נפש רעבים ללחם שמה, ותהי מכסת הקמח לנפש רק 2 אקים (לערך 5 פפונד) ועכ״ז שוטרי ממשלת העיר, עשרים ושלשה במספר, אף כי לא יחסרו כל דבר, שנו שמותם לפני המחלק את הקמה ויקחו מאתו ברמיה 46 אקים קמח, אולם אחרי זאת נודע הדבר ויביאם לפני המשפט, וישלמו בעד הקמה וגם כלאם בבית האסורים. ככה שוררת תרמית ואון בין שוטרי הממשלה שמה, במקום המשפט שם הרשע, וגורל האנשים האומללים רע ומר ט״ף. עד מאד באפס תקוה."
021-HZF-1874-07-22-001-10224_toc_12,סערביען.," סערביען. בהיות הפרינץ מושל סערביען בעיר קאנסטאנטינאפעל להתראות לפני השולטן ויבואו לפניו ראשי חברות כי״ח שׂמה במכתב בקשה כי ייטיב מצב היהודים בארץ מלכותו. המיניסטר מסערביען כתב תשובה על מכתב הבקשה בשם הנסיך אל האדון וויניציני משנה חברת כי״ח בקאנסטאנטינאפעל לאמר: הוד המושל מסערביען צוה עליו להבטיח לאדוני, כי לבו אך טוב לישראל יושבי סערביען, וכל אשר יהיה בכחו לעשות להרים מצבם יעשה, למען לא יהיה עוד שום הבדל ופדות בין יהודי לאינו יהודי במלא רוחב מדינת ממשלתו. נקוה כי רב טוב צפון בהבטחה הזאת להיהודים יושבי סערביען, והיא שתעמוד להם להשיג שמה שיוי הזכיות ויהיו לברכה בקרב הארץ."
021-HZF-1874-07-22-001-10224_toc_13,חדשות שונות.," חדשות שונות. מקיסינגען מודיעים, כי אחרי שלשת ימים חקירה ודרישה בבית המשפט, נודע הדבר, כי הכהן האנטהאלער, הנחשד לחבר לקולמאנן והובא לבית האסורים, נקי וחף מפשע הוא, ויוציאוהו לחפשי. סבת החשד הוא, יען כי הכהן בחפצו לראות את פני ביסמארק אשר מעולם לא ראהו, שאל כל אחד ואחד אשר פגש ברחוב באיזה שעה יסע ביסמארק לרחוץ במעיני הרפואה, וגם את פי האיש קולמאנן, אשר עמד סביב בית השר שאל; ואחרי נסע השר ולא יכול לראותו מצד זה שעמד רץ בחפזה לעבר השני לראותו משם, באותו הרגע אשר ירה עליו קולמאנן, ולכן נחשד במה שאין בו. גאטהא. אל בית הלנת המתים בעיר הזאת הובא ארון אחד עם ילד מת למען ישאר שמה עד למחרת ואז ישוב אל האדמה אשר ממנה לוקח. פתאום לפתע הקשיב שומר המתים קול ילד בוכה נשמע מהארון הזה, ויקרב אל הארון באימה ופחד ויפתחהו, וימצא את הילד אשר חשבוהו למת, יושב בארון וחיים בקרבו והושב בשמחה רבה אל אבותיו המאושרים. מצב הנשים בארץ רוסיא ילך הלוך וגדול, והרשות להן נתונה לשרת במשרת מדניות כי בארץ רוסיא כמו באמעריקא, כל דבר חדש בחיי החברה ימצא לו מסילות בלב העם כלו, וכל תיקון נשמי ומוסרי יצא במהרה לפעולות כפים באשר שתי הארצות יחדיו בל יחזיקו בנושנות בשתי ידיהם ויאמרו קדוש לכל דבר אשר עבר עליו כלח. הנשים ברוסיא תחת אשר מלפנים ודיהן לא עשו תושיה ונמו חייהן בחיק העצלות והבטלה, מזהירות כהיום הזה בשמי החיים על ידי חריצות כפיהן, ורבות בנות תעשנה חיל בחיי החברה. פה בארץ רוסיא נמצאנה יושבות ומלמדות חכמה ומדעים בכתי הספר, ועובדות בבתי הטעלעגראף. שתי נשים בעיר הבירה עורכות דין הנה הנן, ורבות מהן כותבות מאמרים בעד מכ״ע ומעתיקות מלשון ללשון, ומכל אלה יקרה להן חכמת הרפואה. בבית המדרש לרפואה „מעדיקא כירורגישע אקאדעמיע"" עמדו 74 תלמידות הרפואה על המבחן וששים ושלש מהן נמצאו שלמות בלימודן ועלו למדריגה גבוה, והנשארות לא באו אל המבחן, הפרופיסורים הללו מאוד את התלמידות, ורב טוב צפון בהתחדשות הזאת, כי חכמה מאשרת העולם והאדם. מכ״ע מודיעים מעיר קימברידש (באנגליה) כי השופטים בבית משפט הגבוה (קרימינאל געריכט) שם, יושבים בקיץ הזה וחובקים את ידיהם, אחרי אשר לא בא עוד לפניהם מתחלת הקיץ ועד עתה כל עשק וכל דבר חמס. מזכיר בית המשפט אומר בצדק, כי עיר אשרי יושביה כשלשים אלף נפש תוכל בזה להתפאר וללבוש גאון אם לא נמצא בה במשך זמן כזה כל עושה עולה ומעשקים, ומוצא בזה ראיה מוכחת כי בממשלה כזאת יוכל האדם להיות צדיק במעלליו גם כלי כל פחד ענש לנגד עיניו. .  זה לא כביר הובא במכ״ע אמיריקני אחד המדבר מהשכלת הארץ הזאת, כי תקח חלק יותר גדול מכל ארצות אחרות בהצווילציה . ועליה נולדו אנשים גדולים בכל חכמה וחרשת המעשה (קונסט אונד וויססענשאפט), ועוד לה יתר שאת על אחיותיה ארצות וחלקי תבל שונות, כי ממנה עוד לא יצא אפיפיור לשבת על כסא פטרוס הקדוש! ויחשב שמה כי מארבע עשרה אומות יצאו אפיפיורים למלוך, ואלו הן: מאטליה 202, מגרציה 12, מפרנציה 12, מגרמניה 4, מאסטריה 4, מהשפניה 2, מפורטגל 2, מבווריה 1, מאנגליה 1, מסכסניה 1, מטורקיה 1, מאזיה 19, מאפריקה 4, מאמעריקה לא אחד! בהאקאדמיה בעיר לונדן דרשו חכמי לשונות השמיות מלת חוה ומצאו כי פרושה בשפת ערבית הישנה הוא „עצם"" על שם הכתוב עצם מעצמי. כבוד גדול נעשה לראשי הקהלות בערי קיירו ואלכסאנדריה במצרים, כי משנה למלך מצרים כבדם באות הכבוד המכונה ממדרגה השניה. קיסר רוסיה נתן את אות הכבוד סנט אנגע להיהודי מירגול ליון ממלא מקום הקונסל הרוסי בעיר בייננו בצרפת."
021-HZF-1874-07-22-001-10224_toc_14,על דבר שמירת יום השבת לאנשי המזרח.," על דבר שמירת יום השבת לאנשי המזרח. (המשך מן גליון 2.) ובכדי לברר הדבר, יותר נצייר במחשבתינו היות העגול א ב גד דמיון לכדור הארץ אשר א הוא מקום ירושלים תו״בב, ויהיה אז הקו בד האופק. נניח שהשמש שקעה במערב נוכה נקודת ב ביום ו׳ ע״ש, והוא התחלת השבת לירושלים הנמשך זמן כ״ד שעות כפי מהלך השמש מן ב אל גד א עד שובה שנית אל ב. הנה בהיות השמש מעל נקודת ב׳ והוא תחילת ליל שבת לא״י א, יהיה אז להשוכן ד במזרח חצי ליל שבת, ולהשוכן בנקודת ג׳ בוקר יום שבת, נניח איפו כי פה הוא המערידיאן הקבוע, הנה מהראוי לפי זה שבעת אשר להשוכן ג הוא בוקר יום שבת יהיה אז לשכנו הקרוב לו בנקודת ו׳ ההוא בוק ר יום ו׳ ולהשוכן ב חצות יום ו׳, באופן כזה ישתתף השוכן ג עם זמן השבת שבירושלים כפי מהלך השמש מן ב עד ד והוא זמן י״ב שעות, ואולם להשוכן ו יתחיל השבת בבוא השמש אל ד, וישתתף לפ״ז עם זמן השבת שבא״י שעור מהלך השמש מן ד עד ב, והוא זמן י״ב שעות היום שבא״י. ונמצא לפ״ז כי השוכנים ו או ג' שניהם שובתים זמן י״ב שעות מן השבת שבא״י זה י״ב שעות ראשונות של הלילה וזה י״ב שעות היום. לא כן יהיה אם נעתיק המערידיאן משם באיזה מקום אחר מכדור הארץ. ד״מ בנקודת ה אשר בזרוח לו השמש בנקורת מי יהיה אצלו בוקר יום שבת. ולשכנו הקרוב לו ח יהיה אז בוקר יום ו׳ הנה לא ישתתף השוכן ח עם זמן השבת שבא״י רק כדי מהלך השמש מן ל עד ב׳ והוא פחות מן י״ב שעות כשעור הזמן שתלך השמש את הקשת דל, ולהיפך יהיה כשנעתיק המערידיאן לצד השני במקום י׳, אז יפסיד השוכן י׳ המונה אז בוקר יום שבת בזרוח לו השמש במקום ט אשר לא ישתתף עם השבת שבא״י רק בשעור מהלך השמש דרך ב ג עד כ׳, והוא ג״כ פחות מן י״ב שעות כדי מהלך הקשת דב, וכל אשר נרחיק מקום המערידיאן מן ו ג והלאה לאיזה צד יגדל יותר ההפסד מן השתתפות השוכנים עם השבת שבא״י. עד כשנרחיק אותו עד נקודת ד כדעת הכוזרי והרזה״ה, אז לא ישתתף השוכן כ׳ רק עם שש שעות האחרונות מן היום. תחת אשר לפי המערידיאן הקבוע שאמרנו היה יכול להשתתף עם א״י בזמן י״ח שעות ואיזה זכות ויפוי כח יש לנו להתיר להם לחלל מן השבת שבא״י זמן י״ב שעות חנם? ורק מצד הסכמה בחירית בשביל שלקחנו את המערידיאן הראשון קרוב להם. הנה התברר מזה שמצד אזהרת הכתוב בעצמו אנו מחויבים לקבל את המערידיאן הרחוק מירושלים 1800 לא זולתו. ולפי שהמערידיאן הזה שאמרנו 1800 מירושלים הוא נופל על הים הגדול שבין אזיא לאמעריקא והוא במעלה 2329 לאורך פעררא, ורק בצפון אמעריקא הוא עובר דרך היבשה מקום בלתי נושב עוד כ״כ, ע״כ אין מן הצורך עוד לעשות תקנה חדשה לשמירת השבת עפ״י רשימות מפות מיוחדות הבלתי מסור לכל אדם, רק נחליט לדין מוסכם מן גדולי הרבנים שכל המפרש בים מן ארץ אמעריקא לאזיא ואיי הים, אם אין דעתו לחזור, מחוייב לשמור השבתות ויו״ט כיושבי אזיא ואייראפא בעת אשר רב החובל יגיד לו שכבר עבר את המעלה 2320 לאורך פעררא. או עכ״פ ישנה חשבונו בסדר מנין ימות השבוע כאשר יבוא אל היבשה הראשנה. ובעודו נוסע על הים בלי יבשה יוכל לשמור שבתו הראשון לבל יעברו עליו י״ב ימים חול בלי שבת כלל. וכן המפרש בים על הים הצפוני במקומות אשר היום השמשי הולך ונמשך כמה ימים מע״לע, ישמור שבתו רק זמן הכ״ד שעות הראויים לו לפי המערידיאן שהוא נמצא שמה, שבזה הוא מקיים אזהרת הכתוב בכל מושבותיכם בהיותו משתתף עם השבת שבא״י בשעור היותר גדול שאפשר לו. ולא נשאר לנו איפו רק לברר עוד הדין: מי שיצא ממקום למקום דרך המערידיאן הקבוע ודעתו לחזור עוד הנה באופן כזה דעת הרב ב״ז וויללער נ״י הוא לחלק בן שבת ליו״ט, ונסמך בסברתו על דברי הש״ס (פסחים קי״ב) שבת דקביעי וקיימי וכו׳, וזה אינו נראה; חדא דבו״הן גם המועדים קביעי וקיימי, לפי שאין אנו מעברים וקובעין בזה״ז רק מכח ב״ד יפה שבא״י שתקנו לנו החשבון הזה לדורות לפי דעת הרמבן ובעל המאור מבלי שנוכל לשנות עוד: שנית, אם נאמר שהעובר ממקום למקום ישמור שבתו לפי חשבון האחד, ייו״ט לפי חשבון אחר, הנה יבוא לידו בלבול וקלקול, כי יחול לבוא אצלו לפעמים יוה״כ סמוך לשבת, או יום הערבה כשבת. הנה הצעתי את דברי וחויתי את דעתי בענין הנכבד הזה, ואין כונתי להחליט ולומר שכן הוא להלכה, ומורין כן, רק הנני כמציע דברים לפני הרבנים הגדולים היושבים לעיין ולהורות לאחב״י יושבי המזרח. ואם שגיתי בדברי, הנני לקבל תשובתם ואודה משוגתי בקהל עם. ברלין, בחודש תמוו תרל״ד. חיים זעליג סלאנימסקי."
021-HZF-1874-07-22-001-10224_toc_16,," הודעת המו״ל. אלה המה שמות הסוכנים אשר קבלו עליהם בטוב לבבם לקבל חתומים על המ״ע הצפירה. ברוסיא הסוכן הכללי ידידנו החכם מוהר׳ יהודה ליב גארדאן ני׳. וכל הרוצה לבוא על החתום, או לקבץ חתומים בעירו יפנה אליו במכתבו ע״פ האדרעססע: An das Comite zur Förderung der Aufklarung unter den Juden in Russland. St. Petersburg, Herr MICHAEL SLONIMSKI, in Warschau, במדינות פולין הסוכן הכללי הוא  Gebruder WINTER in Wien, וגם Herrn A. FAUST in Krakau במדינת עסטרייך  Akiba CHASCHMAL in Bukarest .ברומעניען הח׳ מוהר׳ עקיבא חשמל בבוקארעסט וכל החפץ לפנות אלי במכתבו האדרעססע היא. S. Sioninski in Berlin, Geordenkirchstrasse 19."
021-HZF-1874-07-22-001-10224_toc_17,, ליראי ה׳ ולמשכילי עמנו! מי החפץ בספרי האמונה והשכלה אשר יצא לאור כלול בהדרו בדפוס רש״י פין וראזענקראנץ בווילנא. יפנה אלי על אדרעססע שלי .Jehoschuah Meisach או על אדרעססע של ידידי הגביר החכם השלם כו׳ הר״ר „ברוך קאפאלאוויטץ בדינאבורג״. ובטח ישיג מבוקשתו. והנני עבד לעבדי ה׳ יה״ס מו״ח.
021-HZF-1874-07-22-001-10224_toc_18,," שאלות ותשובות. . לה׳ גרעב"" בפשי שלחנו את הנומערן והגענו מן הפאסט בחזרח כי לא ידעה מקומו, אל החתום בוויללענבערג. קבלנו המחיר בלי כתיבת האדרעססע, לה׳ נ׳ פאפ׳ שלחנו כדבריו. לה׳ י"" ג״ב מכתבים ארוכים כאלו לא נוכל להדפיס כיום, לה׳ יח״ס בדינ׳ את דבריו מסרנו למקום אחר יותר נאות, לה׳ מי נח' בקארעץ לא נוכל להשיב לו בלי ידיעת אדרעסע שלו. לה׳ פאה׳ בפאד׳ אין לנו פנאי לעסוק בדברים כאלו."
021-HZF-1874-07-22-001-10224_toc_19,, Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin. Debit für den Bnchhandel: Julius Benzian in Berlin. Druck Von A. Ostrowski in Berlin.
