article_id,headline,text
021-HZF-1879-09-09-001-60247_toc_1,, . ברוססיא ופולין.  השולח במוקדם לשנה 5 רו״כ.  א לחצי שנה 2.75 רו״כ. א  לרבע שנה 1.50 רו״כ  א ביתר הארצות 20 פראנק. א  באמעריקא 5 דאללאר ברר לברר ב
021-HZF-1879-09-09-001-60247_toc_2,, אמנטנטנסטנסטנטכ מחירו באשכנז: 14 רייכס מארק לשנה. א בעסטרייך 8 פל׳ לשנה. וכן לרבע שנה. שכר מודעות: מכל שורה קצרה 5 קאפ׳.  ומשורה רחבה 10 קאפ׳ .
021-HZF-1879-09-09-001-60247_toc_3,"מכתב עתי משמיע חדשות בקרב עם ישרוץ , מכל..."," מכתב עתי משמיע חדשות בקרב עם ישרון, מכל הדברים הנוגעים בעניני המדינות. דברי חכמה ומדע, ידיעות השולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1879-09-09-001-60247_toc_4,תוכן הענינים.," תוכן הענינים. דברי הימים, ירושלים בוקארעסט קאוולע ידיעות העולם והטבע. שן האדם ותולדותיה מאת המו״ל. האמונה והחכמה מאת יעקב פרענקעל. בהר גוזן מאת קלמן שולמאן. חדשות שונות הודעות שאלות ותשובות."
021-HZF-1879-09-09-001-60247_toc_5,דברי הימים," דברי הימים גם דברי הריבות אשר נצמחו זה לא כביר במחנה מכה״ע, וגם אותות המלחמה אשר חזו להם נביאי השקר כבר חלפו כענן כלה, ושמש השלום תופיע עוד הפעם על שמי אייראפא בכל עוצם זהרה; על חנם שפכו איזה ממה״ע הרוססים את חמתם על ממשלת אשכנז לאמר כי כבר אין לבבה שלם עם ממשלת רוססיא, ולשוא נטו מכה״ע האשכנזים קו חשד על הממשלה ההיא לאמר, כי היא שמה את דברי ריבות האלה בפי מכה״ע ההם, באשר מכה״ע pag. Ber אשר רוח ממשלת רוססיא דובר בו, הודיע בימים האלה מטעם הממשלה ההיא, כי את כל הדברים האלה בדו מכה״ע הרוססים ההם מלבם, והממשלה לא תמצא בהם קורת רוח, באשר כאז כן עתה עמודי ברית השלום אשר כרתה זה כבר עם ממשלות חו״ל, אשר הדברים ההם נוגעים להן, עומדים נכונים וקיימים ולא התמוטטו אף מאומה וכו׳, וגם ממשלת אשכנז התאמצה מצדה להוציא את החשד ההוא מלב יושבי אייראפא, בשלחה בימים האלה את הגענעראל מאנטייפעל לווארשא, לדבר בשמה על לב הוד קיסר רוססיא ולהבטיחהו, כי ברית שלומה עמו תקועה בלבבה כיתד במקום נאמן בל ימוט עולם ועד ועל כל אלה, הנה ראיית פנים של שני הקסרים הגדולים האלה, קיסר רוססיא וקיסר אשכנז, אשר מצאה לה מקום בשלישי לחדש הזה באלעקסאנדראווא אשר על גבול רוססיא ואשכנז, שמה קץ אל כל חלומות מכה״ע ההם ואל כל פחדם ודאגתם; בהראותה לעין כל, כי שני המושלים האדירים האלה, כאז כן עתה נאמנים אל ברית שלומם ואהבתם אמנם המטרה המדינית של נסיעת הגענעראל מאנטייפעל וגם ראיית פנים של שני הקסרים ההם עודנה סתומה וחתומה, עד כי מכה״ע ימששו בה כאשר ימשש העור באפלה ויבנו עליה את השערותיהם על פנים שונים, אבל איך שיהיה, הנה נראה עכ״פ ברור, כי עיקר המטרה, אשר בעבורה התראה קיסר אשכנז פנים עם הוד קיסר רוססיא באלעקסאנדראווא ועם קיסר אוסטריא בגאסטיין, היתה לחזק ולאמץ את קשר ברית שלשת הממלכות ההן, למען אשר כל אחת מהן תגיע אל מטרת חפצה, ותבטיחנה עי״ז את שלום אייראפא לימים הבאים. כן ממשלת אוסטריא, אחרי אשר הקיסר פראנץ יוזעף התראה פנים עם הקיסר ווילהעלם, והגראף אנדראססי המתיק סוד עם ה׳ ביסמארק בגאסטיין, קרבה אל המלאכה בזריזות יתירה, ותגיע בפעם אחת את כל גלגלי המכונה אשר אל הנהגת עניניה החיצונים; כבוש המחוז נאווי-באואר אשר נשמט מחדש אל חדש ומיום אל יום, כבר יוצא עתה לפעולת ידים, וכפי הידיעה הבאה בימים האלה מוויען, כבר באו אל המחוז ההוא שתי קאמיססיאנען מפקידי חיל אוסטריא, למען הכין שם את כל הדברים הדרושים אל צבאות החיל אשר יבאו שמה בשמנה לחדש הזה, והגראף אנדראמסי בהיותו עתה בטוח כי ממשלות אייראפא לא תעמודנה לו לשטן אל שטת הפא- ליטיק שלו, נשאר עוד על כנו אחרי אשר כבר אמר לעזוב את משמרתו, עד כי מכה״ע רבים יחליטו, כי לא עזוב עתה את משמרת עבודתו מכל וכל, או יעזוב אותה רק על זמן קצר, ומכה״ע Temps ידמה בדרך התול את ה׳ האמערלע, אשר נועד לבא על מקום ה׳ אנדראססי, אל הכובע, אשר האנשים היוצאים בין הפרקים מבית התיאטר על זמן קצר יעמידו אותו על מקומם לסמן, כי המקום ההוא יש לו בעלים, למען אשר איש אחר לא ישב עליו, ואף כי מכה״ע Pester Lloyd אשר רוח המיניסטער ההוא דובר בו יאמר כי ה׳ אנדראססי יחכה עוד על משמרתו רק עד אשר תפתר שאלת אראב טאביא אשר בין ממשלות רוססיא ורו- מעניען, וכי הדבר הזה ימשך לכל היותר שני שבועות; הנה בכל זאת נראה, כי עזיבת ה׳ אנדראססי את משמרת עבודת תהיה עתה רק לפנים, ואחר זמן מה ישוב אל כנו לבד מן כבוש המחוז נאווי באזאר צלחה לממשלת אוסטריא בימים האחרונים לכרות ברית ואמנה עם הנסיך ניקאליי מושל מאנ- טאנעגרא, אשר בא זה לא כביר אל המטרה ההיא לוויען והברית הזאת נכבדה מאד לפני הממשלה ההיא, באשר על ידה תוכל להעביר את צבאות חילה אל מחוזות הכבוש דרך מאנטאנעגרא, הקרובה והטובה עשר ידות מן הדרך אשר תעביר אותם עליה עתה, והדבר הזה אמנה יתן מצד אחד את חתיתה על יושבי באסניען ונאווי-באזאר, לבל יהינו למרוד בה ולפרוק את עולה מעל צוארם, ומצד האחר ייפה את כבודה וכחה על יושבי חצי האי הבאלקאני בכלל. סוף דבר הדיפלאמאטיא אשר לממשלות אייראפא, אחרי אשר שבתה מעבודתה במשך החדשים האחרונים, החלה עוד הפעם להראות את ידה החזקה, ולפעול ולעשות לטובת ארצות הממשלות האדירות בפרט ושלום אייראפא בכלל אולם בעוד אשר ממשלות אייראפא דוברות שלום אשה את אחותה ותלכנה שלובי יד אל מטרת השלום, הנה מצב הענינים על חצי האי הבאלקאני עוד פרוע לשמצה, והעמים השוכנים בארצות חצי האי ההוא עוד לא נחו עד כה מעצבם ומרגזם; ברומעליען המזרחית שוררת שערוריה גדולה ונוראה, ורוח המרד יגדל בלבות יושבי המחוז ההוא מיום אל יום; המושלמנים ירגנו על נציב המחוז ה׳ אלעקא פאשא לאמר, כי נתן ידו את הנוצרים, ויחלק להם את המשרות הכבודות בעבודת הממשלה, והבולגארים כאז כן עתה עודם שואפים לאחד את רומעליען עם ממלכת בולגאריען, וגם הסולטאן לא ימצא קורת רוח בהנהגת ה׳ אלעקא פאשא ויצעק מרה באזני ממשלות אייראפא להסיר אותו ממשמרתו באמרו, כי נתן משרות גדולות על שכם הבולגארים, אשר יפעלו בפומבי נגד רצון ממשלת תוגרמא ולדעתה. גם בבולגאריען עוד לא שבתה הקנאה והשנאה בין הנוצרים והמושלמנים, כאשר נראה לעין בהשקפה הראשונה, באשר כפי הידיעה הבאה בימים האלה מסאפיא, התנפלו הבולגארים זה לא כביר באיזה מקומות על בתי המושלמנים ויבוזו את כל רכושם, ולבד מזאת מרה רוח העם נגד המיניסטעריום, אשר הסיר חמשה עשר גובערנא- טארים ועוד פקידים רבים ממשמרתם, על אהבתם את החופש ומדאגה פן ישתדלו, כי יובחרו אל בית הועד סקופטשינא) אנשים ליבעראלים כמוהם, גם רוח העם באל- באניען ובמאצעראניען שובב ופרוע מאד, עד כי יש לדאג תתלקח מלחמה גדולה ביניהם ובין האלבאנעזים, ואף כי מכה״ע העסטרייכים יבטיחו פה אחד, כי חילי העסטרייכים יבאו שמה בשלום ובלי כל פגע, באשר עם הארץ קבל את פני הקאמיססיאנען אשר הזכרנו מהם למעלה ברצון טוב וגם ממשלת אוסטריא בטוחה כפי הנראה בשלום ההוא, באשר יעדה לשלוח אל המחוז ההוא, רק חיל מעט במספר חמשת אלף איש, הנה בכל זאת מי יודע, אם הבטחון ההוא יש לו יסוד נכון, ואם הממשלה ההיא לא תשתה בנאווי- באזאר עוד הפעם את כוס התרעלה, אשר כבר שתתה בסעראייעווא, — אבל אחרי כל אלה הנה ברור, כי ממשלוח אייראפא, אשר נתנו כפי הנראה, יד אחת לכלות את בנין השלום אשר החלו, תרענה לשים קץ אל כל הסכסוכים והמריבות האלה, ושלום אמת יהיה בארץ ובתוגרמא מהומה ומבוסה, וכל הדברים יגעים, כי בעוד אשר ראש הממשלה מלא דאגה לפתור את השאלות המדיניות אשר אפפוה מכל עבר, ולשים בארצה תקונים וסדרים חדשים, הנה עם הארץ ידל ויתרושש מיום אל יום, עד כי יאמר לכלות את כל חמתו בהממשלה ההיא אשר הביאה עליו את כל הצרה הזאת, כן שר המלחמה, ה׳ אסמאן פאשא, אשר בני תוגרמא הביטו עליו אחרי מלחמת פלעוונא כעל יציר גבוה ונשא, נפל עתה בעיני העם בשפל המדרגה, עד כי יביט עליו בעל אחד הריקים והנבזים; אל מכה״ע .Köln. 2tg מודיעים מקאנסטאנטינאפאל, כי בכל יום ויום בעת אשר המיניסטר ההוא נוסע מכיתו אל בית המיניסטעריום, תסובבנה נשים רבות אשר נשארו אלמנות אחרי בעליהן אשר נפלו במלחמה, את — 26 מרכבתו ותשפוכנה עליו בוז וקלון כעל אחד השפלים בצעקם אליו: „כלב נתעב! גגב! אנחנו מתות ברעב, ואתה תבנה לך טירות וארמונים! תן לנו לחם! אנשינו מתו על שדי קטל בעד ארץ מולדתנו ואתה תגזור עלינו מיתת רעב! נוכל! מה תעשה בהכסף אשר נועד למענינו? מי יתן ואשתך ובניך יגועו ברעב כמונו! כלב נתעב וכו׳״, ואסמאן פאשא ישמע את כל הקללות והזלזולים האלה בקר רוח, יצוה על אנשי החיל לשים לו דרך בין הנשים המנאצות האלה, וילך במנוחה אל בית המיניסטעריום, מכה״ע בקאנסטאנטינאפאל. מפחדם את חמת הממשלה, ישימו מחסום לפיהם ולא ישמיעו את כל הדברים האלה בקהל, וכה תגדל חמת ותלונת העם על הסולטאן ועל אסממן פאשא מיום אל יום, מבלי אשר הסולטאן ידע מזה דבר. מתי יהיה הקץ אל הסדר הפרוע הזה, ואנה יובילונו כל הדברים האלה. יאמר סופר מכה״ע ההוא, ימים יודיעו וממשלת אנגליא אשר כבר הסיחה דעתה מארץ אפגאניסטאן, בבטחונה על ברית השלום אשר כרתה עם העמיר, הנה כפי הנשמע עתה פתאום נהפך הגלגל, כי לפי הדעפעשע הבאה מיום 7 לחודש הזה, התקוממו כל אנשי חיל האפגאניסטים נגד העמיר ביום 3 לחדש, ויתנפלו על האנגליים היושבים לבטח בעיר קאבול, יען מרה נפש החיל על העמיד, באשר לא שלם להם שכר עבודתם המגיע להם עד כה, לשוא שלח העמיר את בנו עם שרי הפקידים לדבר שלום עמהם, כי האטימו אזנם ויקיפו את העיר מסביב, כל היום ההוא התגרו מלחמה עם האנגליים, ובערב פרצה תבערה, ועד כה לא נודע רק כי ציר האנגליי קאוינארי עם כל אנשי לויתו 65 במספר פלו שדוד לפני המתקוממים לא נותר מהם עד אחד. לכל צבאות האנגליים אשר מסביב בארץ יצאה הפקודה כי יאספו לגשת אל העיר, ועוד לא נודע מה היה. ירושלים יום ה׳ 25 מנחם אב התרל״ט כבוד הרב החכם וכו׳, לא פעם אחת או שתים קראנו מעל פני מכה״ע הנוכחי את דברי הסופר אשר יקרא לבוא לעזרתנו בקודש, ות״ל דבריו עשו פרי והכו שורש בלבב אחינו מרחמינו תושבי חו״ל, וקמו על נדיבות ושלחו לנו בימי צרה ומצוקה אלה, מעט מזון ומחיה על חיי שעה, אבל הסבה אשר הסב לנו חתומי מטה לבוא היום לפני מעלתו הרמה, היא: כי כאשר בחורף העבר קרה פה מקרה, אשר מבין חובשי בהמ״ד זקנים וחלשים, אשר המעט לחם שיגיע להם יבש ונקוד ולא יוכל לבלוע, כי אוכל הוא אותו בלא שום תבשיל ואף מים המין לא יוכל להשיג, נחלו מהם כמה ונפלו למשכב באין אונים, ושנים מהם נאספו בלא עתם כי פתאום גברה עליהם מחלתם, וטרם לוקחו אל בית החולים יצאה נשמתם בעזרת נשים בחורבת ר׳ יהודא החסיד זי״ע— ובהגיע הבשורה הרעה הזאת לכבוד אדמו״ר תפארת ישראל הרה״ג הצדיק הגאבדק""ק בריסק כקש״ת מוה׳ משה יהושע ליב שליט״א, חיל והלחלה אחזתהו, ואף האמנם כי בכל עניני ודרכי העיר לא יחוה דעתו, ולא יתערב בדבר שאינו שלו, אכן בדבר הזה הרעיש את יושבי העיר מאד, ובדבריו הקדושים העיר את לבות בני ציון היקרים, ויאספו יחד גדולי העיר אנשי מעשה, ותקנו חבורה הנקראת בשם „מושב זקנים וחונני דלים״, וכל איש מהחברה התנדב ליתן איזה אגורות כסף בכל שבוע, ולע״ע שכרו חצר למטרת חפצם זאת ובתוכו כמה בתים, להיות למחסה לעניים בימי הקיץ והחורף, וגם בית מיוחד להכין שמה תבשיל או מים חמין, להיות להעניים הזקנים הבאים לשרות פתם היבש ולהיות להם שקוי לעצמותיהם היבשות — והנה ת״ל זה כשלשה ירחים שנגמר מלאכת הבית הזה, וקבעו בקיר החצר יורה נחושת גדולה, וגם העמידו איש עתי למלאות תמיד את היורה מים, ולהכין מים המון לצרכי העניים ביום ובלילה, ומאשר כי ת״ל בכל יום ויום מתרבין הבאים שמה לשתות, כי מלבד העניים, עוד כל חולה המוכה במחלת הקדחת ר״ל יבוא שמה לשתות מים חמים מיד להקל מעליו את המחלה הזאת, וגם אין הקומץ משביע את הארי כי בעוה״ר מימינו בכסף נשתה, ועצנו במחיר יבואו לזאת מצאנו החובה לבוא לפני מעלת כבודו היקר לאסוף דברינו אלה במכה״ע היקר „הצפירה״, ולעורר את לבות אחב״י החפצים בדבר ה׳ ותורתו כמאמר חז״ל על פסוק ציון דורש אין לה מכלל דבעי דרישה, והיה כל מבקש ה׳ וידבנו לבו להרים ע״ז תרומת ה׳, ישלח נדבתו ברשיון הממשלה, ליד אדמו״ר הצדיק הגאב״ד דבריסק יע״א, ומידו הקדושה יומסר לידי הגבאים ונאמן החברה הי״ו וישיג ע״ז קבלה לנכון א״ד המדברים בצדקה הבעה״ח עבור כל חברתנו הי״ו נאים משה בהר׳ מוה׳ ארי׳ ליב זללה״ה נאמן דח״ק הנז״: אדרעססע: Herrn Rabbiner Moses Leib Hindin Jerusalem. בוקארעסט, לפני שני ירחים נעטר ידידי הנכבד ה׳ דוד עמנואל בעטרת דאקטאראט לחכמת ההנדסה (מאטהעמאטיק) וליצענצאט בחכמת הטבע (פֿהיזיק) בבית מדרשי החכמות בפאריז, אחרי למדו שמה בהתמדה משך חמש שנים רצופות, ואף כי הבטיחוהו שם לתת לו משמרת כבודה באיזה בית ספר, אבל באשר חשקה נפשו לארצו ולמשפחתו שב הנה בתקותו כי בעניני הלמודים לא יהיה שום הבדל ופדות בין יהודי ונוצרי, ובעמדו בשבוע העבר לפני שר ההשכלה והלמודים אשר פה, קבלהו השר בסבר פנים יפות וידבר אליו רכות, ויבטחהו לדאוג עבורו, אך באשר הימים האלה הנם ימי ההתפתחות לרומאניא, לכן יחכה ימים אחדים עד יעבור זעם ויגיע למטרתו, המכה״ע France בפאריז והמכה״ע Liberte ראמאניא פה, הללו מאד את הצעיר הדר׳ עמנואל, ואת הטהעזע אשר חובר בהבחנו, והאחרון אשר הוא שונא ישראל ומתנגד לחרותנו תמיד, אמר באחרונה את הדברים האלה, בהנוגע לחכמות ומדעים, נדע גם אנחנו להוקיר ולכבד את הצעיר הזה אשר עלה על רום המעלה בחכמה ומדע וארצנו תדאג עבורו ותקבלהו בזרועות פתוחות, בתקותנו כי גם הדר׳ עמנואל יתאמץ להיות מועיל להחנוך והמדעים בארצנו ואחריתו ישגא מאד, מכל הדברים האלה הנני רואה כי תקוה טובה נשקפת לו לימים הבאים כי יהיה לגאון ולתפארת, ורב כבוד ינחל ישראל על ידו פה, ואל שדי יהיה עמו ויעל. עקיבא השמל קאוולע בכל התכונות היתרות והמדות הנעלות הנטועות על תלמי לבות עם אלהי אברהם ביתר שאת תתנוסס כאבני נזר במשכיות כסף המדה המפוארה והנהדרה הלא היא הצדקה מורשה לקהלת יעקב משנות דור ודור, אחד הוא ואין שני לו עם בני ישראל במעשה החסד ועבודת הצדקה, והיא היא תהלתו ותפארתו, הודו וכבודו מעוזו ומשגבו וקרן ישעו בכל דור ודור לכסות פי רשעים הדוברים עליו עתק, האומרים כי העם הזה אביר לב הוא תורת החסד בל ידע ולא עליו זרחה שמש הצדקה. והנה מצאתי את לבבי נכון להודיע בשער בת רבים את צדקת פזרון עירנו עיר קאוולע כי רבה היא, ואת תהלתה כי לה יאתה, כי בצדק תוכל גם עירנו להתימר להתפאר בשם עיר הצדקה, אם כי קטנה ומצערה היא בכמות יושביה מכל הערים הגדולות, אבל גדולה היא באיכות צדקותיה וחסדיה כי התגברו, ולא נופלת היא מהם עיר מלאתי חמלה וחנינה חסד ורחמים גדולים, הנה צל החסות, היא אשר בצלה יחסיון כל רעב ונקשה, כל איש מצוק ומר נפש, ואנשיה אנשי מדות טובי עין הנמו כלמו, ומלבד כל מעשיהם ומעלליהם הנעלים אשר אין לספרם, עוד יתרה עשו הגדילו הפליאו עשות צדקה וחסד העומדות לנס, והוא כי לכל אחינו העובדים בצבא החונים בעירנו יותן בשר כשר למען לא יתגאלו במאכלי טרפה, וראשי העיר אנשי תרומות נדיבי לב אשר קמו על נדיבות להעיר ולעורר את לבות אנשי העיר להמפעל הנשגב הזה, המה החזן הישיש הנכבד בעירנו, והשני העומד בעזרו ר׳ חיים משה גבאי רבהמ״ד דחסידים. והמפעל הזה מרום וקדוש הוא למאד כאשר יבין כל אשר רוח היהדות תפעמהו, וה׳ אלהים אשר צדקות אהב יגמלם כצדקם וכבוד ידם, ומשכורתם תהי שלמה מאתו כאמור וזורע צדקה וגו׳. ומי יתן ותהי עירנו לעינים יעשו גם ערים אחרות כפעולתה הנשגבה ואז תמלא הארץ צדקה ומשפט חסד ומישרים כמים לים מכסים המדבר בצדקה הלל גאלדבערג"
021-HZF-1879-09-09-001-60247_toc_6,ידיעות העולם והטבע.," ידיעות העולם והטבע. שן האדם ותולדותיה אין לך אבר ומקצוע בכל חלקי הגוף ואבריו החיצונים אשר יפול תחת השנוי והתמורה במשך ימי חיי האדם, כמו השניים! האדם בצאתו מרחם אמו לאויר העולם הוא נולד בלי שניים, באשר אין צורך לו בהן, כל עוד אשר לא יכול לקבל מזון ומאכל אחר, רק מה שיונק משדי אמו. לאחר זמן ידוע הן צומחות ומתחדשות, ושוב נופלות וחוזרות ומתחדשות, והן מתקלקלות ונשחתות כל ימי האדם, עד כי בבוא ימי הזקנה ע״פ רוב הן כלות ונאבדות. השניים בעצמן אף כי הן רק עצמות יבשות כמו הצפרניים והשער הן חולות ומרגישות כל חלי וכל מכאוב, כי כאשר יעלה בהן איזה קלקול הן מסבבות לאדם כאב גדול וחזק, אשר אין דמות וערך לו בכל המכאובים אשר יקרו באברי הגוף החיצונים, ורחוק הוא מאד למצוא בבני האדם אנשים אשר לא ינוגעו במחלת השניים בימי חלדם, וכמו שכאב השניים הוא כאב מיוחד בתכונתו, כן נמצאו לו גם רופאים מיוחדים, אשר כל חכמתם וידיעתם הוא רק לרפאות השניים, והיא אומנותם המיוחדת להם, וכמה מיני סממנים ותחבושת המציאו למחלה הזאת, כמה רוכלי חוצות, יתפארו תמיד כי יש בידם להשקיט מכאוב השניים על נקלה, ואין אחד בהם אשר נוכל לומר עליו כי מצא תרופה מוחלטת וכוללת למחלת השניים, וע״כ יקר הוא למאד לשמוע דברי חכמי הפהיזיאלאגיע, המספרים לנו מן טבע השניים ותולדות מוצאן, אופן בנינן והרכבתן אשר מהן נדע סבות כל המחלות ההן ומקורן, ואיך נוכ לשמור עצמנו מכל נגע ופגע לבל תבואנה מחלות האלה. וזה מקרוב כתב חכם אחד מאמר ארוך בענין הזה, אשר מצאנוהו נכבד מאד בערכו לתתו לפני הקוראים, וזה תוכן ענינו: נודע הוא מאשר כבר בארנו זה פעמים רבות בשעבר כי אויר העולם אשר בו אנו חיים ונשאף רוח אפינו, הוא מלא נקודות קטנות לאין מספר פורחות ומשוטטות תמיד והן בלתי נראות לעין רק בחדר סגור, כאשר יעבור בו דרך חור קטן קרני אור השמש, אז נראה נקודות מתנוצצות ההן כמו אבק דק מרחף תמיד, בלשון חז״ל „חירגא דיומא"", את האבק הדק הזה אספו וקבצו חקרו ובחנו הטבעיים האחרונים, ומצאו בעזר כלי ההשקפה הגדולים, כי רובם הם זרע יצורים קטנים מאד. מיני זרעוני כמהין (פילצען) ופטריות, אשר להן כח הצומח, לגדל לזרוע זרע, ולהוליד צמחים קטנים כמוהם אם יפלו על מקום נאות למזונם לינק שם, והם רבים מאד למיניהם ידועים לבעלי החכמה, מהם המשחיתים לפעמים את התבואות, כמו מחלת תפוחי האדמה, ומחלת הענבים המתהלכות בארץ, כי בנפלם בקרבם יפרו וירבו ויאכלו כל חלקה טובה מהם. גם כל חלי וכל מכה במחלות האדם מהם יולדו ומתפשטים, והם המסבבים תהלואים רבים בבני האדם בשעת המגפה ר״ל, כמו שבארנו כל זה במאמרים שעברו (הצפירה שנת 1875, גליון 8 11, 12). נקל להתבאר מזה כי האדם אשר ישאף תמיד את האויר בנשימתו, הוא ממלא כל חלל הפה באבק הדק הזה, והם ישארו דבוקים ואחוזים על הלשון, החיך, ובשרי השניים, אין קץ למספר היצורים הדקים ההם אשר ישא האדם תמיד בפיו וע״י המזון והמאכל אשר יאכל האדם, ורוק הפה היוצא מתוך הורידים, ימצאו היצורים ההם מזון לינק ולהתגדל, לפרות ולרבות, עד שיתעבה מהם כמו חומר רך ולבן המתדבק אל השנים ונכנס בסדקיו ופנותיו, ובמשך הזמן הם מתקשים ומכסים את השניים כמו במכסה קשה, וכל זה נוכל לראות בבחינה מוחשת לעין, שכאשר נגרור מן החומר הרך שנדבק בין השניים כגודל ראש מחט סדקית (שטעק נאדעל), ונביט עליו דרך מיקראשקאפע גדולה, אז נשתומם לראות בעינינו כמו יער גדול מן צמחים רבים מאד ארוכים ומסתעפים, ארוגים ומסובכים זה בזה, וביניהם משוטטים הנה והנה יצורים קטנים חיים ממינים שונים, מהם המיוחדים רק לשניים, ונקראים ג״כ בשם יצורי השניים (Danticolae), ומהם המפסידים מזיקים האוכלים בחומר השניים; ומהם הנולדים מרוק הפה, הבלתי משחיתים לנו, ועוד יביאו תועלת כי פעולתם הוא לעורר כח התסיסה (געהרונג), כמו יצורי השמרים המהפכים את חלקי הקמח למתוק (דעקסטרין) ונופת ומועילים להוליד את העכול בקרב המעיים כל מיני היצורים ההם למיניהם משפחותיהם ידועים לבעלי החכמה בפעולותיהם בגוף האדם וכמו שמן היצורים הקטנים הנמצאים בימים ובנחלים נוצרו ונתהוו אחרי כן אבני חסיד בעולם, יען מטבע היצורים ההם להפריד מגופם חומר סידיי, וכאשר נביט דרך מיקראש- קאפע גדולה על גרגיר סיד קטן, נראה שהוא מורכב כולו מן ציורי קליפות חומטים ושבלולים ומגנים של יצורים קטנים במספר לאין תכלית *). כן הוא מטבע היצורים שבתוך הפה להתעבות ולהתקשות לחומר סידיי אשר ממנו הורכבו אחרי כן חלקי השן ויסודותיו, באופן שהשן בעצמו הוא כולו רק מן הצמחים והיצורים הקטנים ההם שנתקשו ונתאבנו לאבן קשה, וכאשר נקח חלק שבר קטן מאד מן השן תחת מיקראשקאפע גדולה, אז נראה שהוא מלא מן קליפות ותמונות כל היצורים ההם אשר ראינו אותם חיים. לפי הבחינות הרבות אשר עשה בזה החוקר Schrott במילהויזען, מצא כי עד 60 פראצענט מן עצם השניים הם מן היצורים הקטנים שנתאבנו, 10 פראצ' מן מיני הצמחים שנתקשו לאבן, והשאר מיני מלחיים שונים שנולדו מן רוק הפה, והם כמו דבק (קיטט) מתחבר ביניהם בפעולת ההתאבנות, ומצא בחשבון קרוב כי בחלק קטן מן השן כגודל 1 מילימעטער (כראש מחט), יש בו עד 10 מיליאנען וצורים וצמחים קטנים שנתאבנו. אבל כמו שאבני הסיד משתנות למדרגות שונות בערך קשיותן, יש מהן קשות כזכוכית או בדולחיים, ויש מהם רכים ומתפרכים, כן הנה חלק השניים בתמונתם, השן איננו שוה באיכות חלקיו בכולו, כי צד העליון החיצוני אשר בו הוא לועם וטוחן המאכל. הוא קשה למאד, ומתחתיו הוא רק כעצם קשה, ובפנים הוא הולך ומתרכך עד שבאמצעו הוא חלל ופנוי, בצורה שלפנינו העתקנו תמונת שן חולה אחת מן, שני לחי התחתון באדם, שנחתך לארכה, ומצויירת בגדלה עד כדי 36 פעמים מכפי ערך גדלה האמתית בטבע! בכדי שיראה הקורא את פנימית השן בכל פרטיו וחלקיו והוא שן בעל שני שרשים מתחתיו, כמין שתי אצבעות, אשר בהם הוא יושב תחוב בתוך עצם הלחי החלק העליון ממנה המסומנת באותיות a 4, כמו מכסה עבה, הוא חלק היותר קשה ומוצק, ונקרא ג״כ בשם „מוצק השן"" (שמעלצע), בהיותו חזק כשמיר. גם נקרא בשם „כתר העליון (קראנע). מתחת המכסה הזה, והוא חלק השן המסומן באותיות 90 הוא עצם השן, והוא מחובר מן פצלות ופתילות דקות רבות יוצאות מן האמצע ומתארכות ומתפרדות לחוץ, כמו קנים דקים החלולים בפנים, או כמו תעלות קטנות יוצאות מבפנים לצד חוץ. למטה סביב השן מבחוץ, נמצא ג״כ מכסה בלתי עבה, מסומנת באותיותם. ט, והיא ממין חומר סידיי קשה הדבוק ומכסה את עצם השן, מתחיל ממקום שנפסק הכתר למעלה, והולך ומקוף למטה גם את השרשים התחתונים, והוא בטבעו כמו דבק חזק המחבר את שרשי השן עם עצם הלחי אשר בו הם יושבים תחובים כמו אדנים, ואולם באמצע השן בפנים נמצא מקום פנוי וחלל 4, אשר ממנו יוצא כמו שתי תעלות 15, 12 העוברות דרך השרשים . *) עיין מאמרנו המדה והמספר בהצפירה הראשונה משנת תרכ""ב גליון 2 יוצאות לחוץ במקום, 8,2, ודרך שם הן הולכות ומתחברות עד ורידי הגוף ומרוצת הדם, באופן שכל החלל 4 עם התעלות 18, 12 הוא מלא ורידים וגידים דקים למאד, אשר במקום 4 הם ארונים ומסובכים בענפים רבים מאד כמעשה רשת, ודרך בם הם יונקים מן דם הגוף ומתכלכלים ממנו, ומוליכים ההרגשה דרך הורידים אל המוח, אשר עי״ז ירגיש האדם כל תמונת שן האדם הנחתך לארכה כפי מה שהיא נראה ע״י כלי השקפה המגדיל אותה 36 פעמים מכפי גדלה האמיתי כאב הנולד בשיניו, כל אריגת הורידים והגידים הדקים ההם המקובצים במקום הפנימי 4 נקרא בפי החכמים בשם „פולפא"" Zahnpulpa) מכל מיני הכמהין ויצורים הקטנים הבאים בחלל הפה ע״ שאיפת האויר שאמרנו לא יגיע לאדם שום נזק לעולם, כל עוד אשר לא נתקבצו ונתיישבו במקום אחד קבוע מבלי לצאת משם ע״י הדחת הפה במיני משקין שונים אולם אם יקרה אשר במקום ידוע יתפוצץ מהשן איזה ניצוץ קטן אשר יעשה כו פגימה דקה, כמו נקב או סדק, ד״מ כאשר ילעוס האדם במאכלו גרגירי חול וחצץ השוברים בחלקי השן ופוגמים בה, אז ימצאו היצורים קן להם בעומק הפנימה הזאת, יפרו וירבו יעלו צמחים ויולידו זרע לאין מספר. — בתמונת השן שציירנו בגודל 36 פעמים מכפי גדלה האמתי, לקחנו שן אחת חולה, אשר למעלה במקום! כבר נראה נקב קטן, אשר בו נתיישבו היצורים הקטנים למחנות וגדודים, ופועלים פעולתם באין מפריע תחת מחסה כותלי הנקב המגין עליהם מסביב, ואז הם הולכים ומתרחבים, שולחים פארותיהם וענפיהם כמו חוטים ארוכים דרך התעלות הדקות, ומרכבים את חלקי השן יותר ויותר, והוא פעולת „הרקבון"" אשר מראיתו משתנה אז למראה ירוק (געלב), וכאשר נוציא ממנו גרגיר קטן להביט עליו ע״י מיקראשקאפע גדולה, אז נשתומם לראות אריגת חוטים ארוכים קלועים ומסובכים שנתהוו מן עצם השן, אבל עוד לא ירגיש האדם שום כאב מהם, רק כאשר יתפשטו ויעמיקו לרדת עוד להלאה בתוך השן, עד אשר יגיעו אל החלל 4 בצורה, מקום אריגת הורידים והגידים הדקים, אז ירגיש האדם כאב נורא, כי הורידים ההם הם חוטי ההרגשה המוליכים דרך התעלות 16, 12 אל ורידי הגוף ומשתתפים עם מרוצת הדם להגיע אל המוח המרגיש כל כאב, ואז יבקש הרופא המומחה תחבולות שונות לעצור בעד המחלה הזאת, או ינקה בפנים תוך הנקב להוציא משם כל חלקי הרקב, ואח״כ יסתום פי הנקב לבל ישובו עוד, והיא הנקרא אצלם בשם חתימת השן (פלאמ- בירען), או אם כבר נשחת השן יותר מדאי יוציאו כולו, הנקבים יכסה עליהם הבשר ויתרפאו לפעמים רחוקים מאד יקרה במיני הכמהין הצומחים ומתרבים בתוך נקב השן, מין אחד ידוע, אשר מלבד כי ישים נשמות וחרבות בעצם השן, יוציא מקרבו מיני זרע כמו כדוריים קטנים המשוטטים בפני עצמם. והולכים עם מרוצת הדם להתפשט בכל הגוף, ועי""ז הם מכניסים ארסם ממית בתוך הגוף המסוכן למאד. בצורה 2 שלפנינו העתקנו תמונת הכמהין ההם ואופן צמיחתם כפי מה שהם נראים ע""י מיקראשקאפע גדולה המגדלת לעין המביט עד 490,000 פעמים מכפי גדלם האמתי! מן גרגיר אחד קטן הנראה רק כנקודה אחת 4 בצורה המביט אל הנקודה הזאת ע״י כלי ההשקפה הגדול שאמרנו המגדל אותו עד 490 אלפים פעמים, הוא נראה אז כעגול גדול 4 מלא כולו במיני הצמחים ההם כמו קנים ארוגים ומסובכים תמונת צמחי הכמהין בחלל השן כפי שנראה ע״י כלי השקפה המגדיל אותו עד 490,000 פעמים. המתפשטים לצדדים שונים, וביניהם נמצאו כמו כדורים קטנים משוטטים בפני עצמם, והכדורים הקטנים ההם מסוכנים למאד, כי יתפזרו ויתפשטו במרוצתם עם הדם בכל חלקי הגוף, ומגיעים לכלים הפנימיים אל הריאה, הכבד, והטחול וכו׳ מיני הכמהין ההם מתדמים בתמונתם עם הכמהין הנמצאים לפעמים בפי התינוקות היונקים, אם יכלכלו אותם במיני משקים ומוגרים שונים במקום החלב הראוי להם, והם נראים על החיך הלשון והלחיים, כמו ליחה לבנה אשר הנשים יקראו אותם בשם „ספוגים"" (שוועהמע) והם בלתי מזיקים כ״כ אב ונקו את פיהם במיני משקים מלחיים שונים עוד מין כמהים מיוחדים נמצא בפי האדם המסוכנים למאד וביחוד הם באים בפי התנוקת בחלל הקנה והשקדים, שמה יתקבצו למיליאנען עד כי יסתמו פי הקנה, והתנוק יחנק, והיא מיתת „אסכרה"" ר״ל, אשר הרופאים לא ימצאו לה תרופה רק בתחלת צמיחתה. בכדי להנצל מכל נגע ומחלה אשר יקרה אל האדם ע״י קלקול השניים הדרך היותר נכון ובטוח הוא, לשמור אותם ולנקותם תמיד בכל יום ע״י הדחה ושפשוף, ולזה הוא טוב ומועיל מאד מים טהורים שנתערב בהם מעט מלח חמוצי הנקרא בשם Salycilsauere אשר כפי הנודע היום הוא בסגולתו לעצור בעד כל רקבון (אנטיסעפטיש) בהיותו ממית כל מיני היצורים ההם אשר ישימו את משכנם בתוך הפה."
021-HZF-1879-09-09-001-60247_toc_9, האמונה והחכמה,"  האמונה והחכמה מאז מקדם מראשית ימות עולם ועד הנה, כמופת ומשל הנה האמונה להחכמה אחותה — בנות השמים, — אשר תתחרה אתה ואת עלילותיה תחקה, כרוב השתלמות המדעים ירבה גם מספר מצות המעשיות אשר תפקוד החכמה לעשותן, למלאות דברי הדת שכבר קדמתה, כשושנה בנאות מדבר הציצה האמונה הטהורה בעצם נשגב חשופה ממעטפת החבלים הבדוים, זה כארבעת אלפים שנה, ועתה הנה כגפן אדרת תכסה לאומי תבל בהוד יפעתה, בעזרת היהודים עם אלהי אברהם, אשר בהזרותם בארצות למדו את כל העמים שוביהם ומעניהם לדעת את ה׳, הן לא נכחד כי מאת ה׳ היתה זאת לתת להאמונה אתקומה בארץ, אך אין כל תפונה, כי רק מהיותה שתולה על פלגי דמי מאהביה ומחזיקיה אשר הוקירוה מנפשם. עמדה לה להאמונה לצאת כמנצחת ממלחמת החיים בעד מציאותה וקיומה, מול כל זד ומעול המבקשים לספותה מימי מלכי אדם ועד ימינו אלה. זאת ראתה החכמה ותקנא לה בלבה, ותחל גם היא לצאת בעקבותיה להיות כרוח ממרום הוערה בלבות חקרי דעת נאמני ביתה המכהנים פאר במקדשה, אשר כגבורים נואשים יחרפו נפשם למות בעד החכמה ידידתם וחיי רוחם, לתת לה אחרית טוב, עד כי נוכל לאמר, כי לא נופלים קדושי החכמה מקדושי האמונה באומץ רוחם ובעזוז דעתם, לכוף כאגמון ראשם תחת סבל עמל ותלאה בעד קדושת הדעת והתבונה; ובעוד אשר קדושי האמונה למספר הדתות אשר רבו מאד יפרדו, וכל כנסיה וכנסיה מכנסיות הדת בקדושיה, אשר נפלו רק לה למנה ואין לזרים חלק בם, תתהלל, ובכבודם תתימר. הנה קדושי החכמה המה לא אל עם ומשפחה אחת תחד כבודם, כי אם כל בני האדם אשר על מזבח אשרם והצלחתם שהדעת משתדלת להעריך למו, העלו את נפשם לקרבן, יעריצום ויקדישום ויתנו כבוד לשמם ולזכרם. אבל מי זה לא יתמה על החפץ?! ומי לא יסכים כי קדושי החכמה יפליאו לעשות מקדושי האמונה עשרת מונים? בלב מלא תקוות נעימות יקריב המאמין את קרבנו אשר תדבנו בו. האמונה תפזר מלא הפנים אושר נצחי וחיי עולם. בעד כל שעל ושעל אשר יצעדו בניה לטובתה; ולעומת זה החכמים, רק חובת הרגש ואהבתם אל החכמה ומטרתה המקודשת להטיב את מצב מין האדם, ולרוממהו בכבוד תשיאם לתת גיום למכים ונפשם לממיתים. — אך לאלה נאוה תהלה! מי מנה מספר חכמי הלב אשר נפלו חלל בעד תשוקתם להרחיב את חוג ידיעת הטבע וגבולותיה, אין קצה להרוגיהם אשר מצאו למו קבר בנבכי תהומות ים ציר הצפוני בערבות זאהרא, באפריקא התיכונה וכהנה! אך על אלה לא יזעף לבנו, אם הטבע כאם אכזריה תרוצץ קדקוד ילדיה אשר יהינו לחבקה בזרועותיהם מאהבתם אותה, כי ארחות עולם לה, ובמסלתה הסלולה לה מקדם תלך לבלי הדר פני גבר ואשר לא נזהר דמו בראשו; אולם מה יתחמץ לבבנו, בקראנו ומורדי אור נכרתו, הה! מדמי האומללים האלה נכתמה תולדת מין האדם, אשר כיונק חסר דעת ישוך בשני ( את שדי אמו בחלצה אותנה להניקהו, הה! אך כילדים נבערים אנחנו מדעת, ובמעשה תעתועים נתהוללה סלה. אחד מן קדושי החכמה, אשר היה לטרף בפי מורדי האור ובוזי דעת, בעד לקחו ודעותיו הנשגבות אשר התאמץ להפיצן בארץ, היה התוכן הנעלה המהולל, אשר כימי השמים על הארץ לא יסוף זכר חכמתו הרבה מכל באי עולם, ה׳ גאליליי אביר החכמים וראש המהנדסים, אשר על אנשי כבירי רוח ושכל כמוהו נאמר בצדק, כי המה הקאמעטים הגדולים המנוצצים בהדרם, אשר אחת לאלפים שנה יגלו ליושבי תבל בגאון תפארתם. מרים ורעים היו חיי חלדו עשוק ומעונה מאד באשמת היעזואיטים אשר המרו ועצבו רוחו, וישביעוהו במרורים עד שומם קץ לחייו, לבשתם ולחרפתם עד נצח לא תשכח אם תולדות וקורות אנשי שם בכלל, הוא ענף גדול בעולם הספרות והמדעים, אשר יפרה פרי קודש הלולים לכל שבחכמים עולה על בעל נפש, הנה תולדות ה׳ גאליליי הע כולנה, ואם תולדות כל אנשי השם יועילו לנו שבעתים , תולדות ה׳ גאליליי שבעים ושבעה, באשר עם חיי האיש הדגול מרבבה הזה סבוכים וקשורים גם קורות החכמה והשתלשלות המדעים, אשר הרימם גאליליי על גרם המעלות בשפעת המצאותיו הגדולות, המון המצאות מחוכמות אשר כמעט לא יאומן אם יסופר, כי ממציא אחד לכולן ורוח אחד תכנן ויחקרן. ובכן קוינו כי לא לשוא יהי עמלנו אם ננסה להציג זכרון בספרות העברית להאיש המרומם הזה, ובקיצור נמרץ נספר פה את קורות חייו ופרשת המצאותיו בקצה גבול אייראפא, בארץ איטאליא המלאה לה חמודות ועדנים, מקום אשר תצהל הטבע את פניה תמיד, וחורף קיץ לא יעבור, שחוק נעים מעל שפתותיה ואור פניה לא יפול הרגין לב יושבי הארץ, משם יצא ראש החכמים ונזר החוקרים, כמו ידעה התולדה לחולל את בחירה זה אשר יעדתו לחשוף את רזי מסתוריה, בארץ צבי אפריון תפארתה, עד כי בזוהר יפעתה העירה בקרבו אהבת עולם לה, שם בעיר פיזא בארץ איטאליא נולד גאליליי ביום 18 פעברואר שנת 1564. גם משגיאות אנשי השם תצא תורה, כן הורה המקרה עם גאליליי, אשר מאין מבין להורותו אל איזה ענף מענפי המדעים יכשר יותר שעה אל דעת הקהל, ויחל בשנת 1581 ללמוד בעיר מגורי אבותיו, את חכמת הרפואה ואת הפילוסופיא האריסטאטלית, אשר כולו אמרו כבוד לה בעת ההיא, וזאת היתה נסיבת מפלת הפילוסופיא האריסטאטלית כאשר נחזה הרגש הפנימי אשר לו לבדו היכולת לתכן כחות איש הנפשיים ותעודת כשרונותיו לאט על אוזן הנער בהגיונותיו האלמים להסב את לבו מן הלמודים האלה, אשר נטשם עד מהרה, ותמורתם שקד על חכמת ההנדסה והמעכאניק אשר הודים האלה לקחו הקשיב לקח מפי מורו אסטיליא ריצי. ד את לב הנער, אשר עוד בראשית ימי נעוריו הראה את כשרונותיו הנפלאים לידיעת המעלאניק, עד כי בחין תבונתו התנכר אז הנער לגדול העליליה בעתידותיו, וכל יודעיו הזו בו את הביצה הקטנה אשר בה רוקם הנשר גדול האבר ובבוא יומו יקרקר את קירות בית כלאו ועד שחקים ירקיע תורת ה׳ ריצי היתה כמקור מים חיים לגאליליי, להשקות את נפשו הצמאה לדעת, ולהניב בה פרי ישע וברכה. ותחת פקודת המורה הזה התפתחו נצני תבונתו ויבשילו אשכלותיה ענבים. חלפה תקופת למודו, והתלמיד נהפך למורה, להורות דעה בהמצאותיו הנבוניות לכל חכמי תבל. בשנת התשע עשרה לימי חייו הציב חקות המטוטלת ע״פ כח המושך, אשר הגד ברוחו הכביר בעת ראותו את המגורה התלויה בבית התפלה בעיר פיזא, אשר במקרה התנועע אז, דבר אשר לא שערו כל המהנדסים לפניו, לרגלי המציאו את כלי מודד כובד החמרי של הנוזלים (ארעאמעטר) משך עליו את עיני מנהלי האוניווערזיטעט בפיזא וישימוהו שם למורה חכמת ההנדסה 1589) שם מצא גאליליי כר נרחב להפיץ פלגי חכמתו בין המון תלמידיו המקשיבים לקולו ואל מוצא פיו ייחלו, כי משגב שכלו הטה אליו את לב כל תלמידיו לאהבה ולדבק בנופת צוף אמריו המחוכמים, פה בהיותו מורה ומטיף לבני הנעורים חגר בעוז מתניו לערות עד היסוד את הפילוסופיא האריסטאטלית אשר בחלה נפשו בה בנעוריו, ומראש במת המטיפים אשר עמדו רגליו המטיר עליה כדורי מות, ולמען הוכיח כי שקר ותפל מלא פיה, ולמען שום לאל את עמודיה אשר תכנה בחכמת הטבע, העריך את נסיונותיו ממרום מגדל מבצר העיר על חוקי נפילת הגופים אשר מהם הוציא אורה משפטו, כי מהירות הנפילה שוה בכל הגופים ככבדים כקלים. הן אמנם כי הנסיון היומי יראנו הפכו, כי כדור עופרת ישקע על ארץ כרגע, בעוד אשר הנוצה מתאחרת בנפילתה, זה בא רק מפאת התנגדות האויר הנערכת לפי ערך שטח גוף הנופל אל כמותו וכובדו, ע״כ הגופים המיקראסקאפיים כמו אבק הצמחים וכדומה, אשר ערך שטח פניהם אל כמות חמרם גדול מאד, ירחפו תמיד על פני רוח; וכן אנו רואים במדבר זאהרא, הרוח ירומם למרום עמודי חול העולים במשקלם לרבבות פוד, בעוד אשר אין אונים הוא להרים עם החול אבני חצץ ממשקל ליטרא אחת, יען כי ערמות החול המורם כלולה מן המון גרגידי חול קטנים אשר כל אחד יתנגד אל כח המושך של הארץ בשטחו הגדול בערך אל כמות חמרו. תפארת חכמתו ורום תהלת כל הארץ אשר קנה לו החוקר הזה, העירה בלבות רבים רוח קנאה ומשטמה עליו, כמשפט כל אנשי השם אשר נזר התהלה אשר יעדו על ראשם הוא כעש לכל רודפי כבוד וגאון ובין אחים יגרה מדון, וכן נראה המושפל לעפר, זאת מנת החכמים! עיניהם לא תראינה את הכבוד אשר יאצילו למו, כי דרך אמונה יבחרו למענם בני דורם, ולבוא בקבר על משכורתם יצוום. מצורריו אשר רבו ויעצמו נלחץ גאליליי לעזוב את במת המורים בפיוא, ויקבל  את הצעת ממשלת ווינעציע אשר קראתהו להקימהו למו הנדסה בפאדוי (1592) שם בנה כמו רמים את בית מדרש למדעים, ויפתח את שעריו לכל דורש דעת ושוחר תושיה, לקחו עשה פרי קודש בלב תלמידיו אשר נהרו אליו מכל קצו (המשך יבוא) אייראפא"
021-HZF-1879-09-09-001-60247_toc_10,נהר גוזן (גאנגעז)," נהר גוזן (גאנגעז) כנהרות איתן פרת וחדקל בארץ ארם נהרים, וכנהרות האאנגהא ויאַנטזע-קיאנג בארץ סינים, כן נהרות גוזן וברא. מאפוטרא בארץ הודו המזרחית, להולידה ולהצמיחה ולעשותה בעדן גן ה׳ ולולא הנהרות הגדולים ההם, כי אז נהפכו הארצות הברוכות והעדינות ההן לארצות ציה וחרב, לתהו יליל ישימון ושממות עולם. כי המים הם מקור החיים, בלעדם לא יהיה כל שיח השדה בארץ וכל עשב האדמה לא יצמח כל נץ לא יציץ וכל צמח ומטע חדלו; ובאין כל אלה נדדו הלכו כל בעלי החיים מאפס מחיה לנפשם. ודעת לנבון נקל, כי גם האדם לא יכול לעמוד יום או יומים באין צמח האדמה ובעל תחת כל השמים. את המשפט הזה ידעו כל בני אדם גם בני איש בכל ארצות מושבותיהם, אך אין ארץ בכל ארצות תבל אשר יפעלו המים פעולה עזה ונמרצה בנפש האדם ובכל דרכי חייו ועלילותיו כבארץ הודו המזרחית, ויותר עוד יפעלו מי נהר גוזן את הפעולה ההיא בנפשות ההודים, נהר גוזן קדוש ונערץ הוא בעיני כל איש הודי אשר באמונתו יחיה, מימיו מתוקים הם לחכו מכל מי נהרים תחת השמש. בתם לבב יאמין כי רפאות הם לבשרו ושקוי לעצמותיו, יסירו מעליו כל חלי וכל מדוה, גם יטהרו את נפשו מכל טומאה וחלאה, ויכפרו על כל עונותיו אם ירחץ בהם יום יום בכל היכלי אלהיהם ובתי מקדשם (פאגאָדען) יסכו מי גוזן על מזבחות אלהיהם, ויאמינו כי טובים הם להם מכל זבח ומנחה, כי המים ההם ישמחו גם את האלהים כאשר ישמחו את האנשים, כל איש מבני מרום עם הארץ בהודו המזרחית הזה המפליא לעשות, הנשבע בארץ הודו ישבע בקדושת מ גוזן, כאשר נשבע אנחנו בקדושת ספרי הקדש אשר לנו לרחוץ בשרו בנהר גוזן נחשב בעיניהם לאחת העבודות מעבודת האלהים, ואין מקום אשר ימות שם האדם במנוחת לבב כבקרבת הנהר הנפלא הזה, אדם כי ימות בארץ ושרפו דודו ומסרפו יביאו את אפר השרפה אל הנהר הזה ויפזרו אותו על פני המים. גם את המתים אשר יעלו על מוקדי אש. ישליכו לתוך הנהר הזה, ועל כן תראינה עינינו אלפי פגרים מתים  צפים על פני הנהר תמיד כל הימים, ויהיו לברות לה וטרף לשני התנינים הגדולים (אַליגאטאָרען) הרומשים במי הנהר אך ההוא. אמנם אם כל מי גוזן קדושים הם בעיני ההודים מי המעינות אשר מהם יגיח הנהר הזה קדש קדשים הם להם; לטבול ולרחוץ בהם או גם לשאוב מים מהם, תאות נפש כל שלומי אמוני ההודים הוא, ולהנוסע אל המעינות ההם „קדוש"" יאמרו. המקומות אשר על יד המעינות ההם נודעים בכל ארץ הודו ונקראים בשמות האלה: גאנגאַטרי, קעדער נאט ובאדרי-נאט, ואליהם ינהרו מדי שנה בשנה המונים המונים במספר רב ועצום, לצקת שם לחש ולשלם נדר, ולא שימו לב אל התלאות הנוראות האורבות על כל צעד מצעדי רגליהם בדרך רחוקה ההיא מעינות נהר גוזן הם בהררי הימאלאיא, ולעיני אנשי אייראפא נגלו רק ברבע הראשון לשנות מאה הלזו, הלא הוא בשנת 1817 אשר אז מצא הנוסע האנגלי האדגזאן את מוצא נהר באגאראטי, הזרוע המערבי מזרועות נהר גוזן. הנהר ההוא מוצאו מראש גבעת שלג וקרח אשר שיאה מגיע עד רום 13,700 רגל מעל פני הים, ואשר סביב לה הררי עד המפילים אימתה ופחד על כל רואיהם, בפאת מערבית הר מוריה (מאריא) אשר גבהו 21,390 רגל, והר פיראמיד אשר עשרים אלף רגל גבהו, ובפאת מזרחית הר סט׳ געארגע אשר בהו יותר מן 21,000 רגל, סט׳ פאטריק וסט׳ אנדרעוו אשר גבהו יותר מעשרים אלף רגל. הנהר ההוא יגיח שם ממערה רחבת ידים כשבעים אמה, ואך יצא יצא החוצה יתאזר עז וירוץ במרוצה נמרצה ובהמולה גדולה, וילפת ארחות דרכו בין עמקים עמוקים, ואחרי מהלך שעות אחדות משם, יצא למרחב ושטף ועבר בארץ מישור, ובסופה וסערה דרכו. החכם עליאט האנגלי אשר היה מהנוסעים הראשונים אשר העפילו לעלות על גבעת קרח ההיא, לא ימצא די מלים בלשונו לתאר ולהביע את המראות הגדולים אשר תראינה עיני הרואים מראש הגבעה ההיא, ובשפתו אין ניב שפתים להגיד ולספר את ההוד הנורא ואת היפעה האיומה הנשקפת שם מעל פני הררי אל וצורי שדי העוטרים את הגבעה ההיא. ובקרבת מעינות הנהר ההוא מתנוסס המקום המהולל הנקרא בשם גאנגאטרי, אשר אליו ינהרו המונים המונים מכל אפסי הודו המזרחית לצקת לחש ולשלם נדר. המקום ההוא מרומים ישכון, ברום תשעה אלף ושש מאות ושמונים רגל מעל פני הים, והדרך העולה אל המקום ההוא מלאה היא אבני נגף וצורי מכשול מכשולים וחתחתים, וההולכים שם ברגל נלחצים לעלות הרים גבוהים אשר ענן לבושם וערפל חתולתם, ולרדת בגיאיות עמוקות וערוץ נחלים אשר חשכה נצחת רובצת שם ומשם יעלו שנית על צלעות הרי נשף יעלו על ידיהם ועל רגליהם ולרגעים תמעדנה רגליהם בחלקלקות וכפשע ביניהם ובין המות, ואחרי אשר יתמלטו מבלהות צלמות ההן ונפשם להם לשלל, יגיעו אל שפת הנהר הגדול, נהר באגאראטי הזרוע המערבית מנהר גוזן, ועליהם לעבוד את הנהר, ההוא לבוא אל מקום מקדשם. אך אין מעברה ואין גשר גם אני שיט אין לעבור במים עזים ההם, רק חבל באמבוס מתוח מעבר הנהר האחד עד משנהו, ובעזרת החבל ההוא יצלח הנוסע את הנהר, אימות מות ובעותי שאול ואבדון יאחזו את הנוסע האחוז בחבל לא עבות ההוא ושוטט בין השמים ובין המים, ותחתיו יגעש ירעש וירעם הנהר בהמון משבריו וגליו הפורצים להם דרך בין סלעי מגור ותלפיות צורים נוראים. החבל יתנודד כמלונה, יאנוק, יהום ויאנח אנחת מות, ואם ינתק אז אם לא יחזיק בו האדם בכל מאמצי כחו, כי אז ופול הנופל ממנו ועצמותיו תתפוצצנה על הדורי הסלעים הנוראים, בטרם יצלול עוד במצולות הנהר ויהי עדי אובד אחרי תלאות איומות כאלה יגיע הנוסע אל גאנגאטרי תאות נפשו ומחוז חשק לבבו, אך מה תחזינה אז עיני הנוסע במקום ההוא? ומה שכרו בעד חרף נפשו בדרכי חשך וצלמות ההם? שמעו נא והתמהו תמוה! שם במקום המהולל מחמד עיני ההודי ומשא נפשו, שם לא יראה ולא ימצא רק היכל אליל. היכל קטן וקצר ידים, לא תאר ולא הדר לו ארבו רק חמשה עשר צעדים ורחבו רק עשרה צעדים, חומה שפלת קומה סובבת את ההיכל הקטן ההוא, ובתוך החומה ימצא זולת ההיכל. עוד בית אבנים ובתוכו שור פר חצוב מאבן שלמה, גם אבן עגולה המכונה בשם „כסא האלילה גאנגא"" ואצלה מזבח אבנים וחמר, ועל המזבח צלם דמות האליל שיווא „המחולל ומוליד כל״. לפי אמונת ההודים, הלאה מעט ימצא שם תבנית גג, ותחתיו דמות האליל ווישנו, וזולת אלה כנוים שם שני בתים בלי חלונות, אשר שנים שלשה נזירים וכהנים יגורו בתוכם. אל החומה ההיא רק מסלה אחת הנשקפת על פני הנהר, ובמעלות אבנים יעלו שם ההודים אל החומה ההיא אשר סביבות ההיכל. — אך אולי ידמה הקורא בנפשו כי בתוך ההיכל ההוא פנימה נמצאים עדי עדיים ושכיות חמדה הלוקחות נפשות ומרהיבות עיני הרואים, על כן אשמיע בזה את אשר יספר הפרינץ וואלדעמאר על אודות ההיכל ההוא, הלא כה דבריו: „אחרי אשר עשיתי את אשר נטלו עלי הכהנים הבראהמאנים, פתחו לפני את דלתות ההיכל דרך שער קטן הובאתי אל אולם הבית, ודרך שער שני שפל קומה עוד מהראשון הובילוני אל ההיכל פנימה, הכהנים והעם נשאו רנה ותפלה לאלהיהם, הקריבו להם קרבנות מן לחם ונופת עם קמח ודגן, גם קרבנות כסף הביאו שם, ואחרי כן העלו הכהנים נרות להאיר את החשכה אשר בתוך ההיכל. ואז יכולתי לראות ולהתבונן על כל הדברים הנמצאים בתוכו, מזבח אבנים וחמר בירכתי ההיכל ועליו תבנית האליל ווישנו משוחה בששר אדמרם וירקרק, על ידו צלמי האלילים גאנעזא ובאייראם ותבנית שור פר מעשה ידי חרשי אבן. אך אין תאר ואין הדר להם ונדמו כצלמי בלהות. הלאה משם תבנית האלילה גאנגא ומגורות אחדות מנחושת קלל. זה הוא ההיכל ואלה הם הדברים הנמצאים בו, ובגלל דברים כאלה ירים ההודי פעמיו מקצה הארץ, וישם נפשו בכפו עד אשר יגיע אל המקום הזה! בעד היכל דל ונבזה כזה ובעד פסילים אלמים ונמאסים למראה כאלה, ישא ויסבול תלאות עצומות עד אין מספר ומצוקות נמרצות אין חקר! אך ההודי יאמין אמונה אומן כי בקרב ההיכל ההוא ימצא קרבת אלהיהם ויפק מאתם רצון לכפר על כל עונותיו גם יקבלו ברחמים וברצון את תפלתו אשר יתפלל בעד נשמות אבותיו וקרובי ומיודעיו, ויצררו את נפשותיהם בצרור חיי עולם ונעימות נצח, ועל כן ישליך ההודי את נפשו מנגד לעבור ברגל בנתיבות צלמות ודרכי חשך, לעלות ולבוא אל ההיכל ההוא אשר ממנו תוצאות חיים לפי אמונתו והליכות דתו. בטרם יבוא ההודי אל ההיכל ההוא, עליו החובה לרחוץ את בשרו במי הנהר אשר יפוצו שם חוצה וקרים ככפור בעמדו בתוך המים עד השוקים יושיט לו הכהן העומד על החוף אגודת אזוב וישא בעדו רנה ותפלה, ואז ישליך האיש את אגודת האזוב על פני המים ויטבול שלש פעמים בתוך המים, ואחרי כן ידור נדר כסף לבדק ההיכל, ילבש את בגדיו ויעל מן הרחצה נשוי עון כסוי חטאה, והכהן יפתח לפניו (המשך יבוא) שער ההיכל ."
021-HZF-1879-09-09-001-60247_toc_11,חדשות שונות," חדשות שונות ביום 31 לחדש העבר כלו מאה וחמשים שנה ליום הולדת החכם בן מנחם מענדלסאהן ז""ל, ביום ההוא חגגו בעיר מולדתו רעסיא חג זכרון לכבודו הבית אשר בו נולד הפילוסוף הזה ואשר עודנו עומד על תלו עד היום, עטרוהו במנורות מאירות, והחדר הקטן אשר בו יצא אז לאויר העולם. ושם נתגדל בילדותו, בחדר הזה העמידו הפעם ציור תמונתו לאות כבוד ויקר. גם בעיר לייפציג עשו ביום ההוא חג זכרון לכבודו בבהכנ״ס הגדולה, שמה נקהלו כל נכבדי העיר כיהודים כנוצרים, יועצי העיר ובראשם הבורגעמייסטער דר׳ געארגי, מקהלות משוררים מן הקאנסערוואטאריום, והדר' גאלדשמידט דרש דרשה לכבוד היום, כל אגודת הקהלות באשכנז (גע מיינדע בוגד) שלשים קהלות במספר אשר התחברו לאגודה אחת זה כעשר שנים, הקריבו נדבות להוציא ספר זכרון לשם הפילוסופים מענדעלסאהן ולעסינג. בין חבל הארץ ארידאן וקאליפארניען הדרומית באמעריקא, נמצא עמק גדול ורחב ידים, אשר האדמה שמה שוממה, ארץ מלחה לא יעלה בה כל צמח, ויחשבו כי העמק הזה היה בימי קדם מקום יאור גדול, רק נחרב ויבש במשך הזמן. אורך העמק הזה הוא כדי 200 פרסאות אנגליות, ורחבו 50, ומצאו כי בשטחו הוא נמוך משטח הים כדי 200 רגל. ולאשר מרחקו מן שפת הים השקט הוא רק 45 פרסאות אנגליות, הזה נפל ונשבר מרוח סועה וסער עוד בשנת 1875, ובנפלו שכב עד היום, חלק גזעו התחתון שנשאר עדיין בארץ הוא כגבהו עד 111 רגל. והחלק העליון הנשבר ארכו 240 רגל ועביו 12 רגל מן חלק התחתון שהביאו בעיר. הוא בהקיפו 75 רגל ובעביו לערך 25 רגל. באופן שכאשר יעשוהו חלל, יכול בקרבו מצב 150 אנשים אשר יעמדו בתוכו, לפי מספר טבעות השנים (יאהרעס רינגען) אשר ספרו ומנו בו. הוא זקן קדמון מאד אשר עברו עליו סך 4850 שנים, והוא מן האילנות אשר האריכו ימים על האדמה עוד מימי בראשית ע היום הזה. על כן נועצו לחפור תעלה במקום הקצר הזה, ולהוליך את מי הים לתוך העמק למען יתחבר עם הים, ובפרט אשר ברצועת הארץ המפסיק בינו ושפת הים כבר נמצא יאור אחד רוחב 20 פרסא ולא יצטרכו לחפור רק 15 פרסאות. הוצאור המלאכה הזאת לא יעלה לפי החשבון רק כדי ר׳ אלפים פונט שטערל׳, ויכולים להוציאה אל הפועל במשך חצי שנה, אשר על כן נמנו וגמרו להתחיל במלאכה הזאת, בהיותו ענין יקר מאד לממשלת ארצות הברית, כי עי״ז ישתנה שמה האקלים לארץ שמנה ופוריה. זה מקרוב הביאו לנויארק גזע עץ אחד גדול מן היערות הקדומים אשר שמה בארץ, ויציגוהו לעין הרואים לפלא, העץ"
021-HZF-1879-09-09-001-60247_toc_12,," מודעה ע״ד אתרוגים הנני להודים לוסהו פרי עץ הדר וכפות תמרים וענף עץ עבות בפה ווארשא או בערי המדינה, כי אם בשנה זאת נסעתי אני בעצמי לטריעסט לקנות אתרוגים קארפירער כשרים מובחרים ומהודרים עד מאד מהמקומות המוחזקים זה מאלפי שנים לכשרים, ולא יהיה עליהם שום חשש הרכבה חלילה וחלילה! גם לולבים ירוקים נאים יפים ומהודרים. גם הדסים כשרים הכל יש אצלי למכור במקח הזול. הן תיבות שלמות אשר יהיו חתומים בחתימתי, או בחתימת הרבנים המו״צ דשם, הן לאחדים הכל במקח השוה. בית החנות שלי מהאתרוגים הוא ברחוב נאלע קע בחצר בארטמאנן  בבית מסחר היין של ר׳ איטשע מרגליות אשר בחצר הנ״ל. ואני סמוך לבי ובטוח כי כל יודעי שמי אך אלי יפנו לקנות, בידעם כי יש על מי לבטוח, ואקוה כי לא יבשו מסברם. שמעון הלוי לעווי מווארשא"
021-HZF-1879-09-09-001-60247_toc_13,," G. Singer, Triest עמפפיעהלט אונד פערזענדעט זעממטליכע סארטען אתרוגים אונד לולבין בייא בעקאָננטער רעעללער אונד פראָמפטער בעדיענונג צו דען מאגליכסט בילליגסטען פרייזען. גם בשנה זו תאחז ידנו במסחר הקאמיסיאן מכל מיני אתרונים. קארפירער גענעווער ארץ ישראל, מאראקער קארסיקאנער, ולולבים והדסים מטריעסט, ועוד יתרה לנו בשנה זאת להשיג מידנו לולבים והרסים עם עלים גדולים מהגנות (רעזערנועס) דסביבותינו, ושותפי ב״א הרב הגאון מוה׳ אברהם יצחק נ״י משכיל לאות אבד״ק סמאלעוויטש נוסע בכבודו ובעצמו לטריעסט, ונכונים אנחם למלאות חפץ כל איש ואיש קרוב או רחוק בעד שכר קאמיסיא קצוב מכל אתרוג ולולב, והחפץ בנו. ופנה אלי במכתבו על אדרעסס שלי נפתלי משכיל לאיתן ПатанМавкиленсоцу въ губ. г. Минскъ. A. K. Fecce въ החפץ במסחר עצי שריפה (שוועבעלאך) מהפאבריק של P535 או מהפאבריק של громъ въ Mocкъ . יפנה אלי ואודיעהו פרטי המסחר, אדרעססע למכתבים ולטעלעגראפען Д. Вишникъ въ Москвъ. להודיע כי פתחתי רעסטאראציא חדשה בהאטטעל ווענעדיג, ברחוב נאלעווקעס N. 7 בחצר ה׳ שפילדיין עט ביאלער נגד גן קראשינסקי, ערוכה בטוב טעם, בחדרים מרווחים, אקוה אשר באי ביתי ישבעו עונג. אברהם מאיר מאנאסזאהן"
021-HZF-1879-09-09-001-60247_toc_14,," מודעה למו״ס העתקתי את הסקלאד ספרים אשר לי, אל רחוב נאלעווקי No. 25 בחצר הגביר ד׳ יודיל טאקאר, וכהיום ימצאו בסקלאד שלי כל המינים פערלאג שלי שמכבר ועוד מינים חדשים. גם מיני ספרים מדפוסים אחרים במדינתנו, ודפוסי חוץ למדינה, והנני מוכר למו״ס ע״פ קאטאלאג דרוק-פרייז. בנכיון פראצענט לפי ערך הקניה ונשלם כעת ס׳ מסכת אבות עם תלמוד בבלי וירושלמי וכו׳, וס׳ שם יה שער השמים, ס׳ דרשות הר""ן, ס׳ דרשות מינץ, ס׳ דרשותילים אזולאי, ס׳ יוחסין השלו ס׳ תשב״ץ (פסקי דינים ס׳ האמונה והב פרשת דרכים, ס׳ דרושים נאים למהר״ל, ס׳ אגרות ושו״ת הו  ויל הויז ס' שעו  וט דוד, ס׳ תולעת יעקב, ס׳ תורת האדם לה ז""ל, ס׳ גבור אנשים ושו״ת להי המום לים מצא עד היום, וב רוב יצא לאור ס׳ מורה נבוכים, וס׳ שו״ת לרבינו נסים, וס׳ הכוזרי עם פי׳ קול יהודה ואוצר נחמוד, גם ברך ראשון ושני מן שו״ת נודע ביהודה מהדורא קמא ומהדורא תנינא. וזה לא כבר יצא לאור ס' תניא רבתי (פוסק מן הרא ונים) עם באורי מהרש""ה מהרב הגאון המפורסם ר׳ שמעון הורוויץ נ״י אבד""ק לייפציג. יצחק גאלדמאן מדפיס ומחזיק סקלאד ספרים בווארשא Въ ин. M. Гольдана, въ Baршавъ.—aak Goluman, Buchdruckereibesitzer in Warschau"
021-HZF-1879-09-09-001-60247_toc_15,, נארד דייטשער ללאיד בילליגע אונד בעקוועמע דאמפף-שיפפֿאהרט פאן ברעמען נאך אמעריקא נעהערע אויסקונפט ערטהיילען מייזנער עט שטרומפף No 40 אין ווארשא נאווא זיעלניא 4656
021-HZF-1879-09-09-001-60247_toc_16,," נעתרתי לבקשת בני משפחתי להאריך עוד זמן מושבי פה רוססיא ודורשי עצתי במחלות אשר מוצאן מימי הילדות כמו חסרון כח המוליד חלישת העצבים ומחלות נשים (אימפאטענץ אונד גערווענשוועכע), יפנו אלי ע״פ האדרעססא שלמטה וימצא מזור ותרופה, ואלה אשר ברצונם שאבקר אותם במקום מגוריהם בערים אחרות יודיעונ בקשתם לכה״פ שבוע אחד מקודם, על מכתבים אענה לאיש איש ככתבו וכלשונו ר״ל עברית אשכנזית או צרפתית. אדרעססע .Доктору И. Воллнеру въ Кiевъ иа Пололъ. Саская  23."
021-HZF-1879-09-09-001-60247_toc_17,," שאלות ותשובות להחותמים על הצפירה בחו״ל, את המחיר נקבל בכל פעם כפי הקודם, היום נחשב 1 מארק — 47 קאפ׳. והפלארין 82 ק׳ למאיר אושפיץ בפיל׳ לא ידענוהו ולא נמצא צלינו בפנקסינו לחתום על הצפירה, למשה דולאנסקי. בסאל׳ גם אותו לא ידענו לה׳ ליב חאפון לא הגיענו ממנו, מאומה לה אליעזר יפה בז״ח קבלנו ממנו אז בעד העבר לא יותר, לשר שלום, קבלנו דעת היחיד לפנים חדשות, ודעת רבים הלא נודע."
021-HZF-1879-09-09-001-60247_toc_18,, הרוצה לכתוב אלי יכתוב ע״פ אדרעססע S. Sionimski in Warschau Muranowska )Breite Mila( No 24. З. Слонинскiй г. Варшава Мурановская № 24.
