article_id,headline,text
021-HZF-1874-07-29-001-10232_toc_1,," מאיר ממנור 8 4 ר""ט לשנה. 1 לרבע שנה א ה בעסטרייך 8 פלי לשנה.  2 פלי לרבע שנה. שכר מודעות: מכל שורה 4 ז״ג. I"
021-HZF-1874-07-29-001-10232_toc_2,," e מע מעט מ  ברוסיא ופולין. לשנה 5 רו״כ. לרבע שנה 1.25 רו״כ. ביתר הארצות 20 פראנק. ה לרבע שנה, 5 פראנק. S"
021-HZF-1874-07-29-001-10232_toc_3,מכתב ע ת י מ שמ י ע חד ש ו ת ? בקרב עם י...," ם מכתב עתי משמיע חדשות בקרב עם ישרון מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת"
021-HZF-1874-07-29-001-10232_toc_4,"ה
. 
תוכן הענינים.
ה
א"," ה .  תוכן הענינים.  א דברי הימים, דייטשלאנד, בערלין מאת פל״ה, עסטרייך, וויען, מאת מ״ץ, יאראסלאוו, אבנר שפיעלמאן, פרנקרייך, פאריז, מאת נ״ץ, רוסלאנד, ווארשא מאת בערוש ראזענפעל, לאדז, רומעניען, ברלאד, מאת ה׳ אייזיק טויבעם, מאראקא, חדשות שונות, ידיעות העולם והטבע, החוש והשכל, מאת המו״ל, מכתבים מזיטאמיר, מאת ח״י גורלאנד, מגורשי ווין, מאת לי לאנדסהוט, הודעות."
021-HZF-1874-07-29-001-10232_toc_5,דברי הימים.," דברי הימים. (אשכנז.) המקרה הנודע בעיר קיססונגען פקח את עיני הממשלה על מעשי האולטרמנטנים ותצו על כל פקידיה להביט על בני הכת הזאת בעין חודרת. רבות מחברות הקתוליקים סגרו על מסגר. בבתי כהנים רבים חפשו פקידי הפאליצייא ובדקו אחרי כתביהם, וכל דבר אשר משך עליו עין חשד נשלח לבית המשפט לידי המשפט הגבוה. כפי הנשמע שלחה הממשלה אניות מלחמה שלה העומדות אצל האי וויגהט לעשות דרכן אל חוף צפון ספרד ולהשאר שם זמן מה. — בלי ספק להגן על ילידי אשכנז המתגוררים שמה. (צרפת.) כל שואפי חרשות וכל יודעי בינה לעתים הזו עתידות למו, כי בימים האלה תצמחנה חדשות נכבדות בצרפת. החקירות והדרישות אחרי מעשי הבנפרטיסטים, אגרת המארשאל מאק מאהאן אל האספה הלאומית, אחרית המיניסטרים אשר היו תלוים בשערה זה ימים, והצעת הנבחר פעריע הם המה הדברים אשר נתנו קטורה באף יודעי העתים ליחל בכליון עינים למעשי האספה הלאומית בימים האחרונים, בהאמינם, כי מן המעשים האלה יצא משפט עם צרפת וממשלתו, והמה ישימו קץ למבוכה הגדולה השוררת בארץ זה ימים רבים, ויתנו לה מנוחה על שבע שנים בחיק הרעפובליק תחת יד „איש הצבא התמים"" מאק מאהאן. והנה עברו הימים האלה, ימי תחלת ממושכה, וצרפת לא צעדה אף צעד אחד יותר אל המנוחה מבתחילה, ועדנה לא נדע מה תהיה אחרית הממשלה הנוכחית. החקירות אחרי אוהבי בית הקיסר נסבו ותעלינה למעלה ראש, ולפי דברי מה״ע הן היו בעוכרי המיניסטרים שר הפנים פורטו ושר האוצרות מאיין ותלחצנה אותם להתפטר ממשמרתם ולצאת מאת המיניסטריום, כי אחרי אשר לב השרים האלה נוחה בסתר אחרי אדוניהם מבית באנאפארט, הנה לא אבו להסכים עם דעת שר הפאליצייא רענא, כי נחוץ להביא את דבר רועד (אשר כבר דברנו אדותיו) ויתר הבנפרטיסטים עד בית המשפט; וכאשר החזיק רענא בדעתו ויאמר לעזוב את כהונתו אם לא יתן המארשאל אזן קשבת להצעתו, היו שני המיניסטרים הנזכרים אנוסים להניח את שרביט הממשלה מידיהם לפי שעה; ומי יודע אם לא תגענה החקירות בעוד ימים גם עד שני השרים האלה, ואם לא תורידם אהבתם לממשלת הקיסר מכסא כבוד של יועצים ומחוקקים עד ספסל ולא זאת בלבד גרמה לו למאיין לרדת מגדולתו, רק גם יד מס המלח היתה בזה, כי אחרי אשר להממשלה יחסר כעת כסף רב, אמר המיניסטער הזה למלא את אוצרותיה ע״י מס גדול על מלח מבלי שים על לב, כי יהי הדבר למשא כבד על העניים בעם. נבחרי האספה הלאומית הסכימו ברוב דעות להרחיק את המס הזה: ואף כי האדון מאיין איננו מן האומרים: תבטל מלכותי ואל תבטל נזירתי, בכל זאת לא יכל עוד להשאר על משמרתו, אחרי הראות האספה בעליל כי דעותיה שונות מדעות יו ולא תוכל לתת אמון בעלילותיו לטובת אוצר המדינה. על מקום המתפטרים הפקיד הפרעזידענט מאק מאהאן את הגענעראל שאבא - לאטור לשר הפנים, ואת הנבחר באדע לשר האוצרות. בין כה וכה והעת באה לשא ולתן בדבר הצעת הנבחר קאזימיר פעריע לכונן רעפובליק מחלטת בארץ, וביום 23 לחדש זה בא זכרה לפני הנבחרים. והנה בעוד אשר רבים נבאו לה עתידות טובות ויחליטו כי כון פעריע את השעה ומצב הענינים נוטה להצעתו, יצאה ההצעההוא ת מאת אמנם אסר איסר על המסחור הזה, אפס לא בדבר שפתים לבד יוכרו ויוכחו הערביאים הרשעים אשר כחיתו טרף יארבו ויצפנו לנקי חנם; ובלי כל מורך ופחד מביאים עבדים לחופי המערב מים האדום, ושמה יעלום מאניותיהם על היבשה למכרם. בסוף מכתבו אמר הסופר: אם באמת ובתמים תחפוץ ממשלת אנגליה לשום קץ למסחר אד הזה, עליה להושיב איזה צירים בערי החוף מים האדום, ולהעמיד תחת פקודתם אניות מלחמה, למען יוכלו ליסר את גוגבי האדם, ולהוציא בלעם מפיהם. האספה הלאומית וידיה על ראשה, כי הרחיקוה הנבחרים ברוב של 41 דעות. אבל לא לחנם התנגדו הנבחרים להצעה הזאת, אשר באמת השעה צריכה לה, כי יום אחד לפני זה הודיע הפרעזידענט מאק מאהאן את דעתו גלוי ומפורש, כי אין נפשו לרעפובליק וכי חפץ הוא להשתרר בארץ על פי החקים הטובים בעיני נבחרי צד הימין (המחזיקים בישנות), באשר הם ולא אחרים הפקידו את השלטון בידו על שבע שנים ביום העשרים לחדש נאוועמבער בשנה העברה; ולרגלי ההודעה הזאת חוו נבחרים רבים את דעתם נגד הרעפובליק, בעוד אשר לפני ימים אחדים עמדו לימינה בכל עז, כי נפל פחד הממשלה עליהם. ויהי כראות הנבחר מאלעוויל כי לא נעשתה עצת פעריע, ויציע בשם שלש מאות נבחרים לפני האספה, כי יתפטרו כל הנבחרים ממשמרותיהם ויניחו מקומם לאחרים אשר יבחר העם תחתם עד חדש זעפטעמבער הבא; אבל נם גורל ההצעה הזאת לא היה טוב מגורל הצעת קאזימיר פעריע, כי שבה אחור ברוב מנין. עתה ראו הנבחרים את משוגתם. בשנה העברה בארבעה ועשרים לחדש מאי הדיחו את טהיער משאתו וימנו תחתיו לראש עליהם את „איש הצבא התמים"" מאק מאהאן, בהאמינם כי יהי המארשאל רך כקנה ונוח להטותו לכל אשר תחפץ האספה; והנד מה עשה התמים הזה? משך את הבנפרטיסטים ידו ואחרי כן השליכם אחרי גוו; צוה במפגיע על האספה ליסד ממשלה הטובה בעיניו; את השרים הרעים בעיני הנבחרים החזיק על משמרתם ככל העולה על רוחו, וכל אלה עשה בהיותו נשען לא על חפץ העם ובחירתו, כי אם על הרבות חיל הצבא וכלי התותח. מה נואלו מחשבות בני איש! (ספרד.) והקרליסטים הולכים וחזקים. לפני ימים אחדים נכבשה לפניהם העיר היותר נכבדה בקסטיליה החדשה — קוענסא; ומשם יפתח להם הדרך העולה מאדרידה, עד אשר יוכל היות כי נכנו להממשלה עוד הפעם ימי בילבאא וסאמאראסטרא. כל כתבי העתים באייראפא צועקים המס ומתמרמרים על הרציהות והאכזריות אשר יעשו הקרליסטים, ברוכי פיום התשיעי, בכל מקום בואם; וכותבי העתים האשכנזים פוקדים עליהם את עון האפיצער האשכנז שמידט אשר המית דארעגארע בין יתר השבויים. והנה נשמע קול מאחורי הפרגוד, כי שלחו הממשלות את דברן אל צרפת ויבקשוה לבל תוסיף עוד לתמוך בידי המרצחים ולתת להם ידים לנוס אל ארצה בעת צרה, כאשר עשתה עד כה; אבל מי יודע אם תמלא ממשלת צרפת אחרי הבקשה הזאת באמונה ובתם לב. הגענעראל סאבאלא לא יצא עוד להלחם במורדים; ומי יתן ועלתה ביד שה הצבא הזה, אשר בו כל תקות ספרד לעת כזאת, להכניע את המורדים ולשים קץ לתואנות „המלך קרלום"" בן ברית הכהנים הקתולים ולהמס גדודיו ואנשי חילו הריקים והפוחזים. (ים האדום) מסחר העבדים אצל ים האדום עוד הוא בתקפו כמלפנים, וכל עמל ברטניה להסיר הנגע הזה מבשר האנושית, היה עד הנה ללא עזר וללא הועיל. סופר אחד מעיר יעדדה כותב משם כדברים האלה: חופי ים האדום מלאים נפשות אדם, אשר הובאו שמה להמכר לכל המרבה במחירם. העבדים האביסיניים יבוקשו מהקונים ביותר, ויביאו מקח יותר טוב על השוק משאר עבדי אפריקה. הערביאים גוגבי נפשות אלה, מביאים אותם באונם בברית דתם, ומספר העבדים האומללים המקבלים עליהם עול דת מהמד בשנה אחת, רב ממספר כל אלה אשר התנצרו בחמשים שנה האחרונות ע״י מסיתים. משנה מלך מצרים"
021-HZF-1874-07-29-001-10232_toc_6,דייטשלאנד.," דייטשלאנד. ברלין למכ״ע נירענבערגער פרעססע „כותבים מן Ulm כדברים האלה: זה שלש שנים וששה חדשים מצאו באכסניא בכפר עבערסדארף אצל עבענגין במדינת ווירטעמבערג שפחה אחת אשר לנה שם, מתה במטתה בצואר מוחתך, וההפצים והבגדים שלה נאבדו. ולא היה שום ספק בדבר שנרצחה בלילה לגזול מאתה רכושה וכל אשר לה. כל השומע את השמועה וביחוד שוטרי המשפט דרשו וחקרו היטב אחרי הרוצח כדי לענשו בעונש הראוי לו. החשד נפל על איש יהודי אחד סוחר משם ושמו שמואל ווייל אשר לן בלילה ההיא ג״כ באכסניא זו, מחמת שהרופאים דמו להכיר בחתיכת הצואר שהיא מעשה ידי אומן הרגיל במלאכת השחיטה ושמואל ווייל היה מלפנים שוחט. האיש ווייל הושם במשמר, וכאשר חפשו בבית אחר החפצים שנאבדו, מצאו שם באמת איזה מהחפצים שהיו שייכים להשפחה ונגזלו מאתה בלילה ההוא. ווייל חוקם למשפט, וכאשר שאלו אותו על כל זה ענה מקירות לבו אלהים יודע שאני נקי מכל עון ואשמה, ידי לא שפכו את הדם הזה ועיני לא ראו, ועל אודות החפצים אשר מצאו בביתו אמר שקנה אותם מאיש אשר לא נודע לו כמו שרגילים סוחרים כאלו לקנות ביום השוק מכל האנשים המביאים להם למכור חפצים כאלו מבלי לשאל אותם בשמם ומי המה. הקטיגור (שטאאטסאנוואלט) אשר עמד כנגדו בבית המשפט הודה בעצמו שהוא דבר אפשרי שהאמת בפיו, וביחוד בעבור שהאיש ווייל נודע לאיש אמת והולך תמיד בדרך הישר, ולא נשמע עליו שום מעשה רע מימיו, גם היה לו איזה רכוש אשר רכש ביגיע כפיו, ולא היה צריך כלל לעשות נבלה כזאת לרצוח נפש למען גזול מאתה חפצים כאלו שאינם שוים כי אם סך מועט. אך כל זאת לא הועילה לו. השופטים הנשבעים להוציא הדין לאמתו כפי היושר והצדק המדומה לעין שכלם וישרות לבם ענו ואמרו פה אחד חייב! ושוטרי המשפט חרצו את דינו למות. רק אבינו שבשמים אשר לב מלכים ושרים בידו לנטותם לאשר יחפוץ, נתן בלב המלך עליו לטובה להנטותו לתהיה, וכאשר הקריבו את משפטו למלך נטה עליו חסד ופטרו מעונש מיתה והושם במשמר על כל ימי חייו בבית כלא בעיר לודוויגסבורג — אחרי עבור שלש שנים ותפעם רוח הרוצח האמתי עליו ולבו נקפו ולא יכל לנשא עולה כזאת, ויבא בעצמו לבית המשפט ויודה את חטאו והמעשה אשר עשה, ויבוקש הדבר וימצא בכל פרטי הענינים שהוא היה הרוצח באמת ושהאיש ווייל הוא נקי מכל וכל, ויוציאוהו מן המשמר לחפשי ויודיעו את הדבר לעין כל שהוא איש כשר ונחשד לחנם וכבודו במקומו מונח — אך מי ימלא לו אימת מות אשר ענה בה בטרם נודע ו כי נטה המלך את חסדו עליו? ומי יגמול לו שלשה שנים אשר ישב בבית כלא בין יושבי חושך וצלמות, ואת פושעים מנה, וחרפת רוצח נשא על שכמו על לא חמס בכפיו? השופטים הנשבעים על דבר אמת ונרמו ע״י „חייב"" שלהם להוציא משפט מעוקל כזה יתנו אל לבם, כי המשפט לאלהים הוא! פל״ה."
021-HZF-1874-07-29-001-10232_toc_7,עסטרייך.," עסטרייך. וויען. ברב הוד והדר נתחנך פה קרית מלך רב בירח העבר „בית יתומות"" לב״י; וגם שרים גדולים ונכבדים אשר לא מב״י המה, באו לחדות בשמחה בקדושת יום החנוך הזה. בין השרים האלה היה, שר המדינה ברון קונרד פ׳ אייביספלד, וראש הפוליציה מרקם. בחדר המאכל של הבית הזה, אשר עטרו אותו בציצים ופרחים עד כי נהפך לגן מלא פרחים, וייפו אותו בתמונות הקיסר והקסרית אשר הצינו שמה, התאספו כל הבאים לחוג את חג החנוך; וראש בית היתומות האדון ריטטער פאן ווערטהיימער נשא מדברותיו לכבוד היום, וידבר בתחילה על מפעלות החברה אשר התיסדה בשנת 1860 לתמוך בידי יתומים ויתומות, ויספר לפני הנאספים, כי מאז התיסדה עד היום, עזרה החברה בידי אלף ילדים כאלה, וגם עתה, מבלעדי הבית הזה, תתמוך החברה בידי 160 יתומים ויתומות. אחרי זה דבר על הבית הזה ועל מיסדיו, ויאמר: הבית היתומים הלזה הנאדר בתפארה והכלול ביפיו והדרו, הוא נדבת יחידים, נדבת נדיבי לב המפורסמים בצדקת לבם ויקרת רוחם, צנתרא דדהבא המוריקים זהב מעליהם לכל דבר שבקדושה, המה האחים גוטמאנן, אשר קנו הבית הזה הכינו מכספם כל הנדרש בו לעשותו לבית יתומים, ויתנוהו נדבה בעד הדבר הטוב הזה לזכרון אבותיהם נ״ע. אחרי כלה ראש הבית מדברו, הביאה מנהלת הבית פלורה ברוק ורעותה יוליה פיק, את הילדות, כלן מלובשות בסגנון אחד, אל הבית אשר היו שם הנאספים, וכאשר נכנסו כלן, פתחה ילדה אחת בחכמה את פיה, ותשר שיר אחד, המדבר מיתומים אשר חובר מאת דר׳ קומפרט לכבוד היום הזה ונקרא בשם ילד יתום״. גם הרבנים והמטיפים דברו בקדושת הבית, ובשבח מיסדיו, ובשבח כל החברה, ושמחת החנוך תמה. מ״ץ. יאראסלוו בירח תמוז. מעיר מצער ווילקאטש הסמוכה לעירנו שמענו זעקת שבר וקול יליל נורא למאוד יען העיר נשרפה כמעט כלה באש. יותר מששים בתים היו למאכולת התבערה הגדולה. הבהכ״נ ובהמ״ד עם ספריהם הרבים והיקרים במציאות אכלו הלפידים והלהבות המחריבות אשר לא שמו חוק וגבול למהפכה הנוראה. אכרים רבים באו מחוץ לעיר לשמח בדאבון אחב״י אשר שלחו תפלתם לאל יושב מרום כי ושים מעצור לחרון אפו. — ולא רק זאת לבד היתה מטרת האכרים הבאים העירה רק גם הלכו בחוצות העיר וגם בחלונים באו כגנבים והמסו ושמו בכליהם כל אשר מצאו ידיהם. ועתה העיר ווילקאטש הוא כמהפכה (רואינע) ויושביה אומללים עד מאד — וכל לב דוי! ולכן אחינו ב״י אל תעמודו מנגד הביטו כי יושבי העיר אשר נצחה באש נמצאים עתה בתהום הצרות והתלאות, ועטי לא תוכל לחרות גודל צרות האלה עלי לוח! פרשו נא כפיכם ופזרו כסף ליושבי העיר איש כפי מתנת ידו וה״י הטוב יזכרכם לטוב! אמן! אבנד שפיעלמאן. ״ג   . ל"
021-HZF-1874-07-29-001-10232_toc_8, פראנקרייך.,"  פראנקרייך. פאריז. לכבוד הרב המו״ל. מבוכת ארצנו הלך תלך ותגדל והאספה הלאומית בווירזילל היא כסיר נפוח וכמימי הנהר סמבטיון בימי החול. מעת קרא נפליון השלשי המלחמה על ארצנו ותעל ותעש שמות בארץ, עדנה לא ראינו בטובה, כי תחת מנוחה באה מבוכה, והננו שבעי עמל בארץ. יורשי בית בונופרט, בורבן וארלינס, כל אחד ואחד מתהפך בתחבולותיו לעלות על כסא צרפת, ולהחזיק שבט הממשלה בידו, ומק-מהן יושב על כסא נשיאותו וישחק ילעג למו — ואת נבחרי העם ידבר רתת לאמר: אם בל תתאחדו ביניכם להקים ולכונן הממשלה בידי על שבע שנים ברצון, אכוף אתכם עד שתאמרו רוצים אנחנו, ולו העוד ותעצומות, באשר שר צבא הנהו, וכל צבאות צרפת כפופים לו, להוציא הדברים האלה מכח אל הפועל. בין כה וכה מהומה ומבוכה בארץ, ורק היודע נסתרות יודע את הצפון בחיק העתיד לעם צרפת חדשות מחיי היהודים פה, רק מעט הנה כעת. נדיבי ישראל ירבו להיטיב ולעשות צדקה וחסד כאשר הסכן הסכינו תמיד, חכמי וסופרי ישראל עוסקים בתורה וחכמה, וכיחידים כן החברות בל תטנה מדרכן אשר סלו להן, ובפרט החברה הגדולה והנכבדה חברת „כי״ח"" ככחה אז בימי שלות צרפת ואשרה, כן כחה עתה. אפס גם מצה ומריבה נשמע בין העברים פה. לא מריבת חסידים עם מתנגדים, אורתדכסים עם ריפורמים, אך מריבת אשכנזים עם ספרדים, ומעשה שהיה כך היה: הקונסיסטריום הישראלי חפץ לאחד הספרדים עם האשכנזים, ולבנות למו בהכנ״ס אחד ויען שמספר האשכנזים רב ממספר הספרדים, הציעו ראשי הקונסט שמנהג התפלה בבהכנ״ס החדש יהיה מנהג אשכנז כמו ביתר בתי כנסיות לתפלה בעיר פריז. אפס הספרדים מאנו בזה, ויתלוננו על הקסט׳ ועומדים על דעתם ובל יחפצו לעזוב מנהג אבותיהם, ולכן עליהם לשאת משא צבורם לבדם מבלי עזר הקסט׳ באשר המה המעטים המתפרדים מן הרוב. האקדמיה הצרפתית קצבה מחיר 3000 פרנקים לכל מי שיכתוב ביבליה גרפיה*) מא״י מזמן המאה הרביעית לספהנו״צ עד היום הזה. להמנה היפה הזאת (טשו חכמים רבים עיניהם, אפס מכל החכמים הכירה האקדמיה, כי המחיר הזה ינתן להיהודי משה שוואב ולהאדון קט, באשר ספריהם היו היותר טובים ומדויקים. הממשלה בארצנו, גם שיח וגם שיג לה עם אמונה, ותדאג עד למאד בעד אושר נפשות עמה. כאשר בנתה זה לא כביר בית סוהר גדול בעיר ננטיררן, הכינה שמה גם שלשה בתי תפלות, אחד לקתולים, אחד לפרוטסטנטים, ואחד ליהודים. בטרם אכלה מכתבי זה, לא אמנע מהודיע לקוראיך מבאור חדש על ספר דניאל אשר הוציא לאור פה כומר אחד קתולי. בבאורו להלום דניאל (דניאל קפ׳ ז') יאמר, כי היוה רביעא, וקרנין עשר לה"" (שם ז') אשר ראה דניאל בהלום, רמו על ברית אשכנז, „קרן אחרי זעירה סלקת ביניהן ותלת מן קרנוא קדמיתא אתעקרו מן קדמיה (שם 8) רמז על מלכות פרוסיה, „וקטלית היותא והובד נשמא וכו"" (שם 11) רמז על הגרף שמבורד. והנבואה הזאת תתאמת (לפי דעתו) בהמשך הימים עד 21 לירח אוקטבר משנה הבאה. זאת תורת האולטרמנטים בארצנו! אין כל דבר קדוש אשר א יחללוהו אם רק יחשבו להגיע בזה אל מטרת חפצם. אולם כל פעלם מאפע, הבל ותהו נסכיהם, כבר האיר ה׳ עיני העמים . *) מכל הספרים המדברים. לראות את אור החכמה כי טוב, ובל ישעו עוד לדברי הבל ורעות רוח של מורדי אור אלה, ואם עוד רבים המה המאמינים במו, אך רבים המה נגדם מאשר אתם. N.2."
021-HZF-1874-07-29-001-10232_toc_9, רוסלאנד,"  רוסלאנד ווארשא. מנחם אב תרל״ד. בעיר סעדלעץ הסמוכה לעירנו היתה שרפה גדולה ונוראה אשר אכלה את כל קצות העיר. האש יצאה מבית אופה יהודי ותאחז בארבע פנות העיר, ובין לילה אחד היו יותר משלש מאות בתים לשרפה מאכלת אש, ובתוך הבתים גם רכוש רב גם נפשות אדם — ילדים אחדים ואשה אחת אשר לא יכלה למלט נפשה, עלו על המוקדה. בין יתר הבתים אכלה האש גם את ביהכ״נ הבנוי לתלפיות בעירנו, גם ביהמ״דר הכלול בהדרו היה לברות למלתעות האש, לבלי השאיר ממנו שריד, רק ספרי התורה נצלו מן התבערה. אמנם האש עוד לא אמרה הון בכל אלה ועוד נטתה ידה ותאכל כמעט גם כל יתר בתי העיר עד תומם. והנה כבא השמועה המעציבה לעירנו ע״י הטלגרף, שלחו מווארשא על מסלת הברזל את חיל המכבים עם כליהם, ובשעה השנית אחרי חצות לילה באו לעירנו; אך לא לעזר ולא להועיל, כי לא מצאו המכבים מים בעירנו די כבות התבערה. אין מלים בפי ואין כח בעטי לתאר את האסון הנורא אשר קרה את עיר סעדלעץ; כל עובר ישום וישרוק למהפכה הנוראה אשר הפכה ד׳ בין לילה. יותר משתי מאות וחמשים משפהות שוכבות על פני השדה באין מקום ללון; גם על עשירים רבים רבים נהפך הגלגל כי אכלה האש את כל רכושם והנם נאלצים כעת לבקש עזרה בצרה. עודו נא אחב״י בכל מקומות מושבותיכם, יכמרו נא רחמיכם ועמדו לישע אחיכם הנדכאים, אשר יד ד נגעה בהם, למען יוכלו להקים הריסות בתיהם ולהתפרנס מיגיע כפם! ועל טוב יזכר שם ראש שרי המחוז הגראף קאטצעבוי, כי ממחרת יום השרפה שלח שלשת אלפים ככרות לחם וכסף רב לחלק בין העניים האומללים; וגם רב תודה וברכה להאפרתים הנכבדים מפה, אשר גם המה עשו צדקות איש כמסת ידו ויסעדו לבות הנדכאים למען לא יגועו ברעב. ישיב להם ד׳ כגמולם. בעריש דוד ראזענפעלד.  לאדז. במה״ע „גאלאס"" מודיעים, כי לפני ארבעה ירחים הביא אחד האכרים לכפר לאדזייא (גוב' סובאלק ברוסיה) גופת איש יהודי מת מכפר הסמוך, למען קברו בקבורות ישראל בלאדויי אבל קהל היהודים שמה מאנו לתת מקום להמת בקברותיהם, יען כי יצא עליו איזה שם רע בחייו, ואך בזאת נאותו ראשי הקהל לקברו, אם ישקלו יורשי המת על כפיהם כסף רב. האכר הוביל את המת אל אחותו היושבת כברת ארץ מן הכפר; אבל גם היא הקשיחה לבה מאחיה המת ולא נתנה את האכר לבא הביתה. כזאת קרה להאכר בכל מקום באו עם המת לקברו, עד אשר באחרונה שלמו היורשים את הכסף הדרוש לראשי הקהל בלאדויי ובזה בא הקץ לגדודי המת בארץ החיים. כעת בא הדבר עד בית המשפט בסייני. והנה קשה עלינו מאד להאמין, כי נהיתה כזאת בישראל; אף ידענו את הנאלאס ואת שיחו, כי לא כל דבריו אמת וצדק; על כן הננו מבקשים את מודעינו במקומות ההם להודיע לנו שרש דבר הענין לאמתו."
021-HZF-1874-07-29-001-10232_toc_10,"רומניה.
."," רומניה. . ברלד בירח אב. קראתי במכ״ע פרייע פרעססע"" בשם „היעווש קראניקל"" כי מחמת מחאת הקונסלים לא הביאה הממשלה את הסעיף 8 מחוק המשקאות לפעולת אדם. ההודעה הזאת בשקר יסודתה, כי בכל ארץ רומניה אין אף יהודי אחד המוכו משקה על שמו. ואם רבים מאחב״י יושבי כפרים קבלו ליצנציה ע״ש נוצרי אך אין הנזק, מהעבר הנוצרי אשר יעשה להבעה״כ היהודי, ואשר הפקידים היודעים מזה ימוצו אותם, שוה בריות המעט אשר היהודי מרויח ממשקהו. באיזה מחוזות, גם הדבר הזה לא הרשו הפקידים מהממשלה ליהודים ובכלל רבה העזובה בכל הארץ. אייזיק טויבש אב״ד פה והגליל."
021-HZF-1874-07-29-001-10232_toc_11,מאראקא.," מאראקא. בשמחת לב ונפש הננו מבשרים לקוראינו, כי עלתה ביד  החברה הרוממה Anglo-Jewish-Association להטות לב שולטן מאראקא לטוב לאחינו בני ישראל הגרים בארץ ממשלתו. כפי ההודעות האחרונות משם, יתאמץ השולטן לקיים הבטחתו, אשר הבטיח להחברה הנזכרת ע""י המיניסטר שלו סיד מחמד ברגש, כי יהון יעקב וירהם ישראל יושב ארצו, להיטיב מצבם אשר היה עד עתה בסתר המדרגה, ולתת להם שווי הזכיות כליתר אזרחי ארצו. בימים האלה שלח רצים אל כל ערי וכפרי מלכותו, להכריז בקול גדול ולא יכף, כי רצון „הוד מלכותו״ שהיהודי ידמה וישוה ליתר אזרחי הארץ לפני חוקי ארצו, ולא יהיה עוד שום הבדל ופרות בין יהודי למושלמני.!"
021-HZF-1874-07-29-001-10232_toc_12,"הולל - לי
שון! שונות."," הולל - לי שון! שונות. מכ״ע אחד אנגלי מספר מקרה זר מאוד אשר קרה זה מקרוב איזה ירחים, ומציג לעינינו בציורים חיים מלחמה נוראה ואיומה, בין טבע האדם הגופני באשר הוא חי, ובין כחות נפשו המוסרים ורוחו הכביר והנשגב, וזה הוא. בראשית השנה הנוכחית, יצאה אניה אחת טעונה במשא נחלי אבן (שטיין קאהלען) מן חוף שיעלדע באנגליא, ללכת למסעה אל העיר קאלקוטא אשר בהודו, ויהי בהיות האניה בדרכה ביום 17 פעברואר בלב ים, הרחק עדנה מן היבשה איזו מאות פרסאות, והנה בפתע פתאום נראתה אש יוצאה ממקום תחתית האניה אשר שם נחלי האבן אצורים, לשוא עמלו אנשי האניה לכבות את האש הגדולה הזאת ההולכת ומתפרצת יותר ויותר. ובראותם כי אין תקוה עוד, נאלצו חובלי האניה ומלחיה לצאת מקרבה, ולעזוב אותה לשלל התבערה הגדולה אשר אחזה בכל קצותיה. רב החובל עם אחדים מאנשי האניה ישבו באחת הספינות הקטנות, אשר היתה אתם על האניה הגדולה, השליש הראשון הנשען על ידו עם הרוב מן יתר הנוסעים ישבו באחרת, והשליש השני שמו וועבסטר עם ג׳ מלחים ונער קטן ירדו אל צנה אחת קטנה, וישימו פניהם לשוטט על הים אל איי מאלדיווע, שלשת ימים רצופים צלחה להם לשוט יחד בחבורה על פני מים רבים, אך אחרי כן בראותם כי אי אפשר להם עוד להחזיק מעמדם זה אצל זה, ויקחו את כל המאכל והמזון אשר היה אתם לכלכלם, ויחלקו ביניהם הלק בחלק לפי מכסת אנשי האניה, אחרי שני ימי צרה ומצוקה, נפרדה צנת וועבסטר מן יתר רעותיה ונשארה לבדה בדרכה, ברוב עמל ויגיעה עלתה ביד וועבסטר ומרעיו לעשות דרכם להלאה עוד משך ארבעה עשר יום. וכבר ספו תמו כל מיני המזון אשר היו אתם בצנתם, וכל ישועה רחקה מהם, ויהי כי החל הרעב להציקם באופן נורא מאוד, ויאמרו המלחים איש אל רעהו הבו ונפילה גורלות מי מאתנו יומת ויהי לברות להחיות את אחיו, ויפילו גורל, ויצא הגורל על הנער ויהי המה עושים כה וכה ומכינים עצמם לחמית את הנער, והנה וועבסטר אשר עמלו ומצוקותיו הפילו עליו תרדמה עזה, הקיץ משנתו, ויציל את הנער מידי מבקשו נפשו, וגם מחשבותם אשר חשבו אחרי כן להמית את וועבסטר למען מלא את בטנם לא צלחה בידם, כי הנער עמד לשטן נגדם לשמור את ראש וועבסטר, וקנה הרובה אשר היה בידם, עמד להם להגן על נפשם ממזימות האנשים ההם אשר השתובבו מחמת זלעפות הרעב הנורא. אחד המלחים נטה ידו להטביע את הצנה בים, למען שים קץ למכאוביו הגדולים, ויור עליו וועבסטר בקנה הרובה, אבל כלי המשחית הזה לא מלא את פקודתו, והמלח נשאר חי. ברגע זו נראה צפור מעופפת מעל הצנה, ויור עליה וועבסטר כדור עופרת ובפעם הזאת לא החטיא המטרה, והצפור נפלה לתוך הצנה, ויתנפלו עליה כל האנשים, ויבלעוה עם העצמות והנוצות, לא הותירו שריד. אבל מה יסכון מעט אוכל כזה לאנשים אשר לא באה אל פיהם מאומה זה ימים רבים? רוח השגעון החל לפעם במלחים, אבל וועבסטר והנער שמרו את עצמם ואת מרעיהם מרדת שחת, בעמדם תמיד על המשמר והחליפו משמרותיהם לבל ישנו שניהם כאחד. והנה מצא אחד המלחים את ידו להכות את רעהו עד שפך דם, ומה נורא היה המראה הזה לראות איך המכה והמוכה שניהם לק חים את הדם בתאוה גדולה, והמקרה הזה נתן בלב שלשת המלח לנשך איש את רעהו כחיתו יער, למען ימצא להם דם ללקק להחיות את נפשם, כשלשים יום עברו עליהם במצוקות וצרות כאלו, עד אשר אניה אחת גדולה עברה לפניהם, ויראו את הצנה מרחוק, ויצילו את אנשיה ויביאו אותם אל קאלקוטא. המקרה הזה הציעו לפני ממשלת ענגלאנד, והיא נתנה אות כבוד גדול אל האיש וועבסטר על אומץ רוחו הכביר להציל נפשות כגבורה נמרצה. מה״ע באנגליה מודיעים ממציאה חדשה, אשר ישישו לקראתה כל נבוני לב וכל חוקרי קדמוניות. באוצר הכתבים (ארכיוו) אשר להמינים טריום בהודו המזרחית נמצא אסף ספרים השייך להעריץ הנודע טאמערלאן, ואשר אסף המנצח בעת מלחמותיו הרבות; כפי הנשמע, יש באסף הספרים ההוא גם כ״י נכבדים אשר יגלו חדשות ונצורות ע״ד תולדות נביא הישמעאלים הסבה ההיא אשר מת בה ההערצאג מארלענאס, כמעט הורידה שחת בימים האלה את יורש העצר מהאללאנד. בנסוע יורש העצר לשוח במרכבתו אשר נהג בה לבדו, התנגף סוסו באבן ויפול, ובכח הנפילה השליך את הפרינץ דרך ראשו ארצה הפרינץ אם כי נפצעה רגלו בחזקה בעת הנפילה, מהר לקום, ובטרם מצא עבדו הנבהל מפחד פתאום את ידיו ואת רגליו, הרים לבדו את סוסו מעל הארץ ויעבור חיש מעל המקום, למען הסתר מעיני הרואים אשר החלו להתקבץ במקום המעשה. ביום 9 יולי בערב נסה דע גראאף להוציא לפעולתה את המכונה אשר הכין לעוף בה באויר. את המעופף עם מכונתו תלו תחת כדור שט באויר; ויהי אך התרומם הכדור כשלש מאות רגל מעל הארץ בנטותו לצד מזרחית צפונית, ויבקש דע גראאף, כי ינתקו את החבל המאחד אותו עם הכרור; אבל כנפי המכונה לא נתפרשו כדי צרכן והאמלל נפל לארץ וירוצץ את גלגלתו, ובעוד רועים אחרים מת. מה״ע מודיעים מקרה התארסות הדם (בלוטפערגיפטונג), אשר ראוי לנשים העוסקות בצרכי הבית להזהר ממנו. אשה אחת ממרום עם הארץ בבערלין קבלה דגים למנחה מאת בנה היושב בפאמערען. ויהי בהתעסק האשה לבדה בהכנת הדגים לארוחת הערב, והנה נדקרה כף ידה בעצם הדג; האשה לא שמה לב למקרה הזה; אך בשבתה אל השלחן בעת ארוחת הערב הרגישה כאב חזק בידה; אף צבתה היד למאד. הרופא, אשר היה שם בתור אורח, צוה תיכף ומיד להביא סמים אשר כתב על הגליון ויאמר כי לפי דעתו הדבר מסוכן מאד. והנה בטרם באה השפחה עם הסמים מבית המרקחת צבתה כל הזרוע ותהי למראה תכלת כהה, ולמהר מתה האשה הנפצעה; אף תחבולות הרופאים ומועצותיהם לא יכלו להצילה מיד המות. הגביר הנודע יועץ המסחר ברוסיה ה׳ אברהם ווארשאווסקי הודיע להעומדים בראש בית מחכה ליתומים וילדים עזובים אשר תחת השגחת הנסיך הגדול יורש העצר, כי נכון הוא לתת נדבתו להבית ההוא או 300 מטות ברזל למען הילדים ההניכים או 5000 רו״כ. ובבא הדבר לפני כבוד יורש העצר, כתב בידו על הספר: תנו לו תודתי הנאמנה בעד נדבת לבו והודיעו לו כי היה הדבר הזה לרצון לפני."
021-HZF-1874-07-29-001-10232_toc_13,"א.
.
.
ידיעות העולם והטבע.
-"," א.   ידיעות העולם והטבע. - ק) החוש והשכל. היתרון הגדול אשר להאדם על כל החיים זולתו על פני האדמה, ואשר בו יתפאר אנוש תחת השמים להיות בחיר היצורים בכל הנבראים עמו בארץ, הוא הדעת והתבונה אשר הטביע בו הבורא יתברך, והאציל מרוחו עליו להיות נעלה על יצירי כפיו, להבין בפועל ה׳ ומעשה ידיו. בכל אשר יראה האדם בעולם המציאות, הוא מתבונן להתחקות על מהותם ותכונת טבעם, יחקור יישפוט להבדיל ביי האמת והשקר. החושים אשר חננו הבורא, הם הכלים המתוקנים להביא אליו את כל הנמצאים חוצה לו בעולם היצירה, ועל ידיהם הוא משיג עצמותם ותכונתם, מרכיב ענינים, וממציא הרשות, אשר לא ידע מלפנים, — אפס כי בכל זאת יורה לנו הנסיון, כי גם החוש וגם השכל שניהם שונים ונתעים לפעמים לשפוט על דברים נגד האמת. וכאשר נבקש לדעת איזה מהם יותר עלול לטעות, אם השכל הנטוע בנפשינו, או החוש המביא אלינו את המוחשים מחוץ, הנה נשמע ע״פ רוב לאמר כי החוש מתעה אותנו וכוזב, וכאשר כן באמת אנו רואים בנסיון יום יום, ד״מ במראות הצובאות (שפייי בבהם יראה האדם פנים אל פנים כאלו תמונתו נמצא ""י המביט דרך כלי ההשקפה (מיר אשיראם), המורי לב מאוד, או קנה הראות (פערן ראהר) המקרב לעיננו את המובו ה הרחוקים, ועוד כדומה לאלו. ובכל זאת כל חוקר טבעי יודע, כי ע״פ רוב לא החוש הוא התועה ומטעה, רק כח השופט אשר בקרבנו הוא התועה. כלי החושים הם מתוקנים מאת יוצר הטבע על תכלית שלימותם, ואנחנו מקבלים ציור כל המוחשים הבאים מחוץ כפי מה שהם באמת בלי שנוי, ורק מצד פעולות צדדיות וסיבות חצוניות הפועלות עלינו, הן הנה המתעים אותנו להוציא משפט מעוקל נגד האמת. עד שלפעמים המוחש נראה בעינו וטבעו כמו שהוא, וכח השופט בקרבנו מתנגד לו ומכחיש את הנראה באמת, ונוכל לברר הענין ע״פ נסיון מוחשי בצורה שלפנינו, — בתמונה המצויירת פה. נראה ג׳ קשתות שונות זו למעלה מזו, והם חלקים מנותחים מן עגולים שונים במדתם, שוכבים זה על גב זה, הנה אם נשאל אל המביט עליהם להגיד את משפטו, אם הם שוים במדת ארכם זל״ז, אם לא? בלי ספק ישפוט כי הקשת האמצעית היא יותר ארוכה מן הקשת העליונה וזה שקר וטעות! כי באמת שתיהן שוות זו לזו בדיוק גדול, ויוכל לנסות ולמדוד מדת ארכן ויראה אין שנה במשפטו! הנה באופן כזה לא החוש הכויב אותנו, רק כח השופט שבקרבנו, הוא נתעה להאמין היות הקשת האמצעית יותר ארוכה מן העליונה, מצד סיבה צדדית אשר שחד אותו להטות משפט בבלי דעת נגד החוש האמיתי, וסיבת הענין הוא, לפי שהקשתות ההן מונבלות שלשתן בצד השמאלי ע״י קו ישר אחד, כאלו יצאו מנותחים מן המרכו שלהם, לכן ישפוט הדמיון היותם שוים בקצותיהם בשמאל מעבר מזה, ומעבר השני הקשת האמצעית יוצאת לחוץ, ע״כ יתדמה לו שהיא יותר ארוכה מן העליונה, ובזה יטעה גם החכם ההנדסי הרגיל בתמונות הנדסיות, וכל זה בא לכח הדמיון, להיותו בלתי שופט על הקשתות עצמן לפי מדת ארכן, רק נמשך לענין צדדי ועל ידו נתפתה להאמין נגד החוש האמתי. ענין כזה המתעה את כח הדמיון לשפוט נגד חוש האמתי נראה עוד יותר בבירור ע״פ נסיון אחר בצורה שלפנינו. בתמונה זו אנו רואים ג׳ קוים ארוכים אב, גד הו, עומדים נצבים מלמטה למעלה, ועל רחבם נמשכו קוים הרבה נוטים זה מול זה, בצדיהם האחד הם עולים למעלה, ובקציהם השני הם יורדים למטה. הנה כל המביט אל הקוים העומדים באורך לנגד עיניו, ישפוט בלי ספק ששני הקוים אב. גד. הם למעלה נטויים זה מזה ומתרחקים ולמטה הם מתקרבים זל״ז, ולהיפך הקוים גד הו, למעלה הם מתקרבים ונוטים זל״ז, ולמטה הם מתרחקים, וזה טעות ושקר! כי באמת ג׳ הקוים האלו שלשתם עומדים נצבים וזקופים בלי נטיה לשום צד ומקבילים ז״לו במרחק שוה למעלה כמו למטה, ויוכל למדור במחוגה, ויראה כי דמיונו כחש לו להאמין בדבר בלתי נמצא כלל, נגד החוש המראה לו האמת כפי מה שהוא, וסיבת הענין הוא, לפי שכח השופט לא שם עיקר השקפתו להתבונן על הקוים עצמם העומדים לפניו, ולחרוץ משפטו עליהם כפי מה שעיניו רואות, אבל הסיה דעתו אל הקוים הנטוים הנמשכים ברוחב התמונה, ועל ידיהם נתעה להאמין שגם הקוים הישרים באמת, הם עקומים נוטים לצד אחד. נסיונות כאלו נמצא הרבה בידיעות טבע החושים, ואנחנו העתקנו איזה מהם פה רק לדוגמא, ומהם ישפוט הקורא להקיש על כל הדומה, איך כה השופט שבקרבנו נוטה לפעמים מן דרך האמת והנכון ע״י סיבה הצונית, הפועלת עליו בבלי דעת להטות הדין ולהכריע נגד האמת, החוש, והנסיון. והוא כלל גדול בטבע כחות הנפש וסגולותיהם כי אין צדיק בארץ אשר לא יחטא בשכלו נגד היושר והאמת. וזה יקרה ע״פ רוב בבואו לשפוט על ענין אשר נמצא בו שמץ דבר קטן המשחד את דעתו לערב בתוך המשפט דבר בלתי נוגע באמת לעיקר הדין אשר בא לדון עליו. ומבלי דעת וכונה רצויה, הוא מטה את הדין לצד האחד נגד חוקי היושר והצדק. וכמה ענינים דומה לזה אנו רואים בבתי הערכאות, ובתי המשפט, אשר אחד יצא חייב בדינו ולא עיינו להפך בזכותו כראוי, מצד שנטו עליו צללי החשד ולא בצדק לאיזה ענין בלתי נוגע כלל אל המשפט ההוא עצמו, ד״מ להיותו מבעלי אמונה אחרת וכדומה. ואין לדיין אלא מה שעיניו רואות. ואולם עוד יותר יפעל על הדעת ושכל הישר להטותו מן הדרך הנכון מצד האמת, הוא ההרגל, ברוב הענינים אשר האדם מורגל בהם מנעוריו לראותו על אופן ידוע, הנה לא ישים את לבבו עוד להתבונן עליו כראוי, אם נכון הוא מצד עצמו אם לא. כי ע״י ההרגל נשתרש בקרבו הענין ההוא לטבע קיים מבלי שירגיש עוד את החסרון הנמצא בו, גם אם הוא נראה לעין. ורק אם ישתנה הדבר באיזה תנאי אשר על ידו יצא החסרון הבלתי מורגש לפעולה יותר חזקה ובולטת, או אז יכיר משוגתו, ויראה כי ההרגל הטעתו. ונוכל לבאר הענין ע״י משל מוחשי ד״מ אני רואים בכל יום בני אדם הולכים על הארץ, ברגליהם ישרים וקופים בלי שום דבר זר לעיננו, והדבר ידוע שהאדם לפי טבע בנין גופו, א״א שילך ישר מכוון בקומה זקופה, רק מוכרח לפסוח מעט, כשהוא מגביה רגלו האחת הוא נוטה לצד האחד, וכשהוא מניח רגלו הוא נוטה לצד השני, אבל החסרון הקטן הזה בלתי נראה ומורגש, לשום אדם, ומעולם לא יעלה על דעת איש להרגיש ולהתבונן על הילוך בני האדם, אם הוא ישר או לא. אבל כאשר ינסה פעם אחד להציג כלי הקאמערא אבסקורא אצל החלון היוצא לרחוב העיר אשר שם יעברו עוברים ושבים, הנה בכלי הזה יצטיירו כל הנמצאים בחוץ בדמותם וצלמם, צביונם ומראיתם בדיוק גדול טבעי, רק שהם נראים בו מהופכים ראשיהם למטה ורגליהם למעלה, ובאופן בלתי מורגל כזה לעיננו, הוא מוזר מאוד אל המביט בתוכו לראות ההו לכים בשוק פוסחים ודולנים בהלוכם לכאן ולכאן, ואין אחד מהם הולך ישר ברגליו על הארץ! וכמעט לא יאמין למראה עיניו אשר יראה, כי הוא דבר אשר לא הרגיש בו מעודו, וכל זה בא מצד שהורגל לראות מנעוריו על אופן כזה, אינו מרגיש עוד החסרון כלל. ההרגל הוא מבטל כל חסרון ומהפך אותו לדבר טבעי ומחוייב, וכמה מנהגים ונמוסי דרך ארץ אנו רואים בבני אדם בעמים ואומות שונים, את אשר נאח לזה הוא מגונה לזה, ואין אחד מרגיש חסרון עצמו מצד ההרגל ולא לבד במנהגים ונמוסי ד״א ישלוט ההרגל בבני האדם, אבל גם בהשגות השכליות אשר הורגלו בהן מנעוריהם ע״י החנוך, כמו בדרכי המוסר והדעות ודומיהם, כל אחד מחזיק ואדוק במורגל לו, כאלו הוא מחוייב מצד השכל, וירחיק את המורגל אצל זולתו כדבר זר ורחוק בעיניו, ולכן אנו רואים לפעמים כתות מתנגדות בדעותיהן מתווכחות זו עם זו בטענות שונות, כל אחת תבקש ראיות מוכיחות להכריע האמת לצד עצמה, השלישי השופט על שתיהן בקר רוח ולב שקט, מוצא לפי דעתו כי שתיהן לא תצדקנה במשפטן, הכלל, כל דרך איש ישר בעיניו."
021-HZF-1874-07-29-001-10232_toc_16,מכתבים מזיטאמיר.," מכתבים מזיטאמיר. חברתנו ""מפיצי השכלה בישראל"" הוציאה לאור ספר חשבונה לשנה העברה, ואם בגדולות לא הלכה, ורובי מחשבותיה מכח אל הפעל עוד לא יצאו, אמנם בכלל מצאנו את מעשיה רצויים ומכונים לשם ההשכלה, וגורלה באמת - כדברי המזכיר בראש הספר - כגורל החברה: „איזראליטישער קולטור-פעראיין"" שהוקמה על בגורמניה בשנת 1819 והורסה עד היסוד בשנת 1822 אך ההבדל הרב ביניהן הוא - כאמור בהקדמה - חסרון בים מצד אחינו שם, וחסרון לב מפאת אחינו פה; אך תקותנו חזקה אם יקומו יתעודדו גם בין ישראל בארצנו אנשים משכילים ונבונים אשר ישנסו מתניהם לצאת בעקבות החכמים שהתנוססו בראש החברה הנזכרת, הלא הם: גאנז, צונץ, מאזער, פרידלענדר בן-דוד, ריססער, יאסט, פערל וחבריהם, הלא אז תגדל ותשגא חברתנו גם היא, ואשיותיה אשר הטבעו בארץ זה עשר שנים - לא במהרה תתמוטטנה! - והנה בלי להאריך בדבר הנדבות והמתנות שהעניקה החברה להמון תלמידים וסופרים אחדים, אבוא להזכיר אך את הספרים הנכונים לצאת לאור בעזרתה, והם: א) ס׳ דברי ימי הרוססים בשפת עבר, מעשה ידי החכם שלמה מאנדעלקערן ני', הנדפס במכונת „סטעראטיפ"" בווארשוי; ב) ס׳ המדות והמוסר בישראל, בלשון עבר ובהעתקה לשפת רוססית, מעשה ידי חכמים בווילנא, אשר יפרד והיה לששה ראשים: השם יתברך ודרכיו בקדש, החובות בין אדם למקום, חובות האדם בינו לעצמו, חובות האדם לבני ביתו ומשפחתו, חובות האדם בהיותו מדיני, וחובותיו בינו לחברו, כאשר כבר בשרתי בארוכה בשחר (תרל״ג..) עיי״ש; ג) ס׳ שפה לנאמנים, יכלכל תשובה מדעית על השאלה ששאלה החברה בדבר התועלת הצומחת משפת קדשנו בענין הרחבת ההשכלה בעמנו - והמחבר עוד לא פרש בשמו כי אכנהו, ד׳) ס׳ תולדות בית-מדרש הרבנים בזיטאמיר מיום הוסדב עד ימי הריסותו (משך כ""ה שנים), הוא הבית אשר בו כהן פאר בתור משגיח כעשתי עשרה שנה הרב החכם בעל הצפירה, - ושם המחבר הוא העורך בדין איש מרגליות, אשר כבר הראה כחו בעצינים כאלה*). — ובהיות החברה החליטה באספתה הכללית (30 דעצמבר) להזיל מכיסה לטובת ההשכלה בשנה זו ערך 6000 כסף, לכן מצאתי גם אני לחובה ומשפט, בתור אחד החברים, לבקש רחמים על עניי צאן ישראל, הם הם התלמידים הרכים והחלכאים השוקדים על דלתות בית הספר למתחילים הנשען על יד בית מדרשנו *) ולטוב יזכר שם החברה כי הוציאה יד עזרה גם להר׳ יעקב שאפיר מירושלים אשר יואל להוציא אור את החלק השני מספרו היקר והמועיל „אבן ספירי. — ג'. למורים, כי האכל נכרת מפיהם ואין כסות לבשריהם, והקמץ איננו משביע את הארי כידוע! - על מות לחכם הקראים אב""ן רש״ף ז""ל התאבלו בלי שפק כל החוקרים בעמנו, כי מידיו קרנים להם, ולמען דעת גם יקרתו וחבתו לחכמי הרבנים, אמרתי להביא בזה מעט דברים שהעריך אלי ידידנו הרב המשורר הר״א גאטטלאבר באחד ממכתביו, וז״ל: דבריך העציבוני מאד מאד, כי דברי אוהב הם, אשר אהב את אברהם כאהבת בן את אביו, וגם אמנה איש יקר היה הזקן ההוא, איש אשר לא רבים נמצאים כמוהו, וגם פעל מעשה הרבה מאוד, ובסוף ימיו התחרט ג״כ על הצותו את הרבנים יותר מדי, וכבר הבאתי את דבריו בספרי בקרת לתולדות הקראים, כי התודה לאמר שילדות היתה בו ביום „מסה ומריבה"" (שם ספרו), וכן ספרו לי שלפני מותו הגיד בפה מלא שמתנחם הוא מאד על המריבות והקטטות האלה, וגם אני שמעתי מפיו בהיותו אצלי בזיטאמיר זה כארבע שנים, שהלל ושבח מאד את התלמוד, ואמר שנמצאים בו שפוני טמוני אבנים יקרות, וביחוד התחרט מאד על הוציאו עתק מפיו על הגאון ר׳ סעדיה ז״ל, שזכה אח״כ להבין ולהשכיל שלא היה כמוהו אדם גדול נכבד בתורה ובחכמה וביראת ה׳ וכו', כל הדברים האלה מתנים כבוד ויקר להחכם המנוח הזה, שאם היותו קראי מלידה ומבטן, ומלא משפטים קדומים נגד הרבנים, בכ״ז בשכלו הזך ובלבבו הטהור השיג מה שלא השיג חכם קראי חוץ ממנו, וחלילה לי לנטור שנאה בקנאו את קנאת עמו, ויחד אפו בי על אשר הגדתי בפומבי „שקרעים"" הם, אם אני חויתי דעתי עפ״י הבקרת הנה הוא לפי דעתו והרגלו ואהבתו לעדתו לא היה יכול לשמוע זאת בלי כאב לב וצער, ובאמת ידעת, ידידי, כי אין לי שום משפט קדום נגד הקראים, ואדרבה אוהב אני אותם בעבור ישרתם והנהגתם הטובה, וכן במה שהם עוסקים בתורה הכתובה בעיון נמרץ עפ״י חקי הדקדוק, והרבה עשו חכמיהם בענין זה״. עכ״ל ודברי פי חכם חן. — השמועה הרעה שהגיעה לאזני מעיר מושבך בערלין, לאמר: ""החכם רידיגור איננו""! - הדאיבה נכשי עד למאד, בדעתי את מעשי ידיו להתפאר לטובת חכמת בני קדם בכלל וידיעת שפתנו העברית בפרט, כאשר תעיד לנו התוצאה העשרים ואחת מספר - החנוך (העברעיבע גראמאטיק) להחכם גיזיניוס, ולמען הציב ליון מדע להפריפיסור המנוח הזה גם בצפירה, אמרתי לבשר ברבים. כי הספר הנזכר נעתק היום בעצם תמו גם לשפת רוססית בטוב טעם ודעת מפרש ושום בכל, ע״י החכם קאסאויטש המורה לשונות זענד וסנסקריט בבית מדרש החכמה בפט״ב, ומעתה במות המשכילים: גיזיניום, רידינור, וגם קאסויטש, כבלושה כוכבים יזהירו על שמי חכמת ישראל — ולא במהרה יועמו! ערב תשעה באב תרל״ד. איש ח""י גורלאנד"
021-HZF-1874-07-29-001-10232_toc_17,"(נמבך מן גליון 1)
על פי רשיון הנזכר באו הגולים מווינא ונתיישבו פה
ברלין ואלה שמותם:"," (נמבך מן גליון 1) על פי רשיון הנזכר באו הגולים מווינא ונתיישבו פה ברלין ואלה שמותם: א) הרב ר׳ מאדל במהו״דר דוד טעבלי הלוי איש איטינגן. הוא היה לכנים ר״מ ואב""ד בק""ק בנייטוך בבייארן, בהיתה כבר בבנת ש״ל קהלה מפוארה ובית הכנכת בלה נתחדשה בשנה הזו אחרי אשר היתה כבר נבנית מימים קדמונים. מעיר בנייטוך נתקבל ר׳ מאדל  לדיין בווין בבי דינא רבא בל הגאון ר׳ גרבון אולף אבכנזי בעל ספר שאלות ותשובות עבודת הגרבוני. ובראש כפר אור חדש לר׳ חיים בר בנימן באכנר (אמשטרדם תל״א) נמצא הסכמת הר׳ מאדל הזה כתובה בווין ראש חודש אייר תכ""ט. אשתו מרת פעסל היתה בת הרב והדיין בווין ר׳ יעקב דוד מירלש ניימרק, שיבוא עוד זכרונו למטה. הרב ר׳ מאדל הזה המכונה גם כן מאדל ריז, הוא הגזע שיצא ממנו חוטר משפחת ריז, ניטערבאק, איזרעל, לעהפעלד, געבר, געבערט, ושפייאר, ושאר משפחות שחיים וקיימים עוד היום בברלין ובשאר מקומות. בימים ההם היה שער עיר ברלין ברחוב נייע פרידריכשטראסע בסוף שפאנדויער שטראסע, סמוף לבית שחונה שם אחד מבני בניו של ר׳ מאדל, החכם המפורסם פראפעססאר ריז, וכל הרחובות שנבנו מזמן הזה עד מרחק חצי מיל מחוץ לשער הנזכר היו אז מלאים כרמים ושדות. ויהי בשנת תל״ב קנה ר׳ מאדל ריז את חלקת השדה שנבנה כעת על שפתו וסביב לו חלק אחד מרחוב אראניענבורגער שטראסע נומר 6 עד נומר 10, וחלק אחד מרחוב גראסע האמבורגער שטראסע מנומר 24 עד 27, והקדיש את חלקת השדה הזה לבית הקברות, ובו קברו משנת תל״ב עד אמצע שנת תקפ״ז כל הנפטרים בברלין ובעירות ובכפרים הסמוכים, ובו נקבר באחרונה במקום אשר הגביל והקדיש לעצמו, גם את ר' טעבלי בר קאפל נכדו, ואבי הפראפעססאר ריז הנזכר למעלה. ולא ארכו לו הימים בברלין, כי בעשרה באלול תל""ה לפ״ק נפטר הרב ר׳ מאדל והלך לעולמו. וזה הרשום על מצבת קבורתו: „פה נקבר ונטמן, צדיק וישר ונאמן, חכם מכלכל והימן, עסק בתורת ישראל, יומם וליל, ומהדר בפלפולו כעתניאל, והעמיד תלמידים הרבה, כרב אשי ורבה, והיה מדוכא ביסורים של אהבה, ומגירסא לא פסק פומיה. ה״ה הרב הודול כבוד מהורר מרדכי מאדיל בן ה""ק מהו׳ דוד טעבלי הלוי איש איטינגן ממגורשי ק״ק ווינא. נחית לעומקא רדינא, רבא דאומת (א) ורבה רדיינא פומו ממלל רברבתא ברזא החכמתא, למעלה עלה נעמתו (נשמתו?) יום א׳ יוד אלול תל״ה. נשמתו עלה למעלה, תהיה נשמתו צרורה בצרור החיים, וזכותו יעמוד לכל החיים אמן״. על מצבת אשתו נחרתו הדברים האלה: „פה טמונה אשה החשובה והגונה הצנועה והישרה, הרבנית מרת פערל בת החסיד מהורר יעקב דוד זצ""ל אשת האלוף המרומם הדיין המצויין הרב המופלג מהורר מרדכי מאדיל סג״ל ז״ל ממגורשי ווינא. ורצונה היא כבודה, כי מרוב ענותנותה צותה שלא להרבות בשבחה ונפטרה ביום ה׳ כ״ה ניסן תל״ח לפ״ק תנצב״ה״. (ההמשך יבא)"
021-HZF-1874-07-29-001-10232_toc_18,," Norddeutscher Loyd, Bremen. חברה מאניות קטור היותר גדולה בכל ארצות אשכנז, ואשר אניותיה מוצלחות מאד בהלוכן על הים מעיר ברעמען לאמיריקה ובחזרה מעת נבנו עד היום הזה. אניות קטור רבות וגדולות לה ההולכות מעיר Bremen לעיר New-York בכל יום הרביעי New.-Orlcans ולעיר Havana בכל יום שלישי בשבוע. לעיר Baltiniore ויום השבת. לעיר מחדש ועפטעמבער עד ירח מייא שתי פעמים בחדש. מחיר הנסיעה מעיר ברעמען להערים נו-יארק ובלטימארע באמיריקה בהלשכה הנקראת צווישענדעק הוא רק 45 טהאלער, ולהערים נו-ארלעאנס והאוואנא 55 טהאלער. המחיר הזה הוא בעצם הנסיעה ובעד אכילה ושתיה הנתן להנוסעים שלש פעמים ביום, ולהיהודים, כאשר ילכו רבים בחבורה אחת, ינתן מאכל כשר כדת ישראל. בעד הילדים עד עשר שנים לא ישולם רק החצי, ובעד יונקי שדים עד שנה לא ישולם רק 3 טהאלער. על כל אניה נמצא רופא חולים מומהה אשר רפא ירפא כל נוסע וגם יתן לו סמי רפואה הכל הנם אין כסף. החפץ לכתוב אלינו לשאול על דבר הנסיעה בפרטיות יכתוב. An die Direction des Norddeutschen Lloyd Bremen."
021-HZF-1874-07-29-001-10232_toc_19,," נמצא למכור אצלי ס׳ אות זכרון לאלכסנדר פאן הומבאלד מהדורא תנינא עם הוספות והערות, מקחו 25 קאפ׳. ועבור הקונים סך מסויים למסחר אתן ראבאט כנהוג. סוכן הצפירה Michel Slonimski in Warschau, Chlodna No. 2. הרוצה לפנות אלי במכתבו יכתוב על האדרעסע S. Slonimski, BERLIN, Gcorgenkirchstrasse 19. "
021-HZF-1874-07-29-001-10232_toc_20,," אל אחב״י יושבי רוסיא ופוילין. סודו נא בבית אכסניא שלי האטעל ווארשויא קלאסטער- שטראסע 50/51 אשר הכינותי פה בערלין להפיק רצון כל אורח הבא בצל קורתי הן בחדרים מפוארים והן במאכלים ערבים לחיך טועמם וכשרים כד״ת. שבתי מאיר בר״ז ליפשיץ, קלאסטער שטראסע 51—50. Hotel Warschau, von S. M. Lipschitz Klosterstrasse 50-51."
021-HZF-1874-07-29-001-10232_toc_21,," שאלות ותשובות. אל ה׳ שאי נעג׳ בוויעט״. שירים לא נוכל להדפיס, וגם מאמרו לא יכשר לפנינו, לה׳ א׳ קאפ׳ בא׳ גם זה לא נוכל להדפיס, אל ה׳ אלי׳ בביא, הכן מאמרך ונראה, אל ה׳ אש' ש' וויי' במאמרו לא שמענו חדשות, לה׳ יואל דאוו׳, המקום ראצלע אשר רשם במכתבו לא ידעה הפאסט, ושלחה אלינו בחזרה, מן ווילענבערג קבלנו מחיר בלי כתיבת האדרעסע, אל ה׳ מארק"" ב׳ בקעני׳, פראבע נומערן שלחנו ויותר לא נוכל."
021-HZF-1874-07-29-001-10232_toc_22,, Selbstwerlag: S. Sloninski in Berlin. Verantwortlicher Redacteurz S. M. Lipschitz in Berlin. Debit für den Buchhandel. Julius Benzian in Berlin. Druck Von A. Ostrowski in Berlin
