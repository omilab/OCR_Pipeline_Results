article_id,headline,text
021-HZF-1876-12-06-001-030370_toc_1,," . ברוסיא ופולין.  השולח במוקדם לשנה 5 רו״כ. לחצי שנה, 2,75 רו״כ. לרבע שנה 1,50 רו״כ. ביתר הארצות 20 פראנק.   באמעריקא 5 דאללאר. ב  על לבני ישראל מי יען אויסטריטאניא"
021-HZF-1876-12-06-001-030370_toc_2,, T מחירו באשכנז: 3 14 ריכם מארק לשנה.  בעסטרייך 8 פל׳ לשנה וכן לרבע שנה. שכר מודעות: מכל שורה קצרה 5 קאפ'.  .
021-HZF-1876-12-06-001-030370_toc_3,מכתב עתי משמיע חדשות בקרב עם ישרון ' מכל...," ר מכתב עתי משמיע חדשות בקרב עם ישרון, מכל הדברים הנוגעים בעניני המדינות. ר   יידע, ידין ולם והטבע. דברי חכמה!   יוצא לאור אחת בשבוע, מאת חיים זעליג סלאנימסקי."
021-HZF-1876-12-06-001-030370_toc_4,תוכן הענינים.," תוכן הענינים. דברי הימים, פאריז. ווארשא. צערניגאוו קרעמענטשוג ידיעות העולם והטבע. עין אנוש ועין מלאכות מאת המו״ל. מסע התוכנים בים הגדול מאת אברבנא״ל כתור האמונות בארץ רוסיא מאת נחום סאקאלאוו. חדשות שונות. הודעות. שאלות ותשובות."
021-HZF-1876-12-06-001-030370_toc_5,דברי הימים.," דברי הימים. הכוכב האחד אשר יאיר עוד לאוהבי השלום - הוא אסיפה הצירים בקאנסטאנטינאפאל; אמנם כל נביאי השלום לא יעשו עוד שקר בנפשם ולא יכחדו תחת לשונם כי אור הכוכב ההוא כהה מאד בימים האחרונים, עוד בטרם צאתו על חוג שמים. האסיפה עוד לא יצאה לפעולת ידים, וכבר נשמע בכל קצות הארץ, כי שוא יהיה עמל הצירים, לחנם ייגעו את נפשם ויבלו את עתותיהם, כי לא תעלה בידם לפשר בין בעל הריב, ורק החרב לבדה תוציא משפט! ובאמת הרבה אבני גף וצורי מכשול מונחים על דרך השלום בימים האלה! קוראינו נודעים את התנאים אשר, לפי דברי מכה״ע, תעמיד ממשלת רוסיא לפני האסיפה לכונן את השלום על פיהם. והנה מ״ע רבים מחליטים, כי מלבד כל התנאים ההם, תבקש עוד ממשלת רוסיא להושיב את צבאותיה בערי בולגאריען, בתוו ערבון, כי תמלא ממשלת הסולטאן את הבטחותיה בדבר תנאי השלום. ולו גם נאמין, כי תשא ממשלת תוגרמא את אשר נטל עליה, לקבל את כל התנאים אשר כבר הבאנו זכרם לפני הקוראים, וביניהם גם את התנאי, כי יהיה הזכות לאדירי אייראפא לקיים את השרים אשר תעמיד ממשלת הסולטאן במחזות בולגאריען, באסגיען והערצעגאווינא, או לדחות את הנציבים ההם ממקומם, לו גם לזאת תרכין ממשלת תוגרמא בראשה, אז נוכל לגבא מראש, כי לעומת חפץ רוסיא להעמיד את חילה בארצות תוגרמא, תתנגד בכל עוז, עד כי נכון שמוע, כי תאחז בחרב ידה ותקרא לבדה מלחמה על רוסיא, גם תדע כי סכנה גדולה מרחפת על ראשה; אך אל התנאי ההוא לא תסכים בשום אופן. אמנם אם תחזיק ממשלת רופיא בתנאי הזה ולא תרפה ממנו — זאת היא שאלה אשר אין עוד תשובה ברורה עליה. מכה״ע הרוססים מחליטים, כי לא תמחל ממשלת רוסיא אף על אות אחת מכל תנאי הש אשר בדעתה להציע לפני האסיפה; אך מכ״ע אחדים, וביניהם גם מכה״ע Nord אשר לפעמים הוא מכוין לדעת ממשלת ווסיא, מאמינים, כי בתת ממשלת רוסיא את תנאיה לפני אסיפת הצירים, לא תאמר: יקוב הדין את ההר, כי אם גם תתרצה למחוק איזה תנאים או לשנותם, לפי אשר יראוה הלארד סאליסבורי, אשר על דרכו לקאנסטאנטינאפאל. סר אל ערי הממשלות האדירות באייראפא, אף התראה פנים את המלכים וראשי שריהם, לפי הנראה לא השיג את מטרתו אשר הציב לו, בחפצו לבא בדברים את אדירי אייראפא בטרם יבא אל האסיפה. פאריז היתה העיר הראשונה אשר סר המארקיז סאליסבורי אליה, ולפי הנשמע הודיע לו שם ההערצאג דעקאז שר הענינים החיצונים, כי חפצה ממשלת צרפת בכל לבה להטיב מצב הנוצרים בארצות תוגרמא, וגם חפצה היא מאד כי לא יופר שלום אייראפא; על כן פקדה על ציריה אשר שלחה אל האסיפה, כי יהיו בתומכי כל עצה אשר ליתה תהיה הטבת מצב הנוצרים, ובכלל אל יוציאו עצמם כלל רוב הצירים, וגם אם תעמוד רוסיא על דעתה לשלוח את צבאותיה לארצות תוגרמא, בתור ערובה כי תמלא תוגרמא את כל הבטחותיה, גם אז יטו צירי צרפת אחרי הרוב, וכאשר יגזרו רוב הצירים כן יהי בברלין נתקבל הלארד סאליסבורי בסבר פנים יפות; אבל לפי הנשמע, הנה לא מצא גם שם את אשר הוא מבקש, מכה״ע Honoe Bpenn כותב אודות זה בדברים האלה: „לפי הידיעות אשר קבלנו ממקור נאמן, הנה השתדל המארקיז סאליסבורי, בהיותו בברלין, להטות לב ממשלת אשכנז להיות יד אחת עם אנגליא, ולשים מעצור למאויי רוסיא ומחשבותיה. המארקיז, לפי הנודע לנו. הוא מאויבי רוסיא, אם גם מתנגד הוא בכמה ענינים מדינים לשטת הלארד ביקאנספיעלד. את שנאתו לרוסיא הראה ביותר לדע בימי היותו בברלין, במשאו ומתנו את העומדים בראש ממשלת  אשכנז. אולם כל יגיעו והשתדלותו עלו בתהו: הקיסר וויל והנסיך ביסמארק הודיעו לו גלוי ומפורש, כי אין לאנגליא השען על אשכנז כלל, וכי רק שלובי יד עם רוסיא תלך אשכנז בימים האלה, בכל אופן שיהיה״. גם סופר מכה״ע  .K מברלין מתאים בזה את דברי מכה״ע הרוססי ואלה המה דבריו: „שרש כל הידיעות ע״ד ביאת הלארד סא ליסבורי לברלין, הוא: כי הודיעה ממשלת אשכנז כי חפצה היא בשלום בכל נפשה; אך בכל זאת רחוק הוא ממנה להיות לשטן לממשלת רוסיא בכל מעשיה; וגם אם תשלח ממשלת רוסיא את צבאותיה לעמוד במחוזות תוגרמא, גם אז תעמוד אשכנז מרחוק לבלי התערב בעניני ארצות המזרח כלל. ממקומות שונים שמענו, כי ממשלת תוגרמא הודיעה גלוי ומפורש, כי אין להאסיפה לשאת ולתת בדבר התאחזות צבאות עם זר בגבולות תוגרמא, כי הדבר הזה היה לא יהיה, ואם תעסוק בו האסיפה, אז יהיה עמלה לרוח. ועל כן לשוא יעס הדיפלאמאטים להטות לב ממשלת הסולטאן להסכים לחפץ רוסיא, לשלוח צבאותיה לארץ בולגאריען, אף אם באמת כונת רוסיא רק להטיב מצב הנוצרים שמה ולא יותר, כי בלא ספק לא תסכים תוגרמא לכמו אלה. ושונים אלה המחליטים, כי כבר היתה כזאת בשלוח צרפת את צבאותיה להרי לבנון להיות מגו להנוצרים היושבים בסוריא בשנת 1860, כי אין הנדון דומה לראיה כלל. בימים האחרונים שמענו, כי נכונה אנגליא להתרצור לחפץ ממשלת רוסיא, כי יבאו צבאותיה לגבול בולגאריען, באופן אם תתחייב א״ע ממשלת רוסיא לשמור גבול ידוע אשר לא העבור בעדו, ולהשיב אם חולה לארצה אחרי זמן ידוע, וגם אשכנז תהיה ערבה לפני אדירי אייראפא כי תשמור רוסיא את הבטחתה זאת; אולם מכה״ע .Nord d. All. Ztg מחליט בצדק, כי לא תוכל אשכנז לתקוע לזר כפה בענין הזה. והנה לדעתנו על אחת לא תוכל תוגרמא להשען בבוא משפטה לפני האסיפה, והוא על ספר הברית בפאריז בשנת 1856, כי אם תאבה לסמוך על דברי הברית ההיא, אז תהיה לצחוק, אחרי כי זה יותר משנה תמימה, אשר מלכי הברית מתערבים במעשי תוגרמא פנימה בפעל, ותוגרמא החרישה״. גם מ״ע מאמינים, כי לא תאבה תוגרמא להכנע מפני אדירי אייראפא, אם תהיה ודן עם רוסיא. סופר מכה״ע Mockosckiя Влоостя כותב מעיר קאנסטאנטינאפאל את הדברים האלה: „ציר רוסיא עומד על דעתו, כי לא יהיה המשפט לתוגרמא לשלוח גם ציריה אל האסיפה. הדבר הזה הוא לרצון לפני מיטהאד-פחה, ורק לפנים תדרוש ממשלת הסולטאן כי יהיו גם באי כחה במושב האסיפה. ובאמת הנה אם יהיו רוב הדיפלא- מאטים צירי הממלכות נוטים לדעת הגענעראל איגנאטיעוו, אז תוכל ממשלת תוגרמא לתת לפניהם הצעות אחרות, גם תוכל לעשות תקונים בהצעותיהם לשנות ולתקן כחפצה; המועצה תשוב אז להפוך בהצעות תוגרמא, ואז ימשכו ימי האסיפה עד ימי האביב, כאשר בקשה תוגרמא מראש. אמנם, יהיה איך שיהיה, הנה נעלה הוא מעל כל ספק, כי צירי האסיפה לא יבאו לכלל דעה אחת לגמרי, או יגזרו דבר אשר לא יוכלו להוציאו אל הפעל, ובכן לא יעלה בידם להוציא את השלום למענהו. אולם אם יתרצו צירי הממלכות אשר גם באו כח תוגרמא ישבו ביניהם לחוות דעתם, למען הוציא במהרה את רוב ארצות אייראפא ממצב הספק בין המלחמה והשלום אשר הם תלויים בו, אז מנויה וגמורה בסוד יועצי עבדול האמיר, להמשיך את גמר הדין בכל יכלתם, ולתכלית זו יביאו לפני האסיפה טענות וענינים שונים לענות בם״ בדבר מצב ארץ יון ורומאניא ויחוסן אל שאלת ארצות המזרח בימים האלה, עוד לא נודע דבר ברור. מכה״ע הרוססים פוסחים על שתי השעפים; פעם הם מבשרים כי גמרה ממשלת רומאניא לתת ידה עם רוסיא, אם תקרה מלחמה בינה ובין תוגרמא, ופעם הם כועסים על שתי הארצות האלה, על אשר תעמודנה מרחוק ולא תמהרנה לצאת לישע הסלאווים בעלי אמונתם. מכה״ע „העת החדשה"" שפך זה לא כביר את כל חמתו על הרומאנים, יען כי בלב ולב ידברו את הרוססים, וכל כונתם הוא רק לצור דגים במים עבורים, להוציא תועלת לעצמם מן המבוכה השולטת כעת בעניני המדינות. „לחתות גחלים בידי עם זר — יאמר מכה״ע ההוא — זאת היא מגמת פני המאה הנוכחית, השתדלה רוסיא בכל עוז לתת דרור לע הרומאנים. בימי ברית אדריאנאפאל בשנת 1829 היתה רומאניא בעזרת רוסיא כמעט לממשלה בפני עצמה עומדת תחת צל רוסיא. ברית השלום בפאריז העמיד את הארץ הזאת תחת צל כל הממשלות האדירות באייראפא; ומאז והלאה השתמשה יומאניא בכל מקרה שבא לידה, להאדיר את כבודה בעזרת חרים. בשנת 1875 עשתה עוד צעד אחד על דרכה, להיות ממשלה חפשית ועומדת ברשות עצמה, בעזרת עסטרייך, אשכנז, צרפת ורוסיא, ע״י ברית המסחר אשר כרתה את הארצות ההן; סוף דבר בכל מעשי רומאניא המדינים נראה רק אחת, כי משתדלת רומאניא לכסות מעשיה ומחשבתה במשאון, כי פוסחת היא על שתי השעפים, ונוחה לנוע כקנה בפני הרוח, לכל מקום שתמצא שם תועלת לעצמה. בי פעברואר העבר השתמשה רומאניא במבוכת תוגרמא ותודיע ברבים לאמר: ממשלת הסולטאן התחייבה להיות לרומאניא למגן בפני עמים זרים, עקב המס אשר תשלם רומאניא לתוגרמא מדי שנה בשנה; ואחרי אשר רפה כח טורקיא מאד בימים האלה, עד כי לא יכלה לתת מתג ורסן באף עבדיה המתפרצים מפניה, לכן לא תוכל עוד רומאניא לסמוך עליה ביום רעה וקוראה היא דרור לעצמה מן המס אשר תשלם למגנה הסול- טאן. וכבר היתה ממשלת רומאניה נכונה לשלוח את הספר הזה לעיר קאנסטאנטינאפאל; אך, כאשר התבוננה ותרא כי לא על נקלה יעלה בידה להוציא את דבר חפשתה לפעלו, מהרה ותשב אחור. ואת המכתב הגלוי ההוא גנזה באוצר כתביה, בתקוה, כי ברבות הימים תחיש איזה ממשלה אחרת לו לרומאניא את אשר היא מבקשת - חופש ודרור מעול שלו התוגרמים. גם כעת, בעוד אשר כל הממשלות שיש להן עסק כדבר עמלות בכל עוז, מקריבות את אנשיהן ואת כספן על מזבח החפץ, לפרוק עול תוגרמא מעל צואר הסלאווים — רו- מאניא עומדת מרחוק ומביטה לראות מה יביא הזמן בכנפיו״ מ״ע רוססים אחרים מאמינים להפך, כי חיש אחרי תקרא רוסיא מלחמה על תוגרמא תמהר רומאמניא לספח את צבאותיה אל צבאות רוסיא, וגם כבר מנו מספר לצבאות רומאניא, אשר תשלח לעזר לחיל רוסיא - שנים וחמשים אלף. אולם מכ״ע אשכנזים, וביניהם מכה״ע Wiener Fresse מודיעים, כי שלחה ממשלת רומאניא את דברה אל ששת אדירי אייראפא, הבאות על החתום על דברי הברית בפאריז, לבקש מאתן להיות למנן לה, למען תוכל לשמור את מעמד הביניים בכל תוקף ועז, וכל Köln. Ztg. ממלכה לא תהין להוציאה חוץ לגדרה. מכה״ע כי בעיר פאריז לא שמו לב לדברי רומאניא מודיע עוד אלה, ובלי ספק גם הממשלות האחרות לא תבטיחנה לרו- מאניא להיות עליה סתרה, באשר לרגלי זה תוכלנה להכנס בריב שלא ברצונן. סטאנטינאפאל להתחקות על צפונותיהם, צירי אנגליא הם סיר עליאט והלארד סאליסבורי; צירי צרפת - ה' בורגאען וה׳ מאדארדי; צירי עסטרייך - צישי וקאליצע; ציר רוסיא הגענע- ראל איגנאטיעוו, ציר אשכנז — הבאראן ווערטהער, וציר איטאליא הגראף קארטי. ממשלת תוגרמא תשלח אל המועצה את שר הענינים החיצונים סאוופעט-פחה, ואת צירה בחצר קיסר אשכנז עדהעס-פחה. עדהעם פחה עזב זה לא כביר את עיר ברלין, ולפי הנראה לא ישוב עוד אליה, אחרי כי לפי הנשמע לא שבע נחת בכל ימי כהונתו בברלין. במשך כל הימים אשר הוא ציר תוגרמא בחצר ממשלת אשכנז, לא נתכבד גם פעם אחת לראות פני הנסיך ביסמארק ולדבר עמו. גם לפני עברו משם אל מושב האסיפה, חפץ לקחת דברים את מזכיר אשכנז, אך הובילאוו העוזר על יד ביסמארק בעניני החוץ, אמר לו, כי הנסיך ביסמארק איננו בריא אולם, גם רבה טרדתו מאד, על כן לא יוכל לקבל את פני ציר תוגרמא בהיכלו. בלי תפונה נכונה לעדהעם-פחה בארצו כהונה נכבדה, על שכמו משרות כבודות במדינה, וגם היה שר הבנינים והעבודה בתוגרמא ולא עשה עושר - אות הוא כי איש תמים רעים הוא וישרה נפשו בו. — מכל הצירים האחדים רק הגע- נעראל איגנאטיעוו והלארד סאליסבורי הם אנשים נודעים בתבונתם, כבירי כח לבב ובעלי מדינה מפורסמים בארץ. — אם יש תקוה להשלום מן האסיפה הזאת אין יודע. לפי הידיעות האחרונות, הנה שלחה ממשלת תוגרמא להודיע לכל הממלכות, כי לא תוכל לאסור על המחמדנים היושבים במחוזות המרד לשאת כל כלי נשק אתם, וגם לא תוכל לגרש ממושבותם את הטשערק וססים, אשר נאחזו במחוזות תוגרמא באייראפא. וגם ממשלת רוסיא הודיעה מצדה, כי אם תהין תוגרמא לדחות איזה תנאי מתנאיה, אז ימהר הגענעראל איגנאטיעוו לעזוב את עיר קאנסטאנטינאפאל; באופן אשר תוכל האסיפה להביא לידי מלחמה תחת השלום אשר נקוה ממנה. לפי טעלגרמא של מכה״ע .Koln. Ztg הנה הבטיח ה׳ מעלעגארי, שר הענינים החיצונים באיטאליא. להמארקיז סא- ליסבורי בעברו דרך עיר דומה, כי לב איטאליא נוטה אחרי השלום, ורחוק ממחשבתה לנגוע באחת ממחוזות תוגרמא באייראפא. מכה״ע D. Zeitung מודיע בשם סופרו מס׳-פעטערסבורג, כי בעיר הזאת לא יסתפקו עוד, כי בשלוח רוסיא את צבאותיה לאחד ממחוזות תוגרמא, יבאו צבאות עסטרייך למחוז אחר להתאחז בו, יען רוח אחד ולב אחד בזה בין רוסיא בארץ צרפת רבה המבוכה בימים האלה, ולפי הנראו ופול המיניסטעריום הנוכחי ואחר יבא תחתיו. ה׳ דיופאר שר המשפטים, ה׳ מארקער שר הפנים, וה׳ בערטא שר המלחמה הציעו לפני בית הנבחרים, כי כל אלה מאנשי הצבא ופקידיהם אשר נתכבדו באות הכבוד, רק באופן זה יוכלו אחרי מותם להקבר בכל אותות הכבוד, כראוי להם, אם התודו לפני מותם לפני הכהן; אולם אלה מהם אשר סר לבם מאחרי אמונתם, לא יכבדו על פני העם אחרי האספם אל אבותיהם. הנבחרים לא רצו להסכים אל החק הזה, ומזה יצאו להתאונן, כי יד הכהנים תקיפה בצרפת יתר על המדה הדרושה. וגם הפרינץ פעטער נאפאלעאן, בין אחי נאפאלעאן השלישי, יצא לחרף מערכות הכהנים אף החליט, כי כל הרעות אשר מצאו את צרפת, באו עליה לרגלי קרבתה את האפיפיור וכל קדושיו, ועי״ז הכעיסה צרפת את העמים האחרים, החפצים לקרוא דרור לאייראפא מתחת ממשלת הכהנים; על כן לא מצאה צרפת בעלי ברית ביום צרה בשנת 1870, ובאופן זה שלמה צרפת במיטב מחוזותיה בעד אהבתה את האפיפיור וקנאתה היתירה לכנסיה הקתולית. והנה עוד לא נודע איך יפול דבר; אבל לפי הנשמע מאן מאק-מאהאן לפטר את המיניסטעריום הנוכחי מעל פניו לפני השנה החדשה. לפי הנראה איננו חפץ לתת לאחר את כהונת ההערצאג דעקאז שר הענינים החיצונים, טרם ידע על נכון מה תהי אחרית האסיפה אודות שאלת ארצות המזרח. פאריז. החברה הנכבדה „חברים כל ישראל"" בפאריז, שלחה את דבריה לכל אנשי חברתה בקהלות שונות, כי ישלחו נבחרים ליום הועד הנועד להיות ביום 11 דעצעמבר בפאריז. באספה הזאת יתיעצו הנבחרים בדבר מצב היהודים וזכיותיהם בארצות תוגרמא, למען תהיה עצתם נכונה בידם, שכאשר בקרוב יתאספו צירי הממלכות בקאנסטאנטינאפאל לשאת ולתת באופני השלום, ולהקים יסודות נאמנים להטיב מצב הנוצרים החוסים בצל ממשלת הסולטאן, יציעו גם היהודים את בקשתם ע״י צירי ממלכות אנגליא וצרפת ואוסטריא וכו׳, לשים עין טובה גם על מצב היהודים בארצות המזרח. החברה אשר באנגליא הציעה בענין הזה ראשי היסודות, אשר אותם יביאו במשפט באספת החברה בפאריז ובוויען, וכפי הנשמע כבר הבטיח שר החיצון ה׳ דעקאז בפאריז, לשים את דברי החברה בפי ציר ממשלת צרפת, ולמלא את ידו להיות להם לפה ומליץ בסוד אספת הקאנפערענץ בקאנסטאנטינאפאל. ווארשא. מיום 1 יאנואר שנת 1877 יצאה הפקודה מאת הממשלה, כי ירימו המכס מן הסחורות הבאות מחוץ לגבול רוסיא, לא ע״פ תשלומי שטרי המדינה (קרעדיטנא ביליעטי), רק במטבעות זהב. המיניסטער שר האוצר יתן גדרים מוגבלים באיזו מבתי המכס יכולים לקבל גם שטרי רבית (קופאנס) אשר מחירם נחשב לפי מטבעות זהב. כל מכס מאיזה סחורה שאינו מגיע לסך 5.15 רובל, יוכלו לשלם במטבעות כסף, והמשלם בשטרי המדינה ישלם כפלים במחירם, ועד שנת 1878, כל מכס הפחות מן 1,00 רובל יכולים לשלם ג״כ בשטרי המדינה, אבל בתנאי שיחשבו אז השטרות בחצי מחירם, (Pycck. Miръ 283) צערניגאוו. מה מאד שמח לבי אפוא בקראי היום במכה״ע  איך אחד מבני עמנו, הוא העורך דין, ה׳ קופערניק, בנשאו מדברותיו בבית משפט הגליל שבמאכ ווא, להמליץ טוב בז העברי ה׳ לנדוי, הנאשם בהריסות הקאמערציסק - באנק שבמאסקווא, הראה עוז אהבתו לעמו. אשר ממנו יצא, הבוערת כאש בקרב לבבו; איך לבו יהגה נכאים על שבר בת עמו, ומעיו יד על שנאת הדת שעודנה האיש הזה אשר כחצים ביד גבור כן דבריו בפיו יפלחו כליות ולב, שלח חציו המשוחים ברעל הסאטירע, ויפץ את דבריו על הדוברים עתק והמתנפלים בחמתם על עם עני ומורח. השמעתם, אדוני השופטים! — יקרא בחומו ה׳ קופערניק — איך לא לבד הפראקוראטורא, אך גם מליצי יושר על שאר כל הנאשמים, ושליכו את כל העונות והפשעים על ראש ה׳ לאנדוי וישטמוהו ורבו בזעם לשונם. יען מה? — יען כי לאנדוי עברי הוא! אמנם, כן העם הזה וכן מצב הגוי כולו, כל נזק, כל תקלה וכל צרה שלא תבוא בעולם, נשמע תמיד מאחרינו קול רעש גדול: „יד יהודי במעל הזה! איש פלוני ויהודי הוא הביא עלינו את כל הרעה הזאת״. — ועל טוב לא יזכר שמו, אם כי רבות הנה הטובות והתועלות שהביאו העברים בכל מקומות מושבותיהם, וכל רואיהם בלב תמים יעידו בם, כי גוי נכבד המה, שומר אמונים. הלא נשמע תמיד קלא דלא פסיק מפ הסופרים, כי היהודים אין להם כל כשרון במלחמה ורגש אהבה לארץ מולדתם; ובאמת לא כן בדם. מודעת זאת כי במלחמת הסערבים כעת, נפל מישראל רב אשר נלחמו כגבורים מתיאשים על מרומי שדה קטל; ובכל זאת לא זכר איש את שמם באחד ממכ״ע  כאלה וכאלה דבר ה׳ קופערניק במתק לשונו הנעימה והמרוטה כחרב לטושה, החודרת קרב איש ולב עמוק. לפי דעתו יועילו דבריו היקרים אשר דבר קבל עם מאסקווא (כי כמעט רוב בני העיר הגדולה הזאת היו בבית המשפט ביום הדין הגדול ההוא) וישאירו רושם חזק ונאמן בנפשם, יותר מאלפי הסופרים העברים אשר קראו ולא דמו עוד עתה מעל כתבי העתים, אשר אין שומע להם. אנכי ידעתי את האיש הזה ואת שיחו, כי בשנה העברה נקרא כמלאך מליץ לעירנו להציל נפש אחת מישראל. את אשת הרב דקאזעלעץ, העיר הסמוכה לעירנו, אשר היתה צופיה להשתלח לארץ גזרה, לעבוד שמה עבודת פרך, בעבור שנחשדה בשריפת בית מסחרה. עוד היום יצלצל באזני קול דבריו היקרים אף נעימים, בהצדיקו אותה בדין לפני השופטים המושבעים; פעם רכו דבריו משמן, ופעם-כאש אוכלת. וטרם נסע מפה אמר בפה מלא, כי אהבתו לעמו קבועה בלבו כבמסמרות נטועים. קרעמענטשוג. עירנו היא אחת מערי המסחר המהוללות והמהודרות, בתיה בנוים לתלפיות, רחובותיה רחבי ידים ומישרי לכת, נקיים מכל אבני נגף וצורי מכשול  מסחרה וקנינה פרצו על כל גדותיה, ורק זה שנים אחדות, אשר אופני המסחר ינהגו בכבדות, מפני רוח הזמן הסוער בגלגל העולם. מספר תושבי עירנו, הם כשלשים אלף איש, מהם יהודים יותר מעשרת אלפים איש, והם יפרדו לכמה ראשים, במעשיהם ובהליכותיהם. רובם מגמת פניהם הוא המסחר, ובו כל יגיעם ועמלם, ויש אשר למוד לשון וספר עבודתם באין מפריע. גם נמצאו אנשים אשר בחלה נפשם במדע ותבונה, ובכל זאת אלה לא יצורו את אלה, ולא יתנו דופי איש באחיו; איש איש פונה לדרכו למצוא רוחה לנפשו, ובשלום ובמישור ילכו. בין הדברים הנכבדים אשר בם יתברכו ויתהללו אנש עדתנו, הוא בית „התלמוד תורה״, אשר זה כשנה תמימה חוקם על, ונוסדה על פי רשיון הממשלה לבני עניי עירנו. הבית הזה כלו אומר כבוד ותהלה למיסדיו, בו יקשיבו לקח יותר משתי מאות נערים, הבית הזה יחלק לשמונה לשכות ובכל לשכה ולשכה כשלשים נערים. בם ילמדו הנערים להגות בספרי הקודש על ידי מורים נאמנים, אשר כל עינם ולבם עליהם, כי יהיו דברי למודם שנונים בפיהם ובשפתותיהם. אחרי כן, יבואו אל הלשכות האחרונות, אשר שם יקבלו הנערים לקח במשנה ובגמרא. כל מבקרי הבית יתפלאו וישתוממו על התלמידים, איך למודם שגורה בפיהם וערוכה בלבבם. מלבד הלמודים העבריים, ילמדו הנערים קרוא וכתוב בשפת רוסיא, וחכמת החשבון ע״י מורים משכילים היודעים לחנך את הנערים לפי דרכם בטוב טעם ודעת. ועל טוב יזכר שמות הגבירים המשכילים המתנדבים בעם נושאי עבודת הקודש עליהם: ה״ה הרב המופלג כמו״ה שלמה זיוואוו נ״י, הגביר השוע והנדיב ה׳ אלטר זלאטיפאלסקע נ""י. הנכבד המפורסם ה׳ יהודא ליב דאבראָווענסקע נ״י. המה קמו ויתעודדו לשאת במשא הת ויעמדו כצור מוצק, נגד כל שטן ומפריע, לא פנו לדבת עם ולשטי כזב אשר לא אלמן ישראל מהם בכל עיר ועיר, ואשר בקנאתם ושנאתם יחפצו לאבד כל חלקה טובה בישראל, ויתנו דופי במעשיהם, אבל הישרים האלה אטמו אזניהם לכל דוברי עתק, וחפץ ה׳ בידם הצליח, ומעט מעט נפקחו עיני רבים לראות כי אך את טובת בניהם ידרושו אשריכם וטוב חלקבם אתם המשכילים, מצדיקי הרבים כי תביאו טובה וברכה לבני העניים, אשר מהם תצא תורה. לכו בכחכם זה, חזקו והתחזקו בעד עמנו ובעד תורת אלהינו וברכות אלף ירחש לכם כל אוהב עמו ודתו סלה.  שניאור זלמן הורוויץ"
021-HZF-1876-12-06-001-030370_toc_6,"יי
יע
ידרי-
ות העתם והטבע.
עין אנוש ועין מלאכותי"," יי יע ידרי- ות העתם והטבע. עין אנוש ועין מלאכותי העין אשר חנן אותנו יוצר הטבע, הוא אחד מן הנפלאות הגדולות בעולם היצירה, אשר קצרה יד שכל האנושי להבין סתרי פעולותיו ותעלומות סגולותיו. העין הוא אבר קטן כבו יד, ובכחו יוכל האדם לשוטט על פני כל הבריאה מסוף העולם ועד סופו, ולראות את כל הנמצאים בשמים ממעל ובארץ מתחת! — כל כלי המחזים הגדולים וכלי ההשקפה הנפלאים, אשר המציא האדם ברוב תבונתו, להגדיל כח הראות ולחדור בעומק סתרי הבריאה, הם כולם לקוחים ומושאלים מ היסודות המוטבעים בסגולות עין האדם מעשה ידי היוצר כל, ועד היום נשתה גבורת החוקרים לעשות הכלים האלה ולהביאם לתכלית שלימותם, כמו השלימות הנראה ביצירת עין האדם. כל המוחשים הנראים לעין האדם, הם מצטיירים בציורים דקים ונפלאים על עוד הרשת (רעטינא) אשר באחורי העין לצד הראש, ומשם יוצא וריד אחד, אשר דרך בו ילכו ויגיעו עד פנימית המוח וכח השופט שבקרבנו, ועל איזה אופן ימסור הוריד הזה את כל הרגשותיו אל המוה, הוא דבר נסתר ונעלם מאתנו! וגם כל הכלים והתחבולות שהמציאו החוקרים בכדי לדעת למדוד בדיוק חוזק האור וערכו בין גופים מאירים שונים, או להבדיל בין צבע לצבע הקרוב לו, במדה מוגבלת, לא הספיקו עדין למצוא מדה מוחלטת וקצובה ביניהם מצד עצמם, רק בהצטרפות אל עין האדם. ולפי שעין האדם הוא משתנה באישים פרטים כפי טבעם ותולדותם, ע״כ אין לנו יסוד אמתי לשפוט על חוזק האור צבעיו וערכם זל״ז אצל גופים המאירים, ע״פ מדה מוגבלת ומוחלטת לעולם והנה זה מקרוב עלה ביד חכם אחד זיעמענס. לעשות ין מלאכותי מן גופים חמרים, אשר בו מתאמתים ונראים רוב הסגולות המוטבעות בטבע עין האדם על אופן נפלא ונעלה למאד, העין הזה הוא מרגיש ומתפעל מן האורות ומיני הצבעים בדקות גדולה מאד כמו עין האדם, והפעולות המתעוררות בקרבו הן יוצאות ונראות לעינינו, על כלי אחד המודיע לנו כל פרטי ההרגשות ההן, עד שנוכל לדקדק במדתם יותר כפי שיש בידינו לשפוט על מדתם בעיני בשר שלנו. —  ת הענין הזה יקר למאד, כי לבד אשר על ידו מצאו החוקרים מדה מוחלטת למדוד בדיוק כל מיני האורות והצבע וערכם זל״ז מצד עצמותם, הנה יצא לנו מזה גם השערה חדשה בטבע כח הראות אשר בקרבנו, ע״כ אמרנו לבאר אותו אל הקורא ענינו וסבתו, ועל מה הטבעו יסודותיו בין מיני המתכיות הנודעים אצלנו כיום ביסודות הכעמיא, נמצא מין מתכות עפריי הנקרא בשם Selen, והוא יקר המציאות, בלתי נמצא בודד יחידי, רק תמיד הוא מורכב עם גופים אחרים, וע״י תחבולות הכעמיא יפרידו אותו לבדו. במראיתו הוא כהה, ומתפרד כמו הגפרית והפאספאר, מטבע סגולתו הוא לעצור בעד זרם העלעקטרי מבלי שיוכל לעבור בו, אבל כאשר יחממו אותו עד 100 מעלות ממדרגות החום, אז הוא משנה תכונתו להיות בדולחיי (קריסטאליניש), ומעביר בקרו את זרם העלעקטרי, והנה זה שנתים גלה חוקר אחד עוד סגולה חדשה בטבע המתכות ההוא, שכאשר נקח פלה קטן של סעלען, ונפיל עליו קרני. אור השמש למרבה, ע״י זכוכית המקבצת את האור (ברענגלאז), אז ישנה טבעו פתאום להעביר בקרבו את זרם העלעקטרי העובר עליו! - על הסגולה הנפלאה הזאת התעורר החכם זיעמענס לחקור ולדרוש יותר ע״פ בחינות רבות על אופנים שונים, הוא מצא שכאשר נחמם סעלען עד 210 מעלות ממדרגות החום, ואח״כ נניח אותו להתקרר, אז יתחזק בטבעו להתפעל מאד מן האור הנופל עליו, עד שגם קרני אור מעטים וחלשים למאד. יעוררו אותו לנהל את זרם העלעקטרי במדה גדולה כדי עשרת מונים יותר מכפי שהיה בטבעו, בטרם הביאו אותו בחום הרב ההוא מן 210 מעלות. פלח סעלען כזה קשר החכם הנ״ל בין חוטי סוללה עלעקטרית קטנה, אשר החוטים הולכים ועוברים דרך הגאלוואנאמעט  (והוא כלי ידוע אשר על ידו יתראה כח העלעקטרי וכמות גדלו, לפי נטיית מחט המאגנעטי הסובב על צירו), הנה במעט בזה, באשר הסעלען בעצמו חוצץ בפני זרם העלעקטרי היוצא מן הסוללה לבלי יבוא אל הגאלוואנאמעטער גם מחט המאג- נעטי תעמוד במנוחה על מקומה, אבל כאשר הפיל על הסע- לען מעט קרני אור השמש, אז כרגע נתעורר להעביר דרך בו את זרם העלעקטרי, ומחט המאגנעטי התנועעה בנטיה לצדה; ויותר שהרבה להפיל קרני אור, יותר ברחה ונטתה המחט בנטיה יותר גדולה, ובעבור שכל מיני הצבעים משתנים זה מזה מצד חוזק אורם, כנודע, ע״כ בכל צבע וצבע נראה נטיה אחרת על מהט המאגנעטי, באופן שמן צבע היותר חלוש והוא הפיאלעט, עד הצבע היותר חזק במדרגתו והוא האדום, הלכה ונטתה המחט יותר ויותר בערך המספר 139 אל 188, ועי""ז מצא שעור נטיית המהט מכל מיני הצבעים האמצעיים אשר מן הפיאלעט עד האדום, וקצב ערכם זה לזה ע״פ מספרים מוגבלים. ע״פ סגולות האלה עשה החכם הנ״ל עין מוקשה חמרי דומה לעין האדם, תבניתו הוא כמו כדור קטן אשר בו נקב מפולש, בפתח הנקב מלפניה העמיד עדשה גבנונית של זכוכית, המקבצת את קרני האור, ומצד השני מתם הנקב בפלח סעל העשוי כמו לוח קטן, ועי״ז כל קרני האור הבאים אל העדשה מבחוץ, הם הולכים ומתקבצים על לוח הסעלען בצבעם ואורם, את לוח הסעלען הזה קשר שנית בין חוטי סוללה עלעקטרית העוברים דרך הגאלוואנאמעטער, ואז הראה החכם הנ״ל איך העין הזה הוא מתפעל מן האור והצבעים, כמו עין האדם, כי פעולות הרגשותיו נראות היטב בכל פרטיהן על הגאלוזאנא- מעטער, לפי שעור נטיית מחט המאגנעטי עליו, עד כי נוכל לדעת ממנה כמה הוא חוזק האור שהוא רואה, ואיזה צבע הוא רואה, החזק הוא הרפה, ונוכל להבדיל בין הצבעים ממראה שוה, בכמה האחד הוא יותר חזק מהשני. והנפלא בזה הוא, שכאשר יפעל אור הרבה על העין הזה משך זמן ארוך, אנו רואים על הגאלוואנאמעטער איך הוא הולך ונחלש מרגע לרגע עד שלבסוף אינו מרגיש את האור כלל, ואז נצטרך לכסות אותו בדבר מאפיל. בכדי להסתירו מן האור משך ידוע, ואחר כן אם נשוב לפתחו, נמצא כי שב לאיתנו להתפעל מן האור כמו שהיה, והוא כמעט מתדמה לטבע עין האדם, אשר אם יראה אור הרבה יותר מדאי לא יוכל לסבלו ויחלש, ואז יצטרך לנוח מעט במקום אפל בכדי להחליף כחו. ובכלל נראה מזה, כי העין המלאכותי הזה הוא מתדמה בסגולותיו אל עין בשר שלנו, רק שאצלנו באה ההרגשה דרך וריד הראות אל המוח וכח השופט שבקרבנו, ואצלו באה ההרגשה ע״י זרם הע לעקטרי אל הגאלוואנאמעטער ושם הוא מוציא את פעולתו, אשר מזה אמנם קרובה ההשערה להאמין כי גם וריד הראות אצלנו הוא פועל בסגולתו כמו זרם העלעקטרי."
021-HZF-1876-12-06-001-030370_toc_7,מסע התוכנים בים הגדול," מסע התוכנים בים הגדול (המשך מגליון 45) סופות בנגב אשר ירדו ברוח ורעש מראשי הסלעים אשר על החוף, ככשיל וכילפות הלמו ומחצו ויכתתו כתות לא יהמול את כל עמלנו, הגנים הוכו הכה ופצוע ויפזרו לרוח, ואנחנו החלונ לבנות מחדש, אך בכל זאת הרבו אנשינו עצמה, ויחגרו עו ואיש את רעהו חזק, ויבצעו את המלאכה הכבדה אשר נטל בתנו ליהם, ואחרי ימים מספר כבר היה נכון ונשא בית ל אשר אך סערות חזקות יכלו להמישו ממקומו, ויכול לעמוד ברוח מצויה, אבל האוהל הזה אשר קוינו כי יהיה עלינו סתרה זר לא יתערב בתוכו, עד מהרה היה למאודת-פריצי-חיות, הולדות ועכברים, אוחים ושרץ אין מספר, כי למגנת לבנו אלה היצורים אשר מלחמת תמיד להם בכל מקומות מושבותם, פה עשו שלום למו, וגר שם הולדה את עכבר, ויחדיו כרעים כאחים ישוחו במעינות, לכו לצוד ציד ביצים או צפרי הים, וגם מאכלנו לא תעבה חוקרי הטבע בנו להם מכון לשבתם עם כל כליהם צרכיהם, וביום החמשה עשר לירח סעפטעמבער כבר החלו להתחקות על שרשי סגולות הטבע ושכיות החמדה, אשר מצאו למו ולקבצם לנקבציהם. כירה ימים עברו בטרם בנינו את בית המצפה, וביום הראשון לירח נאוועמבער עמדו כל כלינו בחמשה אוהלים איש על דגלו, ואנחנו החלונו לנסות דבר את כלי המחזה, ולהתבונן ולראות בעבים. מעט מעט חדלו הרוחות הרעות, אשר התחוללו בזעם אפם כל הימים, ובירח נאוועמבער השיבו לאט ידיהם מבלע, ולא שבו אתיו ברוח ורעש, עדי כי עקבות עת האביב נראה בתהו יליל ישימון הזה; אך בכל זאת לנו לא היה עת רצון ותקוה נשקפה, כי כל הימים נח הענן על פני השמים ולא הצירים במכונם, החלו רוחת החמים מקו המשוה לפקוד את נום, את האי סט׳ פאויל, ולהקדיר את השמים בעבים, עדי הרעה האחרונה הזאת עוד הרעה לנו יותר מסופות בנגב, אשר היו בתהלה בצבא חליפות ואשר למצער נתנו ריוח יום או יומים, ויהי אור, אולם לעומת זה עתה אור חשך בעדנו, ואך לעתים רחוקות ראו עינינו ממעמקי הקרעטער אשר בשפל ישבנו בו, את תכלת הרקיע. פסגות הדרי סט׳ פאויל ככל ראשי האיים הרחוקים העומדים בודדים בין נבכי ימים, יעקבו בלכתם את העננים הכבדים אשר יתנהגו בעצלתים על ראשיהם הגבוהים, ולכן יקבצו עליהם עוד לנקבציהם עבי-שחקים, אשר על כן ישלחו פלגי מימיהם על פני חוץ, יועילו להקדיר פני השמים, וען כי אדים רבים כתמרות עשן וכעתר ענן הקיטור מדוד וקלחת, יעלו מעלה בגובה קירות הסלעים, וכי תגע יד הרוח החיצוני במו, יתעבבו והיו לערפלי עלטה, אשר יחשיכו לארץ ביום אור. בירה אקטאבער הפיצו הרוחות בידם החזקה את העננים האלה לכל רוח, וירדפוס חשך, אבל עתה כאשר אך רוח הרישית רוח האביב התנהלה לאט, שכן הענן תמיד על האי הזה ולא מש ממנו אף רגע. דעת לנבון נקל, כי רע היתה עלינו המעשה הזה, והיטב הרה לנו עד מות לראות את יום המועד הולך וקרב, ואת התולדה אשר תשלח בנו כל חצי זעמה וכל משלחת מלאכיה הרעים, למען העלות בתהו כל עמלנו ותקותנו, כמו אמרה לשו בערפל, ותשב מלחמה שערה את בני התמותה, אשר הרהיבו עוז בנפשם ללכת אל קצוי ימים ואיים רחוקים למען בוא בסודה ולגלות המסכה הנסוכה על פניה; אך זאת היתה תקותנו ונחמתנו כי האמונה היתה אזור חלצנו, האמונה בדברי דייני המאלאים, אשר חזקו אותנו בדבריהם ויבטיחונו, כי אחרי מולד הירח תתחדש, גם התולדה כנשר נעוריה ותלבש מעטה-אור ימים זה בשני ירחי העמל, אשר מנו לנו פה, התבוננתי על מחזה הטבע הזה אשר לא אדע שחרו ולבוא עד תכונתו, לכן גדלה שמחתנו מאד כי המקרה הזה יביא לנו ברכה בכנפיו, יען כי יום התשיעי לירח דעצעמבער היום הנועד לחרוץ משפט מסענו לשבט או לחסד, חל בשנה הזאת יום אחד אחרי מולד הלבנה. אך נכזבה תוחלתנו לראות ימים טובים מאלה, לשוא קוינו כי התולדה תלבש מחלצות ליום אשר קוינו. לא הסירה עוד הלוט מעל פניה, ובימים האחרונים הוסיפה להתכסות בצעין אלמנות ולהתעלף. ביום הששי לירח דעצעמבער. והנה חזות קשה הוגד לנו, הבאראמעטער הזה לנו נכוחות כי משקל- כבד לרוח ויפול אחורנית, כל חוג השמים לבש קדרות, גשם שוטף נתך ארצה גם ביום השביעי, וביום השמיני, ביום אשר קוינו כי מחר יהיה האות הזה, וביום מחר נבוא על שכרנו לראות, אם יש שכר לפעולתנו, או אם יגענו לריק ולבהלה, גם ביום ההוא רע רע אמר קנה הבאראמעטער, וירד הרבה מעלות אחורנית, מטר סוחף ודלף טורד ירדו ארצה בשאון סואן ברעש, הים ומלואו רעמו, וסירת הדוגה אשר באה עד החוף נשברה לרסיסים ותרד מצולה בלבב ימים, חשך היה על פני תהום, ענן וערפל, גם את קורות הקראטער אשר לנגדנו לא ראינו נכוחות, עדי כי לא יכולתי להעמיד ביום ההוא איש על דגלו ומשמרתו, ולהביא בכור המבחן את כל הכלים הדרושים אל החפץ, לדעת למצא חפץ וכתב יושר דברי אמת ביום המועד להשיב לשואלי דבר, ביום ההוא נתקו כל מזמותינו ואמרנו נואש, כי ראינו בעליל, כי כל המסבות תקעו כף להשחית עמלנו לחבל את מעשה ידנו ואת יגיע כפינו; אך בכל זאת לא נערנו חצננו על קיום דבר, ובו ביום נתתי צו וכולנו הכינונו ביום ההוא עד חצות הלילה כמאתים רקועי-פחים-דאגועררים הדרושים לחפצנו. כחצות הלילה אחרי אשר שכבנו לנוח אחרי עבודת היום, עוד לא נסתמו ארובות השמים מהמטיר במטר סוחף על ארץ לא זרועה הזאת, השמים לא הטהרו, כל בתינו נדדו כנוד הקנה להפיצם, הבאראמעטער נפל ולא יסף קום, וכל תקותנו היה למפח נפש. נשיאים ורוח וגשם מטרות עוז לא השיבו ידיהם מבלע כל הלילה ההוא, אם כי רק היום הראשון אחרי המולד היה. וכבר החלותי להטיל ספק אם נהירים שבילי הרקיע והמעטע- אראלאגיע לבני המאלאיים, כשבילי דמאלאי אי-מגורתם, אך עד מהרה נוכחתי לראות כי לא שגו ברואה, כי בשעה 9 לפנות בקר, פתע לפתאום נהפכה רוח צפונית מזרחית, אשר נשבה עד הנה, לרוח צפונית מערבית, וכרגע, והנה התבל כלה האירה פניה אלינו, הגשם חדל, ועבי-הענן אשר כסו פני השמים נפזרו לכל רוח, תמרות העשן וערפלי הקיטור נגרשו כלה, עדי כי הופיע נגדנו תכלת הרקיע כעין החשמל; וכצאת השמש בגבורתו, והנה גם כסף החי תכן במדה את הרוח ויחל להרים ראש, בכל מאמצי כחנו מהרנו לבוא איש על מקומו אל כלי התכונה אשר אתנו, כל הכנות האחרונות נגמרו כהרף עין, ובחצי השעה השביעית, חצי שעה בטרם בא מועד נגיעת שני גרמי השמים איש באחיו, כבר עמד איש איש על מקומו ועל משמרתו עם הכלים אשר הפקדו תחת ידו, ואשר הובאו כמסה, מוכנות הפאטאגראפיע הועמדו על מכונתם, ועל פסגת האי העמדנו לנו צופה אשר קרן חזות (אסטראנאמישע ליננעטטע) בידו לראות וליראות לנו. (סוף יבוא)"
021-HZF-1876-12-06-001-030370_toc_8,כתות האמונות בארץ רוסיא *)," כתות האמונות בארץ רוסיא *) Русскiй Мiръ № 273. רבים חשבו למשפט ברור, ובפרט בארצות המערב עוד וישגו לחשוב, כי האמונה השוררת, ואהבת ארץ אבותיו, בתושבי יוססיא תואמות הנה יחד תתלכדנה ולא תתפרדנה, וממוצא המשפט המעוקל הזה, האמינו וגזרו אומר, כי יושבי רוסיא אלה אשר דתיהם שונות ולאמונה הכללית לא יחשבו, הנם כמתנגדים נגד הממלכה, ולא שכם אחד להם עם יתר אחיהם, לשאת עמהם יחד בכל אשר תדרוש מאתם חובת אזרחי הארץ. אך האמת *) הבאנו את המאמר הזה, לעדות נגד משטינינו, האומרים כי היהודים מצד חובת דתם ואמונתם, אינם יכולים לחובב את ארץ מולדתם, ולהיות עבדים נאמנים למלכם וארצם תמריצנו להוכיח על פני הדעה הכוזבת הזו את כחשה. מספר הסרים מאמונת הארץ Расколь לא נודע לנו עדנה אל נכון, מפאת המצא ביניהן כתות החובשות את פניה בטמון, עד אשר ידינו לא תמצאנה תושיה לגלות מצפוניהן ומסתריהן, בכ״ז ע״ד הקירוב נוכל למנותם לערך 8 מילליאן, החצי גברים, והחצי נשים, והיוצאים אל הצבא בעלי עשרים שנה 78,800 ינוכו מהם 30% בלתי מוכשרים מפאת העדר הבריאות וחסרונות כדומה, ונקבל מספר 53,760 ערך כמ חלוצי-צבא האלה יגדל עוד בזכרנו כמה שונות הנה הכתות בעצמן. אשר על כן לא נוכל להביט עליהם בהבטה כוללת מקפת וסובבת את כלם, יען כל כת פרטית מיוחדת בפני עצמה, דורשת מאתנו ידיעה ברודה ומושגים נכונים ע״ד עצמיותה ומטרתה, ולכן בל נחשוב למותר להאיר באבוקה קטנה על מסתרי הכנסיות הנעלמות ההן, אשר בירכתי רוסיא לבדה ישכונו, כי נחוץ היא גם לשרי הצבא, לדעת את תכונות חליפות הכנסיות ההן, דתיהן ומנהגיהן, למען התנהג עם אלה הסרים למשמעתם מבני הכתות, בשובה ונחת, לבלי תת מעצור לרוח אמונתם, הקדוש להם, אשר זאת גורמת סכסוכים ובטול כח הדיסציפליגע בין אנשי הצבא את הנטיות מאמונה יונית-עוואנגעלית נוכל להכניס תחת גדר שלשה סוגים, והם הנקראים בשמותם, מכהנים (פאפאוו- צינא), שאינם מכהנים וכופרים (ערעסי), והם יתחלקו עוד על איזה חלקים. ונבאר אותם אחד אחד בפרט. המכהנים והבלו מכהנים, לא יאמינו בכל אשר נתחדש ונשלם בדת מימי ניקאן עד עתה — המכהנים לא יחזיקו במנהג נשיאות כפים, הקדוש מאד אצל כהני הפראוואסלאוונע, ולכן מנו להם בחוץ למדינה את כהן הראש אמברוסיא, ובית-מקדש מעט הקימו להם בבוקאווינע, אחרי השתדלות השגת רשיון לזה מממשלת אוסטריא. בעד חיי הקיסר יר""ה יתפללו שמה, ומכנים הם אותו בשם בעל העוז והגבורה"", עם הפראוואסלאוונים יחיו בשלום ומישור, הם באים גם בית תפלתם להשתחוות שם, בתוך הצבא הם נמצאים עד כדי 8200 איש, — בכל עבודות קדשי העוואנגעלים לא יחזיקו, בלתי בעבודת ההשפעה לבדה. — מאמיני היחוד קרובים עוד יותר אל הדת הכללית בארצנו, בני הכתות האלה יתנוססו במערכות הצבא לפאטריאטים גמורים בלב ונפש. — הבלתי מכהנים יאמינו באמתת מציאות אנטי-כריסט ובממשלתו הרוחניות, לכן לא יאבו להרכיב אלוף לראשם, ולא יטו שכמם לסבול עול מלכות, בעבודות מקודשות ומנהגים לא יחזיקו, את עונותיהם יתודו איש לפני רעהו — גלוח הזקן אסור להם, טהרת המין נהוגה בכל תקף פרישות יתירה, והחתון נוהג ע״פ דין אזרחי (ציוויל עהע), בשר לא יאכלו ויין פגול הוא להם יזרוחו כמו דוה, בכל חדש תגעל נפשם, ולכן תכלית שנאה ישנאו את בני ארצות המערב, את הקאתוליציום ואת האיסלאם; יכבדו את המלך ואת הממשלה יעריצו, ולו יתנו תאר הכבוד „צדיק או אמן״, וכת אחת התפרדה מעל הראשונות בגלל השתנות דעותיהם ונמוסיהם, מנהגים ועבודות לא תמצאינה ביניהם מקום, חתון לא יזכר ולא יפקד, שבועה אין לה שום דין ערובה ונאמנות הכת הזו גדולה ורחבה, ומצבה בהחברה הוא טוב מאד, מפני שפעת עשרה וכשרונותיה, מספרם 2 מילליאן, הנותנים תשעה עשר אלף ומאתים אנשי חיל, אשר מושגיהם ודעותיהם הזרות תתיצבנה לפעמים לשטנה לקיום עבודת החיל המוטלת עליהם לולא ההרגשה הפאטריאטית אשר תלמדם לדעת כי למגן מחמה מפני פחד אויב, נטל על בני הארץ לעמוד על נפשותיהם, וזאת היא תעודת עבודת הצבא. — הכת פֿיליפאוויצע נבדלה מעל הראשונות באי סבלנותה ובהתנגדותה לכל עבודות ומנהגים עוואנגעליים, החתון יחשב לחטא חמור, אבוד-עצמו לדעת, סגופים וענויים לשם הנוצרי, הם עמודי אמונת הכת הזאר נתיבות דרכה לעולם הגבוה. — הגודרים יאמינו בשלשת אנטי- בריסטים, האפיפיור מרומא, ניקאן, ופעטער הגדול, נלחמים המה במנגדיהם בדרכם את לשונם קשת הפראפאנאנדע, ולכן זאת היא מגמת פניהם לנוע ולכתת רגליהם מבלי-חשך. —  הכת הורגי-הילדים יחשבו להם לצדקה, להושיב את הגן-עדן בנפשות תמימות וזכות אשר תזהירנה שם כזהר הרקיע. כת המחנקים, יתאמרו לפתח את חרצבות החומר המגושם העות בעד הנפש הרוחנית מהתרומם אל שמי על, לאור באור חיים נצחיים. אך הכתות האחרונות יחד תחשבנה רק מילליאן אחד בין הצבא לא יתראו מטעם פשוט, בהיות הריגת הילדים אצלם חק ולא יעבור, כל ילד אשר יולד על ברכם מבטן לקבר יובל, כי מפי עוללים ויונקים ייסדו בספירים מזהירים את רצפת מעונה אלהי קדם, והכת הזאת קימת מדור דור רק ע״י התחברות אנשים באים בימים . Вошья כת-הכפירה אשר אליה יתחשבו אנשי האלהים   או שבטי ישראל (Кona зрana) נתיסדה בימי המלך אלעקסיי, גלוח הזקן אסור להם, יין ובשר לא יביאו אל פיהם, טהרת המין או פרושים חובה, והחתון איננו נוהג, מנהגי הנוצרים יעשו ויגמרו רק למראה עינים, לימים מזומנים יתאספו להתפלל, ובמקהלות ישוררו שירים, יפשטו את בגדיהם ויצהלו וירונו ויסובבו במעגל עד היות ראשם עליהם בגלגל. ואז יתנבאו יחישו עתידות ויגידו האותיות לאחור וחדשות טרם תצמחנה, — הכת סקאפצי (מסרסים את עצמם) יאסרו בשר, ון, נשים, טאבאק, שחוק, משתה ושמחה וכל תענוגות בני האדם; אכן הזמן החדש בא גם אל חומת אמונתם העבה כמבואי עיר מבוקעה ויסודותיה מוט התמוטטו, כי התפרדה החבילה בעונותיהם הרבים, ומתפרצים קמו וישליכו אחרי גום את ההבלים ההם. מספר כלם מאה אלף, ובתוך הצבא נמצאים תשע מאות וששים. כת-המרקדים לא יחזיקו בכל דבר מקודש יין ובשר אסורים להם, בראש אשמורת יתקבצו להתפלל יחד אנשים ונשים, ולשירי התפלה יענה הד מדהרות דהרות רגליהם, ואח״כ לא ימנעו גם מתועבות שונות. כת מקדישי נאפאלעאן נראתה בראשונה בשנת 1820 בעיר ביאליסטאק, ואח״כ באה למאסקווא, ישתחוו לצלם דמות המלך הגבור, וישוו עליו הוד נורא ובכבוד אלהים עליון יכבדוהו. — הכת „מאנטאני"" ילכו ערומ והפים וחשופי שת, ויאמינו ברוח נבואה השורה עליהם לעתים רחוקות, את כלי המבטא לא יחללו בדברי חול כי אם בנוח עליהם הרוח, העלמות תהיינה לנזירות ותבלינה את טפחות ימיהן בשממון ובעצב נורא מהכיל. — הכת „מאלאקאני"", יסודתה בהתקרבות האמונות ההבליות עם הדת הפראטעסטאנטית, ותקותם חזקה בצמיחת קרן מלכות ארדט. בכ״ז הם בעלי מדות ישרות וכשרונות טובים, אוהבי השלום והמלאכה; בתוך כתותיהם КндoscTBy הכי נכבדים הם „שובתי השבת"" או „המתיהדים״ הכוללים (אבשציע) אשר יטיפו לאחוה ולקאממוניזם  והסכמת-הדעות של כל יושבי תבל; שטונדיסטען, וכהנה כתות, קצתן פילוסופיות מעורבות בהזיות ובהבלים של מה בכך. — כל בני הכת הזאת הם עד כדי מילליאן אחד, ולחיל הצבא ימציאו 9,600 איש, ובהיותם שומרים את עצמם מכלי קרב מפאת האיסור להשתמש בהם או לשאת אותם על בשרם, לכן יחלקו להם שרי הצבא עבודות השירות בבתי החפשיות, חרשת מעשה וכו׳, אין כל ספק כי התרבות הכתות החשובות וכל המשמרים הבלי שוא האלה וקיומם, למרות ההשכלה והזמן החדש, הוא מפני הבערות הגדולה החותמת בעדם בעב הענן את אור השמש. נשקפה לנו אפוא תקוה טובה כי עבודת הצבא תהיה כבית הספר למורדי אור ההם, לפקוח את עיניהם ולהסיר קרבם את גלולי שקוציהם, אי לזאת ייטיבו אשר יעשו שרי החיל, להושיט להם יד עזרה להוציאם מטיט היון אשר בו הטבעו רגליהם, ולקבלם בידידות פילאנטראָפית ובסבר פנים מאירות, ולא להרחיקם בגעל נפש. לחתימת דברינו נזכיר את מוציאו טים טובים ומועילים, אשר רוח גבורתם ואהבתם לארץ מולדתם תפעמם בכל עת לצאת על מרומי שדה, ולרד גוים רבים בהרב גאותם. בשנת 1863 בימי השערוריה בפאלען, כוננו הם,  למרות תקות המורדים, חיל מיוחד להשביח את סערת המרידה  ועתה, בית החפשית היותר טוב בארץ סערביען, בנוי מנדבת כספם — כל אלה יעירו לנו כמופתים נאמנים וחזקים, כי הלאומיות (נאציאנאליטעט) הרוססית, באיתן תקפה גם אם לא תהגור מזה Sokolow הדת"
021-HZF-1876-12-06-001-030370_toc_9,חדשות שונות.," חדשות שונות. זה מקרוב מצאו החופרים סביבות ירושלים מטבעות עתיקות הנקובות בשם „שקל"" ומחצית השקל, המטבעות הן מכסף טהוו והכתב כתב עברי לא נשחת מרוב ימים, ולפי הזמן הרשום עליהם (?) נראה כי הטבעו בזמן החשמונאים, את המטבעור האלה קנה במחיר גדול איש שאטלאנדי כבר דברנו מן מכונת הקיטור החדשה שהמציא החוקר מושאט, אשר אין צורך עוד להסיקה באש, רק ע״י קרני אור השמש אשר יתקבצו בתחבולה דרך זכוכית עבה, והם יעלו חום גדול לבשל את המים ולהוליד מהם קיטור (הצפירה ש״ז גליון 1), המכונה הזאת לא עשתה פרי כאשר קוה בראשונה הממציא אותה, וע״כ השתמש החכם הנ״ל בהמצאה הזאת, לעשות כידה לבשל ולאפות ע״י חום השמש לבד בלי עצים ואש, והיא מכונה קטנה יכולים לטלטלה ולהצינה בכל מקום לפני השמש, בכדי לבשל מיני תבשיל או לאפות כל מעשה תנור, והיא לתועלת גדולה להולכי דרכים ונוסעי מדבריות, אשר יוכלו להכין להם כל מאכל בלי עצים ואש, או במקומות אשר אין עצים מצויים שמה. ע״פ הנסיונות הראשונים שעשה בכירה הזאת, מצא אותה כי היא טובה מאד. אפס כאשר בישל בה דברים שמנים, ראה שהשומן נתפרד ליסודות כעמיים והולידו את חמוץ החמאה (בוטטער זייערע) הנותן טעם לפגם בתבשיל; והסיבה לזה הוא מפאת קוים הכעמיים הנמצאים בקרני אור השמש, אשר בסגולתם יפרידו גופים מורכבים ליסודותיהם, כנודע בתחבולות הפאטאגראפיע, וע״כ הוכרח להוסיף בה תחבולה אחרת, והיא שכאשר ירצו לבשל בה איזה דבר שמן, יכסו את המראה החלולית המקבלת את אות השמש, בזכוכית ממראה צבע הירוק, המעכבים חלק גדול מן הקוים הכעמיים מלעבור דרך בה, כנודע בעיר מאנשעסטער המציא אזמן אחד לעשות מנעלים לפרסות הסום, לא מן ברזל, רק מן עורות עבים כבושים ע״י מכבש; ומלבד אשר אינם מתקלקלים ונפסדים מהרה כמו נעלי הברזל, הנה המה קלים ונוחים לרגלי הסוס, באין צורך למסמרות נוקבות בו, לא ימוטו רגליו במקום שהדרך חלקלקות, ולא ישתנו במדתם ע״י החום אשר עי״ז יבקעו הפרסות בימי הקיץ. באנגליא יביעו תהלה להממציא, בהיותו תועלת גדולה לרוכבי החיל והפרשים .  באחד מהמכ״ע האמעריקאנים נדפס זה מקרוב לוח מהשתנות האקלימים החמים בימי הקיץ בארצות שונות שבעולם, מדרגות החום היותר גבוהה לפ״ז הוא בעיר טיבעט, פה יגיע החום לפעמים במקום הצל ע״ד 150 מעלות פארנהייט, בסענעגאליע ובנוואדעלופא עד 130 מעלות, בדעליטא גאנגא 120, באמע- ריקא התיכונית ג״כ עד 120, באייראפא הוא משתנה ביו 70 עד 90, באיטלאנדיע 45, על האי נאווע-זעמליא 35 מעלות פארנהייט, י' א׳, עט׳."
021-HZF-1876-12-06-001-030370_toc_10,," הודעות אחרי שקבלתי רשיון מאת הממשלה להיות נאטאריום אצל מיראוואי-סוד אשר באויעזר פולטוסק, הנני להודיע כי פתחתי הקאנטאר שלי עוד 15 (27) No. 152 אקטאבר בעיר מושבי נאשעלסק, בבית אושאנקע חיים לייב הענריך קאָקאָשקא (Варшав. er. № 208("
021-HZF-1876-12-06-001-030370_toc_11,," מודעה מבית מסחר הספרים אשר ליעבץ בווארשא. מן הש״ס בתבנית רביעית בוגן, עם כל המפרשים אשר אנחנו מוציאים לאור, נגמרו עת הכרכים סנהדרין, בבא מציעא, פסחים. גם נמצאים זת מכבש הדפוס מסכתות דה זרה, ובחים, וברצות ה׳ דרכנו יוגמר כל הש״ס במשך שנה זאת. מחירה ש״ס אה ווארשא 12 רו״כ, ובערך זה בעד כל כרך מחמשה ועשרים כרכים 50 קאפ׳. ווארשא בירח כסליו תרל״ז האדרעססא לבית המסחר הנ״ל Abraham Jawitz Warschau."
021-HZF-1876-12-06-001-030370_toc_12,," ע""י האחים ווינטער בוויען יצא עתה לאור מן ס' דברי ימי היהודים להדר' רעטץ, חוברת ה׳ מן ה״א העתקת הח׳ ה׳ קלמן שולמאן, וחוברות ה׳ ט׳ י׳ מן ח״ג העתקת הח׳ אברהם כהן קאפלאן, בסוף החוברות האלה נמצאו הנוספות מהח׳ גו נטץ."
021-HZF-1876-12-06-001-030370_toc_13,," אונטעריכט אין דער בוכפיהרונג. קאררעספאנדענץ, קויפמאנישעס רעכנען. דייטש אונד פראצעזיש צו שפרעכען. ערטהיילט I. ltaliener Königsberg Pr. Kneiphonsche langgasse 4647."
021-HZF-1876-12-06-001-030370_toc_14,," בעלי „ידידיה כ״ץ"" עזבני זה שלש שנים והניח לי ד׳ בנים במחסור ועוני ועקבותיו לא נודעו עד היום. בשנה הראשונה הגיעני מכתב ממנו ממאהנאווקע, והוא זקן כבן ששים, וידו האחת חלושה, כל אשר יודע ממנו יגמול חסדו עמדי להודיע להמו״ל הצפירה."
021-HZF-1876-12-06-001-030370_toc_15,,"  ילקוט ושרי""י „עוני על התורה, נביאים, וכתובים. הנה זה יצא לאור בדפוס שלי שתי חוברות מן הילקוט שמעוני: א) חוברת בו שית: ב) חוברת שמות: ואחריהם בזמן קצר תצא לאור גם החוברת השלישית. — הילקוט הנהו באותיות מרובעות, בגודל חצי בויגין קטן (כמו הילקוטים הראשונים הנדפסים בליוורנא ובפ״פ) ש״ס ומדרשים ספרא ספרי וכו' וכו׳  וספת כל המראה מקומות (לא נחסר דבר) בתנ״ך, ענן להגאון בעל מגן אשר משם העתיק המחבר ז״ל המאמר ההוא, וגם פירוש היקר זית ״ל. —ג כל מלה קשה וזרה הוספנו ביאורה ( בתוך המראה מקומות) ע״פ פי׳ פירש״י ז״ל, מתנות כהונה, ותר המפרשים. — כל הילקום  הרבנות בהם שלשה שערים: לתורה, ולנביאים, ולכתובים. בכל חוברת ימצאו לערך ששים דפים. — מחיר כל הילקוט סך שלשה רוביל ושבעים והמשד אפעעק (3,75 רו״כ, כל חוברת 37  על כל חוברת לפי מרה קאפעעק), ורשות להמאסף להוסיף מן 3 עד 5 ק המקום.— אין ואנחנו דורשים כסף קדימה מאת הקונה רק לקחת החוברת ולשלם מחירה. ההד תמשך זמן רב, ויצאו לאור חוברת אחד חוברת. — לא הרבינו במפרשי , כי אז הוצ הדפיס כל המפרשים הנמצאים על כל מאמר ומאמר, וירבה בכמותו למאד; אשר לפי האו חברו ז״ל הי׳ ללקט בספרו (בכרך אחד) לא נתן הילקוט להגות בו בעיון רב, אבל כל כוונת כל המאמרים המפוזרים בש״ס ספרא וספרי וכל מדרשי חז״ל, ולהציגם במקומם על כל פסוק טב, הלא ימצא (ע״פ המראה מקום) לפניו פסוק, והרוצה לעיין על איזה מאמר בעיון ה  המאמר ההוא. וכאשר יוגמר כל הי מפרשים במקום אשר ממנו נתיק בעל בות אבותינו ליה נתן לכריכה בכרך אחד או שנים, כאשר נהגו הדורות שלפנינו, ואנחנו ב גלך, וה׳ יעזרנו לגמרו בכל המוקדם. ווארשא בחדש אלול, לסדר ושמרת לעשות ככל אשר יורוך, תרל״ו לפ""ק. יצחק גאלדמאן מדפיס בווארשא, ושותפו ברוך קאפעלאוויטץ בדינאבורג כל המאספים העוסקים בחלוקת השמי״ן יוכלו להריץ מכתביהם אלינו לקבל ע״ע חלוקת הילקוט ג״כ, וישיגו מאתנו ראבאט הגון. — וכי ירבה מהם הדרך להביאם מווארשא, יוכלו להשיגם גם מאת ר׳ ברוך קאפעלאוויטץ נ""י בדינאבורג, אשר לו מסחר ספרים גדול שם. И. Гольныанъ, Финогратъ въ Варшавѣ אדרעססע Jsaak Goldman, Buchdruckereibesitzer in Warschau. В. Кошелевичъ. Линабургъ. — B.Kopelewitsch. Dinaburg. Релакторъ-Пздатель 3. Сошцискiя."
021-HZF-1876-12-06-001-030370_toc_16,," הספר „אות זכרון לאלכסנד הומבאלד, מאת חיים זעליג סלאנימסקי״ נמצא בידי למכור, וכל הרוצה לקנות מהם אנגרא לפחות מאה עקסעמפלארען, ישיג ממני במהיר זול. מיכל סלאנימסקי מו״ס בווארשא Michel Slonimski Warschau."
021-HZF-1876-12-06-001-030370_toc_17,," אל אחב״י יושבי רוסיא ופולין סורו נא לבית אבסניא של האטעל ווארשויא קלאסטער שטראסע 50/51 אשר הכינותי פה בערלין להפיק רצון כל אורח הבא בצל קורתי, הן בחדרים מפוארים והן במאכלים ערבים לחיך טועמם וכשרים כד""ת. שבתי מאיר בר״ז ליפשיץ. Hötel Warschau, Von S. M. Lipschitz Klosterstrasse 50- 51."
021-HZF-1876-12-06-001-030370_toc_18,," מודעה כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי. גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב, אשיב לאיש ואיש ככתבו ובלשונו (ר״ל בלשון עבר, אשכנז או צרפת) אדרעססע: M. Vollner, Doctor der Medicin u. Chirurgie, Accoucheur in Wien Wien, Stadt, Adler-gasse № 8."
021-HZF-1876-12-06-001-030370_toc_19,," שאלות ותשובות אל ס׳ מ׳ פתרונו בדבר האומן והחוקר (גליון העבר) אינו נכון, כי אם חלק המטה המונח על השלחן יכריע בכובדו את הדלי עם מה שבתוכו, א""כ מאי רבותא אתא לאשמעינן? אל רובע' לע' מבוט׳ הצפירה הוא מיד אחר ולא מאתנו, ע""כ אין אחריות אבידה עלינו, אל ל' לעוו' בפר׳ מכתבו לא הגיע לידנו, אל אליעזר לעוו' בדוב׳ קבלנו לנכון."
021-HZF-1876-12-06-001-030370_toc_20,, הרוצה לכתוב אלי יכתוב ע״פ אדרעססע S. SIonimski in Warschau Muranowska № 24. S. Сонинскiй г. Варшава או Мурановская № 24.
