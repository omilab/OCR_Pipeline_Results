article_id,headline,text
021-HZF-1882-10-24-001-09311_toc_1,," א ברוסיא ופולין. אל השולח במוקדם לשנה 5 רו״כ.  לחצי שנה, 2.75 רו״כ. לרבע שנה. 1.50 רו״כ.  - ביתר הארצות 20 פראנק. באמעריקא 5 דאללאר. A"
021-HZF-1882-10-24-001-09311_toc_2,, א מחירו באשכנז:  14 רייכם מארק לשנה. בעסטרייך 8 פל׳ לשנה. ל וכן לרבע שנה. שכר מידעות: מכל שורה קצרה 5 קאפ׳. ומשורה רחבה 10 קאפ׳. שכ BA
021-HZF-1882-10-24-001-09311_toc_3,"מכתב עתי משמיע חדשות בקרב עם ישרו ן , מכ..."," מכתב עתי משמיע חדשות רה רי- בקרב עם ישרון, מכל הדברים הנוגע בעניני המז רי. מ מ ר ו, ומדע, ידיעות העלם והטבע דברי,  יוצא לאור אחת בשבוע, מאת חיים זעליג סלאנימסקי."
021-HZF-1882-10-24-001-09311_toc_4,תוכן הענינים דברי הימים .ווארש א .הצופה ...," תוכן הענינים דברי הימים. ווארשא. הצופה לבית ישראל מאת נ""ס. מקלקלים ע״מ לתקן מאת א""א ראקאווסקי. ידיעות העולם והטבע קור וחום. מאת המו״ל. הוראדנא. מעראן. הודעות. שאלות ותשובות."
021-HZF-1882-10-24-001-09311_toc_5,דברי הימים," דברי הימים שלשה ענינים נכבדים עומדים היום ברומו של עולם המדיני המושכים עליהם בחזקה את עיני כל צופי העתים ונותנים ענין רב לסופרי מכה״ע לענות בו. הענין הראשון הלא היא שאלת מצרים, אשר עוד על עמדה תעמוד, ואחרי כל צבא חליפותיה ופליאות תמורותיה אשר בהם תפליא לבות כל באי עולם. עוד לא נראה לה קץ ופתרון, ועודנה ראש פנה לדברי הדיפלומאטים וסלע המחלוקת בין הממלכות. הענין השני היא המלחמה בשלום בממלכת פרוסיא מלחמת המפלגות השונות אשר התחוללה ברב כח בימים האלה, ימי בחירת אנשים אל בית מחוקקי העם (לאנדטאג). הליכות המלחמה הזאת ותוצאותיה אינן ממלאות את חללו של עולם המדיני, וכאין וכאפס נחשבות הן לעומת שאלת מצרים אשר ממנה יתד ממנה פנה לעניני הדיפלומאטיא; אולם תחת זה גדול ונכבד ערך מלחמת המפלגות למען יושבי אשכנז בכלל, ולמען אחב״י יושבי כל הארצות  בפרט, כי בחיק המלחמה הזאת חוטל גורלם לשבט או לחסד לאפילה או לאורה. ולתוצאות המלחמה נתכנו גם כן עלילות בני מפלגת האנטיסעמיטים, אשר מאשכנז תצא תורתם ושם פתחו את מקורם. והנה לעומת אשר נשגב ונעלה ערך שני הענינים האלה, הראשון לעניני הפאליטיק הכללית, ומשנהו לענינים הפנימיים של ממלכת אשכנז בכלל ופרוסיא בפרט וגם למצב שאלת היהודים בכל ארצות תבל — כן גם גדולים חקרי לב להענין השלישי הנוגע אל ההשכלה הכללית ואל מצב הממשלה בצרפת בפרט, רוח פרצים ומרד אשר כקטב ישוד באיזה ארצות אייראפא תחת מסוה „שיטת האנטיסעמיטיזמוס״, התחולל לפתע פתאום בארץ צרפת לפאת נגבה, ושם לא ישים לו סתר פנים במסוה הזה, אך את דגל הסאציאליזמוס ישא במרומים ושיטת מחריבי עולם ויוצרי תהו ובהו גם להתנוסס בידו, הרוח המשחית הזה צרר בכנפיו את בני ההמון בפלך הנקרא „מאנטסא לע-מין"" וימצא קן לו בקרב אלפי אנשים העובדים בתוך מכרה הפחמים אשר שם. וההוללות הנוראה אשר שלטה עד היום שלטת בדמיון, יצאה לפעולות אדם בתמונה בזויה ונאלחה ובמראה מוראה ונגאלה. במבוכות ופרעות ובחמס ושוד המנבלים בעפר את כבוד המאה הנוכחית, והמכזיבים את תקות העמים אשר קוו אל ההשכלה החדשה ויבטחו בה כי היא תהיה אורם וישעם ומעוזם לאושר ולשלום. הנה שלשת ענינים נכבדים אלה עומדים כעת על הפרק, ועיני כל חוזי העתים נשואות לקאהירא, לבערלין ולפאריז, שלשת המקומות אשר שם עלו הענינים האלה על הבמה חודש ימים חלף עבר מאז התגברו אנשי צבא אנגליא והודו תחת פקודת הגענ׳ וואהלסלייא על צבאות המצרים, ויפיצום ויזרום לכל רוח ויתקעו יתדם בתוך בירת ממלכת מצרים וישימו את ארץ מצרים למדינת ממשלת „מלכת אנגליא וקיסרית הודו"". הן גדול ונשגב הדבר הזה בפני עצמו, אך כבירים ועצומים ממנו הם תוצאותיו ותולדותיו אשר יצאו ויסתעפו ממנו. כי באמת לבידת מצרים ע״י האנגלים היא יסוד מוסד לאנגליא למשול בארצות הקדם לבדה בשלטון בלי מצרים, ולהגות מן המסלה את שלטון שאר הממלכות ולגדוע זרוע עוזם לבל יהיו דבריהם נשמעים לא על גדות הים התיכון, לא על היאור, וגם לא בקאנסטאנטינאפאל, בטעהעראן, ובכל עיר ואם בעולם המושלמנים. הלא נודע, כי העמים יושבי ארצות הקדם מאמינים נגזירה קדומה (פאטאליזס), וכל מעשה אשר תעשה אחת הממלכות, אף כי לא ביושר ומשפט אך בחמס ובמשפט מעוקל סודתו, כל מפעל כביר כזה נכבד ונעלה הוא בעיני המושלמנים, בענוה ובהכנעה יטו שכמם לסבול את העול אשר ישימו עליו ויחשבו זאת לגזירת ההשגחה העליונה אשר לפניה יכוף כאגמון ראשו כל מושלמני אשר לבו רד עם אלהיו ועם קדושיו נאמן. הנה על כן גם אנגליא — אשר בכל ארחה ורבעה ובכל דר ומעש יה אשר עשתה במצרים רמסה ברגלים צדק ומשפט, וביד חומסת לפתח בעמודי התוך אשר כל ספרי הברית נשענים עליהם ותשפוך רוח מלחמה על הארץ בדם ואש ותמרות עשן, גם הממלכה הזאת לא כבוגדה וסוררה נחשבת בעיני המושלמנים, אך כמעוטרה בעטרת הנצח וההוד, כי בעיני המושלמנים „הגבורה והנצחון"" הם שמות נרדפים עם „יושר ומשפט״... אך תחת זה נבזה ונמאס בעיניהם כעת ערך שאר ממלכות אייראפא, אשר בתחלה עוררו את תוגרמא להתקומם נגד אנגליא, ואחרי כן כאשר השפה אנגליא את זרוע עוזה, נסוגו אחור ויעזבו את תוגרמא לנפשה ויתעלמו ממנה ולא עמדו לימינה בפועל או בעצה ותושיה. כן נראה בימים האלה, כי ממלכת תוגרמא — אחרי אשר ערכה מחאות ממחאות שונות נגד מעשי אנגליא ואחרי אשר הראתה הבה יתירה לביסמארק - סרה מהר מן הדרך הזה, לא תערוך עוד מחאות ולא תתנה אהבים עם ממשלת אשכנז, אך עם אנגליא אויבתה ויורשת ארצה באה במסורת הברית, ותכיר מעבדה ותפזר לה מלוא חפנים תהלה על פי דברינו בגליון הקודם, יודעים קוראינו את התשובה אשר השיב ציר אנגליא ה׳ דיפפֿערין לממשלת תוגרמא אשר דרשה מאת ממשלתו לטהר אדמת מצרים מאנשי צבאותיה, תשובת הציר האנגלי מלאה דברים קשים כגידין המזלזלים בכבוד תוגרמא, ולכן חשבו כל יודעי העתים, כי נגד דברי אנגליא תערוך תוגרמא מחאה חדשה, ותרעיש את עולם המדיני בצעקת חמס נגד פריצת גדר והסגת גבול וחילול כבודה, ותעורר את אוהביה מגדולי איתני אייראפא להעמיד את אנגליא לפני משפט קאנ- גרעסס, כן פללו כל יודעי בינה לעתים, אבל אחרת הוכיח הזמן. תוגרמא ערכה ספר גלוי אל אנגליא המלא על כל גדותיו דברי שלום ואהבה, דברי חן ובקשת חסד, ובו תדבר גבוהה גבוהה על אדות הברית הכרותה בינה ובין אנגליא זה מאות בשנים וברית עולם היא אשר לא תופר ולא תמוש מפני סערת המקרים האחרונים אשר בהם לא חטאה ולא פשעה אנגליא אך התנהגה כשורת הדין וכדת הממלכות. הספר הזה עשה רושם אדיר וחזק בכל ארצות אייראפא, ויפקח עיני רבים לראות נכוחות אשר לא עלו על לבם וממלכת אנגליא צהלה ושמחה והולכת מחיל אל חיל בכח הדברים האלה אשר סקלו את דרכה מן כל אבני נגף, וירימו את המכשול האחד אשר עמד להם עד היום לשטנה — הלא הן המחאות, והצעות הקאנגרעססען, אשר היו לכלי חפץ ביד שוטניה ומזעזעיה, ועתה כשל עוזר — היא תוגרמא הנוגעת בדבר בעצם וראשונה — ונפל עזור מלחמת המפלגות באשכנז התחוללה בסופה וסערה הממשלה עשתה את כל אשר היה לאל ידה לדכא תחת רגליה את כל המתנגדים לה, ודעת לנבון נקל, כי לא משפט ויושר היו נר לרגלה במעשיה אלה, אך על פי הכח והיכולת פלסה את דרכה. למפלגת הסאציאליסטים מקצה האחרון, זו הכת העזה הצועקת ככרוכיא: אי אפשי בתקנות ביסמארק, לה חצבה הממשלה קבר בכל אה את ראשיה בבתי האסורים ובאסרה אסר גמור את כל הספרים והמגלות אשר הוציאו לאור למען הפיצום בקרב העם. מכה״ע המתפרנסים מקופה של שרצים (רעפטיליענ- פאנד) ועל דגלם „הנארדדייטשע אללג׳ צט״ג״. קבלו צו ופקודה נמרצה מאת הממשלה לחרף ולגדף את אנשי מפלגת ההולכים קדימה ולשפוך עליהם בוז וקלון, עד אשר אם נתן אמון להדברים ההם הכתובים יום יום על עמודי מכה״ע אשר להממשלה על דברת מפלגת ההולכים קדימה, אזי עלינו לחשוב מחצית עם פרוסיא לבוגדים ולמורדים ולתועי רוח וכו׳. למען שום מחסום לפי בעלי כת המרכז הם הקאטולים האדוקים ברומא, שלחה ממשלת פרוסיא את צירה ה׳ שלאצער לרומא, להשתחוות שם לפני אבי הכנסיה הקאטולית ולמשוך את לבו אחרי ממשלת פרוסיא, למען יאציל האפיפיור פעולה נמרצה על בעלי המרכז לכרות ברית שלום עם הממשלה. לבעבור סתום פיות הפולאנים ושבי נסיכות פאזען, התחכמה ממשלת פרוסיא לעשות דבר אשר לא עשתה כמוהו עד היום, והוא, לערוך אל הפולאנים קול קורא בשפת פולאנית, ולשית להם בחלקות ולהבטיחם נאמנה כי לב הממשלה אך טוב להם אפס הליבעראלים הארורים הורו והוגו את כל החוקים הקשים לעקור אותם מן השרש ולהשכיח את שפתם ולמחות כל זכר למו. גם אל ילידי דענעמארק גרי אשכנז האירה הממשלה את פניה לפני ימי הבחירות, ולא דבר ריק הוא, אשר כוון ביסמארק את השעה להדפיס ספר כתוב בלשון ערומים, ומוכיח שמפלת דענעמארק בשנת 1864 לא היתה מאת אשכנז. כן גם למען הפועלים העניים נדפסו מגלות עפות מלאות הבטחית — וגם האנטיסע- מיטים זכו לאפוטרופסות הממשלה, רשות נתנה להם לקרוא אסיפת קאנגרעסס, ואחרי כן כבדם שר הפנים פוטטקאממער לעיני כל העם, בבואו לשמוע תורת האנטיסעמיטיזמוס מפי כהן און שטעקקער, כנודע. — נגד כל ההשתדלות והפעולות האלה, לא הגבירו מתנגדי הממשלה ללשונם לעשות כמתכונתה חרפות וגדופים, אך לנגד מליצות הממשלה הפורחות באויר ערכו לפני העם את מצבו האמתי, והאמת שהיא חותמה של הליבעראלים היא עמדה להם במלחמתם זאת. היא הוכיחה להעם מה היא כוונתו האמתית של ביסמארק — ובאמת הכריעה כף הנצחון אל מפלגת הליבעראלים מתנגדי הממשלה. בברלין נצחו הליבעראלים את בעלי כת הממשלה לגמרי, וכמו כן גם בהערים: ברעסלויא, קעניגסבערג, דאנציג, גרעפעלד האללע, עלבערפעלד. בארמען, גערליטץ וכו׳. בעת אשר אנחנו כותבים לא נודע עוד בפרטות מוצא דבר הבחירות בשאר ערי פרוסיא, אך כנראה, נצחון הליבעראלים הוא דבר ברור, ושוא היה כל עמל ביסמארק להטיל אבק בעיני העם. השערוריות בפלך „מאנטסא לע-מין"" בצרפת פרצו עוד לפני שני חדשים, אך השוטרים הקימו את הסערה לדממה וממשלת צרפת חשבה כי הפרעות אך מקרים הן. אולם בעת העשירים ויבעירו אש בבתים הרבה ע״י כדורי דינאמיט, ובמקומות רבים נמצאו כדורים כאלה. בפרט אצל בתי התפלה ובתי מקלט נזירים נוצרים. התנועה הפרועה לשמצה אשר הקיפה בתקפה את אנשי השחץ ההם, לא תנכר אותותיה, כי דבר בליעל יצוק בה מאת הסאציאליסטים המסיתים, והקשר ביניהם הוא אמיץ ומצודתו פרוסה על ארץ רבה, עד כי גם בפאריז התעוררו הפועלים החשובים ויפיצו מגלות סתרים מעוררות למרידה גלויה, מכל זה הננו רואים, כי הגיעו לממשלת צרפת מים אשר אין לה חפץ בם, והמיניסטעריום הנוכחי אשר גם בלעדי זה התמוטט לנפול, לא יאריך ימים על משמרתו. והנה למראה הפרעות ואי סדרים האלה התעוררו משנתם גם הנוהים אחרי ממשלת מלך (ראיאליסטים), ורוח חדשה לבשה אותם, והם מתאספים וממתיקים סוד וקוראים בגלוי „יחי המלך״: לע״ע לא תשים הממשלה הרפובליקאנית לב אליהם, ולצחוק לה כל משאם ומתנם, אך מי יודע אם לא יהיו ההתולים האלה באחריתם למוקש להרפובליק, אחרי אשר הקיצו מזעזעיה משני הקצוות, הלא הם הסאציאליסטים החפצים לקעקע את כל הבירר ולהפוך את הקערה על פיה, והראיאליסטים החפצים להחזיר עטרה ליושנה ולשוב עשר מעלות אחורנית. כבר הודענו לקוראי הצפירה במועדו את דבר הבקשה אשר שלחו בעלי מסלת הברזל מאשכנז אל בעלי המסלות ברוסיא, לעשות הנחה מן מחיר המסע למען היהודים השבים כעת לארץ רוסיא מארצות נדודם. כעת מודיעים מכה״ע, כי בעלי המסלה ההולכת מליבוי לראמען נעתרו לבקשה הזאת ישפילו את מחיר המסע למען האומללים כדי 25 פ״ט, אם יצאו גם בעלי שאר המסלות בעקבותיהם לחוזיל את המחיר ולהקל בזה להחברות העוסקות בדבר, להשיב שבות האומללים לארצם. לא נודע עוד, אך יש תקוה כי גם הם לא יתאכזרו נגד האומללים לדקדק עמהם בהמחיר ולהכביד אכפם על החברות אשר גם בלעדי זה דללו וחרבו מעינות אוצרם. מעיר ברארי מודיעים מכה״ע (קור"" ווארש׳ No. 237) כ בהשתדלות הנמרצה של הועד המקומי ושל החברות העוזרות לו עלה בידם סוף כל סוף להשיב את רוב הנודדים לארצם ולשלוח רבים מהם לשאר ארצות ובפרט לעיר פאריז, אך חמש מאות איש נמצאים עוד בבראדי כיום הזה, וכולם אנשים צעירים לימים. קהלת בני ישראל בעיר אדעססא החליטה ליסד לזכר שימת העטרה על ראש הקיר״ה, העתידה לצאת לפעלה, שש קופות של צדקה בבתי הספר ליתומים, וקופה אחת בבית הספר של החברה „טרור״. להחזיק בהן נערים הלומדים בבתה״ס ההם ואת הכסף הדרוש לחפץ זה תקח העדה מאוצר מכס הבשר בית המעון לתלמידי בית מדרש מדעים בפ״ב אשר יסד ה׳ שמואל פאליאקאוו בנדבתו הגדולה והעצומה סך 250,000 רו״כ, נגמר בימים האלה, ובהמון חונג וברוב הוד והדר היתה חנוכתו לעיני שרים רבים גדולים ונכבדים, אשר הגבירו ללשונם לפזר כבוד ותהלה למיסד הבית הנדיב הנכבד הנ״ל הנציב בעיר ברינן בירת מעהרען החוסה תחת שבט אוסטריא, הוציא בימים האלה קול קורא אל פקידי הממשלה ואל העם, ויזהירם לבל יטו אזן לדברי המסיתים המשתדלים להפיץ גם שם ברבים את דעות צוררי היהודים. הנציב ועיר בהם, כי מרה תהיה אחריתם אם ימרו את פיו ויתעו אחרי המסיתים לנגוע לרעה או גם לפגוע בכבוד איש יהודי בעיר אינאווראצלאוו בפרוסיא נמצאו כעת מגלות סתרים מעשי ידי האנטיסעמיטים, מלאות דברי עמל ואון נגד היהודים ומעוררות את העם להתנפל על בתי היהודים. חותם הדברים הוא: צאו לפלשתינא כי לא יכירכם פה מקומכם. ווארשא . „היהודים תפשו את כל המסחר בידם״! זה הוא קול הקריאה אשר הרימו שוטנינו ומגדינו בכל הארצות  בכלל ובארצנו בפרט. זה לא כביר יצא המסטין יעלענסקי. ויעלה אבק רב במחברתו: „היהודים, האשכנזים, ואנחנו"", מגלת הקנאות הזאת תלהט גחלי השנאה והקנאה, כי על פי דבריה היה המסחר הפולאני כמהפכת זרים ולבני עם הארץ אין חלק בו, כן כתבו מה״ע המשטינים במאסקווא ע״ד שערי המצבה האחרונה, וישננו את לשונם בלעג מהול בכעס, „ויחרשו בשור ובחמור"", אספו לאספה את כל שמות היהודים והאשכנזים אשר הציגו סחורותיהם ומלאכת כפיהם בשערי המצבה ויעשו בהם חרוזים שקולים בפלס השיר, ובראשם כתבו לאמר: זה הוא המסחר של העמים הסלאווים, אכן כל אלה הם דברי מהתלות ואולת, כי כל אשר כתבו עד היום בשאלה זו כתבו רק את חזון לבם ולא טרחו למצות עומק הדין, רק בימים האלה הפיץ אחד הסופרים במכ״ע גאוויני אור בהיר על הענין הזה. הסופר החכם כתב מאמרים גדולים על אדות מצב המסחר וחרשת המעשה, וכל דבריו הטבעו על אדני חשבונות מדויקים המאושרים ומקוימים מאת הממשלה, ובין המאמרים בא מאמר אחד המדבר ע״ד חלק הפולאנים, האשכנזים, והיהודים במסחר הארץ, והנה אף כי גם הסופר הזה הסכיל עשה בחשבו את היהודים לבני נכר ובשימו אותם במדור אחד עם האשכנזים אשר לא להשתקע כי אם לגור בארץ יבואו, אבל הדרש ידרוש, ואנו אין לנו רק לשים לב אל החשבון הנכבד ויקר הערך למצב בני ישראל, בארצנו, בין שמות בעלי בתי מלאכה בארץ פולין מצא הסופר:  33 פראצענט שמות פולאנים (הסופר הולך רק אחר השם) 41 פ״ט שמות אשכנזים, 25 פ״ט שמות יהודים. בהמקומות אשר שם חרשת המעשה בשפל תשב. במחוזות: לובלין שעדלעץ, לאמזא, ראדאם קיעלץ, פלאצק, שם מספר הפולאנים מכריע את האשכנזים ואת היהודים. הסופר מוכיח להלאה כי אין לסמוך בהחלט על השמות, יען רבים מאלה אשר שמותיהם הם ממוצא אשכנז או ממקור ישראל, התכחשו היום למקור מחצבתם, כן גם יוכיח הסופר כי אין היהודים עומדים לשטנה ולמפריע להפולאנים במסחרם, ורק בגוב' פעטראקאווסקא השגיאו פעלם, ושם לא נצחו במסחרם את הפולאנים כי אם את האשכנזים, ובמשך שבע שנים נאלצו כמעט כל האשכנזים להרחיק נדור יען לא יכלו לעמוד נגד היהודים החרוצים וכבירי פעלים. מן כל החשבונות השונים אשר אסף הסופר יוצאת תוצאה נכונה (רעזולטאט), כי היהודים נוטלים חלק בחרשת המעשה ארבע ידות יותר מן הפולאנים לפי ערך מספרם בארץ, והאשכנזים שמנה עשרה ידות עליהם לערך מספרם. (הדבר הזה לא יפלא בעינינו כלל, כי האשכנזים הם באים לארצנו לתכלית זה ביחוד לפתוח בתי חרשת מעשה או לעבוד בהם) אחרי אשר יצא משפט חרוץ מאת בית דין הגבוה ע״ד היהודי מענדעלסזאהן אשר דברנו עליו באחד הגל יונות הקודמים, החלו כל מכה״ע היו״ל בעירנו להפך בשאלה זו ולדון לכף זכות או לכף חובה, כל אחד על פי דרכו ושיטתו, למשיב נפש הוא לנו בעת צרה כזאת לראות כי רוב מכה״ע הביעו תחלה לבית דין הגבוה עבור החלטתו לטובת היהודים. ויבקרו בדברים נמרצים את מעשי פקידי ההיפאטעק ואת הטעמים אשר נתנו להדפיס במכה״ע, בפרט הצטיין בזה מכה״ע „פראוודא״ במאמרו „הרעיון הסלאווי, בלשבת ההיפאטעק"". בין המאמרים במכ״ע נדפסה בימים האלה הצעה אשר ערך הסרסור היהודי אברהם הערשאוויץ לפני מלך פולאניא סטאניסלאוו אויגוסט זה מאה שנים. ההצעה הזאת תכליתה לתקן את מצב היהודים ולקרבם אל עם הארץ, ונפלאות היא, כי כל מכה״ע נפלו על המציאה ולא ידעו שההצעה ההיא לא חדשה היא ולא מאפילה לאורה הוציאוה עתה כאשר יאמרו הם, אך נודעה כבר לכל חוקרי דברי ימי פולין, והיא קלוטה בתוך ההצעה הנודעת בשם „הצעת זאמויסקי."
021-HZF-1882-10-24-001-09311_toc_6,הצופה לבית ישראל," הצופה לבית ישראל יש רעה חולה בקרב עמנו אשר דבקה בנו עוד בהיותנו בימי חרפנו ובשבתנו במנוחות שאננות בארץ אחוזתנו, וגם בלכתנו בגולה לא נטשתנו ולא הרפתה ממנו, אך תהלך אחרינו בצל ותשמור צעדינו ותרדפנו רדוף בלי חשך, ותתגלגל עמנו תחת שואה ותתקע בתוכנו את יתדה, וככחה אז כן כחה עתה למשול עלינו ממשל רב בשבט אפה ובמשובתה הנוראה. רעה חולה זאת הלא היא תאות הפזרון, והתשוקה לעדות גאון וגובה, לעגוב על התענוגים והמותרות להתהדר לעין כל ולעטות כשלמה את העושר הן לא ימד הדיו הנשפך, ועצמו מספר הקולמסים אשר נשברו במלחמת סופרים נגד התאוה הזוללה הזאת, אשר תלחך כלחוך השור את כל עמלנו ויגיענו —; עוד ירגז באזנינו הד קול החוזה הנשגב ישעיהו, אשר שלף את חרבו חרב הלשון ויכונן חצו על יתר, להפיר את האביונה הזאת ולטהר כרם בית יהודה משמיר ושות. מה רם ניבו ומה נכבדו דבריו רשפיו רשפי אש, כחצים שנונים יקלעו אל השערה ללבות השאננים אשר עדן וענג כל הגיגם, וחץ ברור מבני אשפתו מחץ לבות בנות ציון „נטויות גרון ומשקרות עינים״. ולמען יחדור החץ הזה חדרי לבב ויבחון ויצרוף כליות, טבלהו ברעל ההתולים ויוציא במספר צבא עכסים ושביסים ושהרונים ונטיפות ועוד כהנה וכהנה, ולמען התל בהם הוקיע לעין השמש וישטח שטוח את העצבים והאלילים האלה, אשר להם התמכרו בנות ציון ולפניהם תכרענה על ברכיהן וכל מעינם בהם. מלבד התוכחת המגולה אשר בפ״ג. עוד פעמים רבות חשף הנביא את זרועו נגד האלופים המסובלים העושים פימה עלי כסל ומבקשים רק משוש וחדוה ומנעמי החיים, ונגד הנשים השאננות והבוטחות, אשר קפאו לבותיהן מני קרח וצרת העם בל תדענה, אך בעדי עדיים בשני עם עדנים חפצן; פעם לשון הנביא כלשד השמן וכהלך דבש, להשיב בשובה ונחת את התועים מדרך פשעם, ופעם תעשן נחלת קנאתו וכירודי אש יתמלטו מפיו — והנה כל זה בעד אמונים יעיד לנו, כי תאות הפזרון ואהבת התענוגים שפכו עלינו רוח עועים ויוליכונו ברסן מתעה, עד אשר עוררו רוח קנאה בלבות נביאי קדשנו להחלץ ולצאת נגדם בחרב פיפיות. הלא נראה כי לא בודד ישעיהו במועדיו במערכות המלחמה נגד שלטון התאוה ההוללה הזאת, גם נעים זמירות ישראל כאיש מלחמה יעיר קנאה נגד ההוללים ושלוי עולם, אשר „יצא מחלב עינימו״. והחכם מכל אדם שכל את ידיו לתאר לנו בשרד נאמן, כליל תפארת אשת חיל, אשר לא תתהדר בעדי עדיים, ולא תעטה על בשרה אך על נפשה מעטה יקר ותהלה וכל קשוטיה קושט וענוה, כן גם כל נביאינו הנעלים רמסו ברגלים עטרת נאות וישמיעו קולם ברמה, אך שבעה משיבי טעם נלאו מצוא פתח תקוה לעקור את השורש הפורה רוש ולענה, החזות הקשה אשר הגידו מראש יצאה לפעולות אדם, העם הקיץ מתרדימת העצלות ומחלום התענוגים, וירא את מרודו ואת מהפכת ארצו וכשלון ממשלתו. אך גם עלי הרי נשף ואופל, ארחה אתו לחברה הרעיה הבוגדה — תאות הפזרון — אשר תמוץ את דמו כעלוקה. גם בימי הבית השני מצאה הזוללה נתיבות ליד שערים לפי קרת, וכאשר גרשוה הפרושים התמים.— אז חצבה עמודיה ותכונן באיתן מושבה בין מפלגת הצדוקים ובין ההיליניסטים, אשר מלאו מיון ורוח ישראל נבקה מקרבם וגם אז היתה כרצח בעצמותינו ותשרש בכל תבואתנו ותועיל להותנו להפילנו למשואות. אולם גם אחרי אשר נמוטו פעמינו אבד לנו ניר בארץ, עוד לא עלה הכורת על חוטר נאוה ההוא, עוד לא הצליחו אבותינו לכסות בכנף נשיה את קברת התאוה וחשק התענוגים רבת שבעה לה נפש חכמינו בעלי התלמוד עמל ויגיעה לאסור ולהגיש לנחושתים את תאות הפזרון. הנה כטל אשר ילין בגביעי השושנה, כן נשארו לנו בספרי התלמוד אמרות טהורות ומזוקקות, אשר כל אחת מהנה היא מורג חרוץ וחד נגד תשוקת הפזרון וההוללות. אין את נפשנו לקפל את כל ההלכות ולצמצמם במאמר הזה, אפס מועט מחזיק מרובה נזכיר מהם כל מתגאה ומתהדר היה נבזה נמאס בעיני חז״ל, וכל אשר „מיחזי כיוהרא"" לפגול נחשב להם; בגודל חכמתם הבינו, כי הגאוה היא אולת משורשה, ועל כן אמרו: מאן דיהיר בעל מום הוא (תענית כ״ט), ובפרט הגבורו ללשונם לחרף ולגרף את היהירות ואהבת ההדר בין הנשים (מגילה י״ד). נגד המתעשרים ואין כל, אשר יעלו על מעלות העושר להדמות לעליונים, שפתם ברור מללה את האומר הנאוה והמלא חן: מסאנא דרב מברעאי לא בעינא (כתובות מ״ט), ולצון חמדו להם באמרם על האשה אשר נפשה סוגה באולת זאת: שליח ערטילאי, וסיים מסאני (סוטה ח), הם הציבו את הדרבן להליכות בני אדם במאמרם: לעולם יאכל אדם וישתה פחות ממה שיש לו וילבש ויתכסה במה שיש לו (חולין פ״ד), וד״ת עניים במקום זה ועשירים במקום אחר ביתר שאת: לפום חילך אכול, ופרא מן מה ראת לביש ויתיר ממה דאת שרי (מד״ר בראשית פ״כ). לא נוסיף ללקט עוד בעמק התלמוד ציצים ופרחים כאלה, יען גדוש ומגודש מהם כל התלמוד הבבלי, וכמוהו גם התלמוד הירושלמי והמדרשים, ודי בערוגת הבושם אשר שתלנו פה בנוה, להוכיח כי גם חכמי התלמוד יצאו בעקבות הנביאים, וגם הם הצינו למופת את מדת הענוה נגד אהבת ההוד וההדר, ובשוט לשונם יסרו את „הטיילין"" „בעלי החוטם"" „ובני אדם שמסוכלים בכסף וזהב"" אשר עשרם הוא „כאיסתרא בלגינג"". והיו אומרים „לאילני סרק למה קולכם הולך״ וכמה מעליא הא שמעתתא אשר אמרו בקוצר לשונם: „לא כחל ולא שרק ולא פירכוס ויעלת חן"", ומה נשגב ומאד נעלה מאמרם: „התורה חסה על ממונם של ישראל״ והמון הסיפורים אשר בהם יסופר על אדות חיי גדולי חכמי התלמוד אשר לא נסו בהתענג ורוך, ולא רדפו אחרי הכבוד והגאון ולא בקשו הוד והדר, אך את „הגון ונאה ומרחיב את הדעת״ כולם קולעים אל המטרה לבער את התאוה הרעה מקרב עמם. גם אחרי בעלי התלמוד לא שבתה המלחמה נגד תאות הפזרון, גם הגאונים לא שבו מן המערכה, „לא נפתח אזור חלציהם ולא נתק שרוך נעליהם"" ובתחבולות עשו מלחמה. אך גם התאוה השובבה לא חדלה ולא רפתה. בימי החשך והתלאה גדלה התאוה הזאת למעלה ראש; והדבר הזה לא יפלא בעינינו מאומה, כי כאשר הוסיפו לענותם ולדבאם, כן נתאמתו יותר ויותר הפתגמים העתיקים: „זוזי דאינשא אינהו עבדי ליה סרסרותיה"" או „אבב הנותא נפישי אחי ורחמי, אבב בזיוני לא אחי ולא רחמי"". הכסף ענה את הכל והוא היה מעוז ומשגב, על כן חתר כל איש בעוז ויהיה כל ישעו וחפצו, להתראות כעשיר ולהטיב את פניו ולהתהדר בשמלות תפארה על פני חוץ, ולא הבינו כי לא לעזר ולא להועיל הוא להם אך לבושת וגם לחרפה. הראשון היה חזקיהו המלך אשר נצנצה בו מחשבה זאת לעור עיני שונאיו בברק זהבו וכספו, וכאשר שלח אליו מראדך בלאדן מלך בכל ספרים ומנחה „וישמח עליהם חזקיהו ויראם את בית נכתה את הכסף ואת הזהב ואת הבשמים ואת השמן הטוב ואת כל בית כליו ואת כל אשר נמצא באוצרותיו לא היה דבר אשר לא הראם חזקיהו בביתו ובכל ממשלתו"" (ישעיה ל״ט), ויהי אחרי כן דבר ה׳ אל ישעיהו, הנה ימים באים ונשא כל אשר בביתו ואשר אצרו אבותיו עד היום הזה בבל לא יותר דבר (שם) —. ובמוקש השגיאה הזאת נוקשו ונלכדו רבים מבני עמנו מאז ועד היום, ואחרית השגיאה הזאת תוגה בכל עת ובכל מקום. כקבר פתוח היתה תאות הפזרון בין היהודים בספרד, כולם למרום המריאו לרכוב על במתי ארץ, ויתהדרו בלבושם ובמשטר ביתם ובכל הליכותיהם, ותחת כבוד השיגו כלימות, ותחת חן ואהבה התפרצה נגדם קנאה נוראה אשר הביאה להם את אירם הנורא. גם אז לא שקטו חכמינו במכונם, ומן ר׳ שלמה אלאמאלי באגרת המוסר עד השר אברבנאל, כולם נסו את כחם לפקוח עיני העברים העורים השוגים בתענוגות, אך דבריהם לא עשו פרי, ויהודי ספרד שתו בעציצם ואכלו מפרי מעלליהם (קייזערלינג, ספרדים 14) וכאשר צדדה תאות התענוגים למדחפות את אבותינו בימי הבית הראשון, תכשיל את כחנו ותקרע לגזרים את אחדותנו בימי הבית השני, כן היתה מועדת בפעם השלישי לכרות לנו שוחה, להבעיר את הקנאה נגדנו ולהשגיא פעליה יותר מן כל הנסבות אשר הביאו את שברנו בארץ ספרד (שבט יהודה צד נ״ב). בחולדה הדרה בעיקרי בתים ושם תשים ארבה לחתור במחתרת ולהמיט את עמודי הבנין ולנתוש ולנתוץ, כן פערה התאוה הזאת את פיה לבלי חק, ללהט גם נאות אחינו אשר מבוא השמש היה מושבם, בצרפת ואשכנז ושאר הארצות, ותהי כנמר שוקד על עריהם; אך הרבנים הניפו ידם עליה בעים רוחם ויחצבו לה קבר „בגזירות עירין קדישין״, ובחרמות ונידויים הנוקבים ויורדים עד התהום (יוד׳ פרעססע 1882 גליון 12—6 ארש׳ איזר׳ 1881 גליון 29—21), הרבנים עשו את כל אשר היה לאל ידם. אך חרמותיהם נחרמו מקהל ישראל. נידויהם היו לגדה, וכל גזירותיהם נשארו באותיות פורחות באויר, ותאות הלוקסוס הרת אבדון וכליון, לא זזה מפני הסערות האלה ולא נמוטה בתוך חיל סופות הומיות. עיניכם הרואות קוראים יקרים, כמה פטישים חזקים הכו על סלע התאוה הזאת, ויתפוצצו על גבי מגנו, כמה נביאים זרעו אל קוצים. כמה חכמים גזרו גזירות בשערים המצוינים בהלכה. פן יהיה דבר עם לבכם לאמר, לריק נשדד את התלם הזה, לריק ניגע להמיש את היתד התקועה במקום נאמן, טוב כי בטמון ידינו בחיקנו וגדום — אם כזאת תאמרו, תועים אתם אל תאמרו נואש, כי היאוש בחיק חסרי לב ורפי רוח ינוח, הן האיש אשר תקף עליו היאוש איש אובד עצות הנהו, כי התקוה היא החיים, ואם כן הוא ביחיד מה גם בחברה לאומית עמדו על דרכים וראו ושאלו לנתיבות עולם במה יזכה עם את ארהו עלי חלד. הלא רק בתקותו המשעשעת לפניו וברצונו העשוי לבלי חת; העם אשר שתים אלה לו הוא יראה כנשר לנתיבות אל מות, וכגפן אדרת פוריה יעמוד לעד לעולם; אך לא כן העם אשר יתלה על הקיר את שלטיו ואת כלי נשקו, ויחדל מהלחם ויאמר נואש יען אשר פגעוהו פגעים רבים, עם לא עז ואין לב כזה הוא כעץ יבש אשר גם ליחו ונחרה יונקתו אולם עמנו הלא עם עולם הוא, עם רענן ודשן, עם אשר נפגשו בו זקנה ובחרות, טעם זקנים וגבורת גבר ותקות עלם עם כזה לא לו לסור מן המערכה ממלחמתו נגד הצרה הצוררת אותו, אף כי לא לקש נהפכו לו כל אבני הקלע אשר ירה אליה. זאת אמרנו בלבנו בפנותנו היום אל הקנקן החדש המלא ישן, היא שאלת הלוקסוס, והננו נוגעים בהשאלה הזאת, מלאים תקוה כרמון, כי דברינו יעשו פרי ברב או במעט, ולא נהיה כמדברים אל העצים ואל האבנים, יען באמת השאלה הזאת היא דבר בעתו ועומדת היא על הפרק. עוד יזכרו הקוראים כי כאשר התחוללה על ראשנו הסערה הגדולה אשר הקיאה ברקים נוראים, הנה אז ממגנת לב ומחרדה ופחד היינו נדהמים במצולת היגון ולא יכולנו לכונן לחקר מצבנו. אולם אחרי כן יצא הקול מאת רבים וכן שלמים „לך עמי בוא בחדריך״! ויפתחו חלונות בבית האפל. ועוד עמדנו כמטחוי קשת מימי הבלהות, ומבקשי המומים המלאים עינים לראות כל נגע ופגע, יצאו כעדר הקצובות לקצץ בנטיעות בשדמת מצבנו הפנימי עוד לא יבש הדיו על הגליון אשר כתבו ע״ד התקונים, ויבואו בטרוניא עם הבריות בהדי כבשי דקב״ה, קיסמים קטנים רא, ואת הקורה לא ראו, „ופנימה שחוגרת בה צפורן"" לא הרגישו ויפרחו בעולם הדמיון, בעוד שאלות גדולות עמוסות עלינו משא לעיפה ודורשות בחזקה את פתרונם. מבין גל השאלות ההן אחת היא אשר תהמה כחלילים וכאבן מקיר תזעק - הלא היא שאלת הלוקסוס. נפשנו תתמוגג ותשתוחה בהפכנו היום את עט הסופרים אשר בידינו מסניגור לקטיגור, ממליץ יושר למגיד פשע, אך מה נעשה אם האמת דורשת זאת מידינו ומגלגלת עלינו חובה אשר אין אנחנו בני חורים להפטר ממנה. היש בפינו דבר או חצי דבר חדש? הלא גלוי וידוע לפניכם, ורק רעיון לבכם ולבנו הוא אשר נלביש במעטה הלשון. הלא תדמע כל עין ותשוח כל נפש לראות את תאות הפזרון אשר ברקב היא בעצמותינו. העשירים בעלי ההון יתהפכו מסבות בתחבולותיהם להקיא לעיני כל רואה חיל בלעו, הנה הם מרקדים במחולת מחנים ובמעגלה סביב לעגל הזהב, ויוציאו את הדרם והמונם ושאונם על פני חוץ, ואחריהם צולעים על ירכם הבינונים, המלקטים אוכל בדאגה ובשממון, וגם הם פורצים ומהרסים לעלות, גם הם יתגאו ויתהדרו, וגם על העניים מזורה הרשת, וגם אתם תלין משוגת בעלי ההון, ויעשו גם הם כמתכונתם להתהדר על פני חוץ, בעוד אשר מחדרים צופה מחסור ועוני, בפח הזה נלכדו כל בעלי התאוה הזאת, לעדות גאון וגובה בחוץ ולהתהלך בעינים דמות קבל עם, ועל אניות אבה אלה יחלופו תועפות עושר לא לעזר ולא להועיל אך לרוגז ולמחתה. הן גם מבלי נשים עין אל מצבנו המדיני, גם מבלי נחקור את שאלת הלוקסוס יחד עם שאלת היהודים, הלא גם כשהיא לעצמה אין קץ לרעותיה, הלא על בלימה תלוי כל מצב בית ישראל ורק המסחר הבוגד „וזוזין שזזין מזה והולכין לזה"" כל יסודם ומעוזם, ואיך יוכלו למלט נטל כבד כזה הרובץ על שכמם למעמסה, נטל תאוה אשר כשאול לא תשבע, ונפלו חלכאים בעצומה וברוב גאונה תהרוס את העשירים. וכמועקה היא אשר תעיק תחתינו ולא תתן לנו לעלות למעלה למשכיל. הלא כזאת כזאת ישר נחזה אם נביט עליה בפני עצמה, אך כפלים לשחיתותיה אם נשגיח עליה מנקודת המצב ההוה אשר אנחנו עומדים עליו במדינה, שאלת היהודים מנסרת ברומו של עולם זכר כל היצור (כל איש יחיד) לפניהם יבוא, והם דורשים מעשה כולם (הכלל), והצידים רובי הקשת וכל פורשי מכמורת ורשת להעלות בחכה את פשעינו, נופלים על המציאה ומלקטים לקוט את כל עונותינו — ומה יענו צוררינו ההם למראה הלוקסוס אשר באמת כראה זר הוא שלא נראה כמוהו בין שאר העמים? מה יענו בראותם כי עשירינו עוד לא למדו מוסר, לדעת כי לא יועיל הון ביום עברה, אך התלאות לא הטרידום והפגעים לא הפחידום, ועוד הם יושבים ברמה ועוסקים בנויו של עולם, ורעו כבשים כדברם ויראו את „בית נכותם את הכסף ואת הזהב״. על פני חוץ, וכמוהם גם הבינונים יטו שכמם לסבול עול „המאדע״ והבליה על פי כל דקדוקי סדר נשים, ולא „קא מיסתפו מעינא בישא״. ואהבת התענוגים והאולת הקשורה בלבם להתגאות ולהתרברב, עוד לא היתה לבער בהכתשה במכתש המקרים והפגעים האחרונים! היחתה איש אש בחיקו ובגדיו לא תשרפנה והם מעוררים את הקנאה והשנאה ומאבדים עצמם לדעת! כל מותר אך למחסור, וכל המתהדר על פני חוץ ומושך עליו בחזקה את עיני ההמון, נפש הלאום הוא חובל, וכאילו כופה ומניח אותו לפני ארי. חובת בני ישראל וכבודם הסתר דבר, ענוה ותום והצנע לכת, אל יתהדר העשיר בעשרו במדה נפרזה שאין הדעת סובלתה אויל העשיר, משוגע בעל ההון, אשר יחשוב כי בזאת יוכל „לשמור כל עצמותיו"" אם יראה הדרו ועשרו בראשי הומיות, הוא ינהום באחריתו ולא יעמוד ביום צר. אל יתנאו הבינונים בצואר עתק למעלה מיכלתם ובבגדי פשתן המגוהצי ישמלות צבעונים ועדי עדיים —, ואל העניים לבנו יזעק, אל נא תעלו במעלות ואל תפסעו פסיעות נסות, כי לא תהיה תפארתכם על הדרך הזה, ולמה תעשו שקר בנפשכם להתעות אחרים לחשוב כי תפושי זהב אתם ולעורר את יצרם הרע להתנפל על בתיכם ולחמוס את רכושכם. הן לא אותם תונו אך את נפשכם וגם את העם כולו תשיבו עד דבא. כנסת ישראל טובעת בים צרה, ואתם טחי תפל הלוקסום עוד לא הקיצותם משנתכם שנת שגעון והוללות! רב לכם, התעוררו כי באו עד נפש המים הזידונים ! כל הרעיונות האלה לא חדשים הם, ויתכן לומר עליהם בדברי המשורר: „עם איזט איין אלטעס ליער, דאך בלייבט עס איממער נייא״. זה כביר ראתה עינינו ממגדל הצופה, כי הרוח הזה החל לפעם בקרב אחב״י ברב כח, עוד בשנה שעברה התפשטה השמועה (ויסודה היה באמת) כי אחד הרבנים הנכבדים בעיר מושבנו גזר, גזירה נגד המותרות והפזרון בבגדי, נשים בהלולי וחינגי, סופרים מאיזה ערים ערכו את דבריהם על עמודי הצפירה, ויזהירו את בני עירם לבלי יוסיפו לכת בדרכי הלוקסוס המכלה ממונם של ישראל. ובעיר לובלין נוסדה זה לא כביר אגודה של אנשים ונשים אשר קיימו וקבלו עליהם להנזר מכל המותרות, ועתה יצא קול קורא מאת גדולי אחב״י בקיוב, המזהיר ומעורר את העם להשליך אחרי גוו את הפזרון ובגדי החמודות וכו׳. כל האותות והמופתים האלה יתנו תקוה בלבנו, כי דעת הקהל תתעורר נגד התאוה האוכלת את עמנו בכל פה, והננו קושרים נימא בנימא מצרפים פרוטה לפרוטה ומקבצים את הניצוצות הפזורים, הם כל האותות אשר הזכרנו, ובהמון רגשותינו הננו מעוררים את כל איש אשר טובת עמו נוגעת אל לבו, להתאחד ולקחת חלק בתנועה הזאת אשר אין חקר לערכה. הנה ערכנו לפניכם את תולדות „הלוקסוס"" ואת המלחמות אשר נלחמו נגדו אבירי חוזינו — נצא נא גם אנחנו למלחמה! הן קול שדי הוא הקורא בדברי הימים: עינך לנוכח יביטו ועפעפיך יישירו נגדך (משלי ד׳ כ״ה), וחז״ל אמרו: הכל לפי הזמן הכל לפי המאורע (בראשית רבה ל״ה), כי כל דור ודור חייב לגד את פרצותיו ולרפא מחץ מכתו, ואיננו יוצא ידי חובתו באשר עשו בני הדורות הקודמים — על כן נאזור נא חלצינו. על דרכנו זה לא נפגוש מוקש ומכשול, הממשלה הרוממה תתן לנו בלב שלם ובנפש חפצה את רשיונה לפעול פעולותינו לטובתנו ולטובת כל באי עולם. הננו רואים כמה גדול כח החברה, כמה גדול כח השם אשר תכתוב חברה חדשה על דגלה נעשה נא גם אנחנו כמתכונתם וניסד חברה נגד הלוקסוס. שאלת הלוקסום שוה היא לכל אדם מישראל. ופלגות הדעות בעניני הדת לא תגענה אליה, לכן נקל הוא לבוא לידי אחדות ולקיים את המשל הקדמוני, היחוד הוא היכולת (Lunion fait la force), צאו נא את קסתם הדרוכה, ואז אולי יצלח בידינו לתקן תקנת האומה תקנה הנחוצה לשעתה ולדורות."
021-HZF-1882-10-24-001-09311_toc_7,מקלקלים על מנת לתקן (סוף מגליון 38)," מקלקלים על מנת לתקן (סוף מגליון 38) כשועלים בחרבות נביאיך ישראל היו. (יחזקאל י״ג, ד') אולם אם גם נודה רגע כי אך חוקי הש״ע המה בעוכרינו על ההלכות הנשכחות נתעוותו הדינים, והזמן הקים לנו לרועץ את גדודי היחפים וכל יד עמל ותלאה, ואשר על כן כאשר יעלה הכורת על החקים אשר נפשם היפה תקוץ בהם, ישוב יעקב ושקט בארץ פזוריו או באחוזת אבותיו, ושאלת הרעפארם היא באמת כדבר בעתו, הנה תפול השאלה: מי יהיו המתקנים ומי המתוקנים?. חינוך הקבוץ הלאומי וחנוך אדם פרטי, במאזנים ישאו יחד, כי הקבוץ הלא הוא רק הרכבת אישים נפרדים, וכשם שלתקן מדותיו וארחותיו של יחיד אחד, אין ממנין עליו אלא פּדגוג אמן, יודע מלאכתו על בוריה, ואשר דבריו יהיו נשמעים באזניו, כן לתקן עם כלו, נחוץ מתקן מן הגדולים אנשי השם אשר כל העם כלו על פניו יכבדהו ויתנו לו אוזן קשבת; מתק כזה, אחד או קבוציי כראשי כנסיות, סנהדרין, יכלו באמת לעשות גדולות ונצורות, לפנות דרך העם ולסקל המסילה מאבני נגף, אשר יהיו למפגע בזמן מן הזמנים ובתנאי מן התנאים אבני הנגף אשר יתנגפו בהם רגלי העם עד אשר מעצמם ישיתו לב להגותם מן המסילה על פי ההכרח-הממציא. לפנים מציון יצאה תורה לכל העם, הסנהדרין אזנו וחקרו ותקנו תקנות עזרא אשר היה כמשה בדורו וכל העם העריצוהו והקדישוהו כערכו, כול לתקן ולעקר דבר מן התורה. כטבילת בעלי קרין אשר רוב הצבור לא יכלו לעמוד בה, רבי יוחנן ב״ז תיקן בדורו תקנות ראויות למי שעשאן, וכל העם שמע בקולם ולא הרהרו אחר מדותיהם; לוטהער, קאלווין וצווינגלי יכלו לתקן עולם הנצרות ברוחם, כי כל העם תכו לרגליהם, ובנוהג שבעולטם אל מקום אשר יהי רוח הרועה ללכת, שם ילכו גם צעירי הצאן; אך שוטטו כעת בחוצות ישראל וראו ובקשו בקהלותיה, איה האדם הגדול. חברי הסינאדע הקדושה אשר יתקנו תקנות, יאמרו לכל העם כזה ראה וקדש, וכל העם כלו אשר כמעט כלם יודעים את התורה מורשת קהלת יעקב, יבטח בם ולא יפחד, יענו ויאמרו מקודש מקודש?. הן לא מבאר יחפרוה צלפחד בן חפר, בעל הכוכבים והדוקטורים. במחוקק במשענותם ישתו כל בני הגולה ויחיו מפיהם, ואם גם ייסדו בציון מרכז דתי, בית שמגדלין בו תורה וחכמה, אשר ממנו תצא תורה ואורה לכל אחינו שבגולה, מי יורה שם דעה ומי יבין שמועה, אחרי אשר אין אנשים אשר כל בית ישראל יהי נשען עליהם וישמור לעשות ככל אשר יורום? החרדים לא יחלקו כבוד גם להרב מבריסק אם יעבור עליהם הרוח לשנות ממטבע שטבעו חכמים, והמשכילים מכל שכן שלא יאמינו בחניכי בתי המדרש לרבנים או למורים אשר ידעו אותם ואת שיחם ואת הליכותיהם בקדש מלבד השאלה הזאת, כאבן שאין לה הופכים היא השאלה, על מי ידברו ויעידו ובעד מי ידרשו תקנות, מי יהיו המתוקנים? הן ההולכים קדימה, ראשי המדברים בשאלה הזאת, הצועקים מרה ובוכים בדמעות על הדת והחיים הנאהבים והנעימים, ועל הפירוד אשר בין הדבקים האלה, הן המה כבר הספיקו לתקן את עצמם עד מקום שידם מגעת, ויתקנו כל מה שתלמיד ותיק עתיד לחדש, ועוד טרם כוננו למשפט כסאם לזרות ולהבר המה כבר זרו לרוח גם את התבן גם את הבר, וישפכו החוצה גם את הילד עם מי הרחצה יחדיו, הן עוד בטרם נהיה אוריאל אקאסטא הווילקאמירי לראש המדברים בכל מקום ולהוגה דעות בחבור הדת והחיים, או הפרדת החיים מן הדת, כבר הורה לעצמו דין עבודה רוחה שבת, כפי אשר זכר עשה לנפלאותיו וכח מעשיו הגיד לעמו בספרו לדור נולד הני מיל מעלייתא, מחטאת נעוריו. הן לאנשים כמוהו ושאר כנותיהו התקונים אך למותר המה, כלום נצרכו משכילי גרמניא בשעתם לתקוניהם של גיינער ואסיפת קאססעל, ומה הועילו להם החכמים בתקנתם. המשכילים הממוצעים אשר אוי להם מיצרם ומיוצרם הפוסעים על שתי השעפים הנתבעים להיכל ונותנים, למעשה העגל ונותנים, אלה העוסקים בישובו של עולם ולפעמים יכפה עליהם ההכרח הר כגיגית לדחות לא תעשה מפני עשה. אלה האם לא ישובו לקאנאססא בראותם כי הראדיקאלים שולחים יד להתיר הרצועה, אחרי אשר כידוע לכל, האנשים האלה המה חרדים ומאמינים לכל דבר כאחד העם. והעם כלו אשר עליהם רק עליהם ידאב לבב הרעפארמער בעמנו, ועליהם יחרדו את כל החרדה, העם הזה האם יבקש תקונים או יתקן את עצמו, אם גם ימים על שנה יתקעו בשופר גדול, וידיעו כעל חומת יריחו על הגדרים והסיינים אשר בלעו דרך ארחותיו; - מי לא יזכור את קורות מלחמת המשכילים לפני איזה עשיריות שנים, עת אשר ההשכלה המזויפת נראתה כנגע בין חובשי בית המדרש, והמשכילים אשר יצאו מחדרים אימה, החלו להרעיש את השמים ואת הארץ, ולפתוח חלונות לראות את הנגעים בבית האופל; כמה נביאים, נביאי חזון לבם, עמדו להם אז לישראל. כמה תקעו והריעו ותקעו ויורידו דמעות בתנים על העם ההולך קודר בלחץ דיניו ומנהגיו. כמה הצעות טובות ויפות, כמה שבלים מלאים וטובים ראו בחלום חזיונם ומה היה פרי מעלליהם? העם כפוי הטובה אשר למענם שמו אשם נפשם, כשמעם כי הברלינים שולחים יד לקצץ בנטיעות או בזמורות יבשות. מהרו ויחלטו הממנו, כי מות בסיר וישובו וישימו חשך סתרם ויהיו לאחור ולא לפנים, על השקאלעס הריעו כגנב, כל משכיל כל שהוא, כל חוקר בן יומו, סורה טמא קראו לו, ואך אחרי אשר נחר גרון פסיד״א המשכילים האלה מקרוא אל בני מרי, אחרי אשר נשכחו מלב כל הטובות הגדולות אשר יצרו ברוחם, רק אז שב עם קשה העורף הזה לשית לבו למסלת החכמה, וכמה אלפים משפחות זרע ישראל אשר היו בעתותי המלחמה ממעריצי אהרימון, נסו מן המערכה בעת שביתת כלי הנשק, בבתיהם העלו אור יקרות, וגם את בניהם ילמדון, ואם בשעת הגזרה או ההכרח גבר כח המתנגד ועל ערקתא דמסאני מסרו את נפשם, בעת השלום מעצמם הסירו שמלת שבים מעליהם וילבשו מחלצות ככל האדם. אחינו משכילינו, שובו לכם לאהליכם, לא תלחמו באחיכם מלחמת דון-קישוט, כי לא תצליחו; זאת המנוחה הניחו לעיף למה תניאון את לבבם מאחרי ההשכלה והמשכילים, למה יראה העם כבלע את הקדש לעיניו. הרימוהו מאשפתות אם תוכלו כתו בקבוקיו לאתים, אמת מדותיו לדרבונות, הושיבוהו עם נדיבים קדשוהו, רוממוהו אך ממקדשיו אל תחלו, הניחו להם לישראל, מה שיעשה הזמן לא תעשו בחרב ובחנית, בלשון מדברת גדולות ובמלחמת סופרים, כי גדולה פעולת טבעת אחת משלשלת דברי הימים, מכמה נביאים ונביאות שעמדו להם לישראל ולא החזירום למוטב . זאמבראוו. בירח האיתנים תרמ״ג אברהם אבא ראקאווסקי."
021-HZF-1882-10-24-001-09311_toc_8, ידיעות העולם והטבע.,"  ידיעות העולם והטבע. קור וחום (סוף מגליון 37) כבר אמרנו כי הקור והחום הם שני הפכים ביסודי הטבע כמו הישות וההעדר, החום היא הנמצא הפועל, והקור הוא העדר החום הבלתי נמצא, ולאשר רוב הפעולות במעשה האדם ותחבולותיו הם באים באמצעות החום כמו שבארנו, ע״כ לא יפלא בעיני הקורא אם נאמר שגם המכונות החדשות שהמציאו בימינו להוליד כפור וקרח ביום החום בקיץ, יסודתן ג״כ בפעולות החים. ובכדי לבאר הענין הזה על נכון נציע פה בקצרה איזה הקדמות לקוחות מידיעות הטבע, וזה הוא. כל הגופים הנמצאים בעולם הטבע הם בכלל שלש מדרגות אלה: גופים קפואים ועבים, נוזלים ומוגרים, קיטורים ואויריים, ובכולם נמצא מן החום הטבעי אם מעט ואם הרבה, ואין לך גוף במציאות אשר יאמר עליו שהוא קר בהחלט מבלי שיהיה בקרבו מעט חום, כי גם הקרח נמצא בו חום טבעי, ויש גופים אחרים קפואים אשר קרתם גדול וחזק הרבה יותר מן קרח המים וגם בהם נמצא עדיין איזה שעור מהחום. והנה מפעולות החום בתוך הגופים הוא, שכאשר ירבה לבוא בתוך איזה גשם ע״י החימוס הוא מתפשט ומתגדל בכמותו מעט, כל גשם לפי תכונת טבעו, באופן שבאם ירבה בו החום יותר משעור ידוע, אז ילכו ויתפשטו חלקיו זמ״ז עד שגוף הקפוי יתך והיה לנוזלי הנוזלי יתנודף והיה לקיטוריי, והאויריי יתפשט יותר ויותר ולהיפך אם יתמעט החום באיזה גוף ויתקרר, ע״י הקור יתכווץ ויצטמצם בכמותו מעט, ובהמעיט ממנו החום עוד יותר, ויעבור גבול ידוע הנה, ע״י צמצום חלקיו, יתהפך הקיטורי לנוזלי והנוזלי לקפאון מוצק. כל גוף יש לו גבול ירוע במדרגות החום שכאשר יגיע למדרגה זו אם ישתנה מצב חלקיו מנוזלי לקפאון או מקפאון לנוזלי, ורק המים לבדם יש להם סגולה נפלאה ומיוחדה בזה, שאפשר שיתקררו לפעמים בהיותם במנוחת במצב הנוזלי, יותר מהקור שלהם בעת הקפאון והקרח, ורק בשהם מוסיפים מעט חום אז הם נקפאים ושבים להיות קרח מוצק, אשר עי״ז יגדל כמותם במצב הקפאון יותר מכפי שהם במצב המימי, מפני קלותם בערך המים, כנודע. והנה למדירת החום בין הגופים כבר המציאו הטבעיים כלי ידוע הנקרא בשם „טערמאמעטער"" (ר״ל מודד החום) הרשום במספר מעלות מלמטה למעלה בארכו כנודע, הנקודה 0 ממנו היא הנקודה האמצעית שהסכימו להניח לגבול בין הקור והחום, באופן שמנקודה זו ולמעלה ימנו מספר מעלות החום, וממנה למטה ימנו מדרגת הקור, והנקורה ""0 בעצמה היא מדת החום של מים שנקפאו לקרח מוצק, ויאמרו ד״מ על המעלה 100 שהיא „נקודת הרתיחה"" למים (זיעד פונקט), כי בהגיעו המים למדרגת חום כזה הם מתחילים לבשל ולהעלות קיטור (דאמפף), להיפך הנקודה 4 למטה הוא תכלית מדרגת הקור למים מבלי יוכלו להתקרר יותר במצבם הנוזלי, המעלה 10 ממעלות הקור, היא נקודת הקפאון לשמן טערפענטין, והמעלה 39 נקודת הקפאון לכסף חי, אשר בקור חזק כזה יקפא למתכות מוצק, וכן להיפך, נקודת הבישול לשמן טערפערטין היא במעלה 273, ולכסף חי 360%, וכן להלאה, כנודע . כאשר נערב שני גופים מימים אשר מדת חומם בלתי שוה, ד״מ ליטרא אחד מים רותחים ממעלה 80%. עם ליטרא מים קרים מן 0 שלא נקפאו עדיין, הנה מתערובתם נמצא ב׳ ליטרות מים מן חום 40%. לפי שהחום נתפשט ונתחלק ביניהם בשוה, וזה מבואר, אבל לא כן נמצא אם אחד מהם הוא מימי והשני מוקפא, ד״מ אם נערב ליטרא מים רותהים מן 80% עם ליטרא שלג או פתיתי קרח, הנה ע״י חום המים ימס השלג והקרח והיו ג""כ למים, אבל אז נמצא בידינו ב׳ ליטרות מים קרים מן ""0 בלי שום חום! סיבת הענין הוא, כי השמונים מעלות החום שהיו במים, היו נחוצים בפעולתם רק לשנות גשם עב ומוקפא על מצב נוזלי ומיימי, מבלי שנשאר מהם עוד שום חום ניכר במצב החדש הזה. כחזיון הזה נראה ג״כ אם ישתנה גוף נוזלי לתמונת גשם אוירי וקיטורי, כאשר נבשל מים בקדירה ויצא הקיטור, נמצא חום הקיטור כמו חום המים שניהם במעלת החום 100, וגם אם נוסיף עצים ואש להרבות החום כהנה וכהנה, נראה כי המים לא יתחממו יותר מן 100, וגם הקיטור היוצא לא יגדל חומו מן 100, והאש הנוסף לא פעל מאומה רק להרבות קיטור יותר ולהחליף תמונת המים למצב אוירי בערך זה, אשר מזה יצא כלל כולל אצל הטבעיים, שכל גוף המשנה את תמונתו החמרי ממצב הקפיאה למצב נוזלי, או מנוזלי לאוירי, הוא מצטרך לבלוע בקרבו שעור חום ידוע כדי להוציא פעולה כזאת מבלי שישאר ממנו שום רושם נכר בגוף ממצב החדש, ולהיפך אם ישתנה גשם קטוריי לנוזלי והנוזלי למוקפא אז הוא חוזר ופולט מקרבו שעור חום ידוע כשעור אשר היה צריך לבלוע בעת שנוי הראשון, אם ד״מ יתערב ליטרא קיטור המיימי (דאמפף) אשר חומו הוא 100 עם ליטרא מים קרים 0, אז יתהווה מהם שני ליטרות מים רותחים מן חום 100 כי שעור החום 160 שבלע הקיטור בעת לידתו מן המים, הוא (מכונת הקפאון) חוזר ופולט בעת שובו שנית אל המים ויוצא להתגלות בשם חום מורגש כמקדם, וכ״ז כבר נתאמת בנסיונות רבים כנודע. אבל נמצא בטבע גם מיני גופים מוקפאים ועבים אשר יוכלו להשתנות לנוזלים מבלי שיצטרכו לחום כלל. ד״מ המלח יתהפך לנוזלי ע""י המסה במים, וכן יש מיני אויריים אשר ישתנו לנוזלים רק ע״י לחץ וכבישה, שכאשר נסגירם בכלי ונכבישם במכבש החזק הנודע בשם „מכבש המים"" (הידראולישע פרעסע) יצטמצמו חלקיהם עד שיתעבו לנוזלים ומימיים, אפס גם בשנויים כאלה יצטרכו להוציא מקרבם חום הרבה כמו כל הגופים זולתם בעת שנוי מצב חלקיהם, אם נערב פתותי מלח דקים במים באופן שימסו במהרה אז יהיו המים קרים למאד, לפי שאבדו מן חומם הטבעי הרבה מאד הנחוץ להפך המלח למיימי, וכזאת נראה בגשם אוירי שנשתנה לנוזלי ע״י הכבישה, אם נסיר מעליו כח הכובשו ישוב להתפשט ולהתחלף לתמונה אוירית במחירות גדולה, עי״ז יאבד מקרבו כל חומו הטבעי ויעורר קור חזק מאד מן כל מיני המלחיים אשר ע""י המסה במים יאכדו חום הרבה ויעוררו קור גדול. מצאו הטבעיים את המלח הנודע בשם „מלח אמאניאק"" היותר נכון ומוכשר מכולם, כי מצד סגולתו להיות נמס במים במהירות גדולה, עי״ז הוא מאבד חומו בפעם אחת ונעשה קר למאד. המלח הזה הוא מורכב מגשם אוירי אמאניאק מעורב בתוך מי הזאלפעטער, בהיותו במצב האוירי הוא בסגולתו להיות נבלע בתוך המים בכמות הרבה מאד עד כדי 500 פעמים בכמות המים עצמם!, וכן במצבו האוירי נוכל לכבשו בכח המכבש ולשנותו לנוזלי, אשר בסור ממנו הכח ישוב להתחלף לאוירי ולאבד חומו הטבעי, ולכן מפאת סגולותיו אלה ישתמשו בו הטעכנקים כיום להוליד קור וקפאון, והוא היסוד העיקרי אשר עליו נוסדו מכונות הקפאון שאמרנו והנה הצגנו פה לעיני הקורא תמונת מכונה אחת כזאת לפי השטה היותר חדשה, ונבאר אופן פעולתה בדרך כלל מבלי להרחיב הבאור בפרטיה, אחרי שאין כונתנו בזה ללמד אופן המלאכה ההיא ושמושה, אשר לזה היה מהצורך לצייר כל אבריה בפרט. אבל תכלית מגמתנו הוא רק לתר מושג נכון מן פעולות המכונה הנפלאה הזאת לא יותר  ונה בכלל תחלק את פעולותיה בין ד׳ חלקים שונים, והם הכלים .A. B. C. D. E המחוברים זה לזה ע״ צינורות שונים, הכלי A הוא יורה גדול אשר עד חציו הוא מלא במים שהבליעו בקרבם אמאניאק אוירי עד כדי 400 פעמים בכמותם, ובראשו הוא מכוסה ומהודק יפה. מתחת היורה יבעירו אש להסיקו, ועי""ז יוצא רוח האמאניאק מתוך המים, והולך דרך הצינור 1 לתוך הכלי  הסגור ומלא מים צוננים, ובתוכם נמצא צינור „נחש הנחושת״ (שלאנגען רעהרע) אשר דרך בו יעבור האמאניאק ויצטנן, כנודע, משם הוא יוצא דרך צינור אחר ונכנס לתוך הכלי ) וממנו דרך הצינור 3 עד בואו לקצה הכלי ת, אבל שם הצינור סגור ע״י ברזא (צאפפען) המעכבו לבל יכנס לתוך הכלי 5 משך זמן ידוע, עד שע״י הלחץ והכבישה שהוא נדחק לתוך הצינור הוא מתקמץ שם ומתהפך לנוזלי, ואז פותחין הברוא והאמאניאק הנוזלי פורץ לתוך הכלי 9 דרך „נחש הנחושת"" שבתוכו,  ומתהפך פתאום לאוירי, אשר עי״ז הוא עושה פעולתו האחרונה לעורר קור חזק מאד על המים שבתוך הכלי ת להיות נקדשים ונקפאים לקרח. אבל אחר שכלה את פעולתו זאת הוא חוזר לצאת שוב להלאה דרך הצינור 4 אל הכלי E שהוא ריק ופנוי אז, אבל ע״י פתיחת הברזא למטה אצל הצינור 5, יוצאים המים מן היורה 4 שכבר הריקו מקרבם את רוח האמאניאק בראשונה, ובאים דרך הצינור 5 לתוך הכלי , ועוברים דרך „נחש הנחושת"" המיוחד עבורם בתוך 8 בכדי שיצטננו, ובאים משם דרך הצינור 6 לתוך הכלי E, ופה הם נפגשים עם רוח האמאניאק החדש השב מדרכו מתוך הכלי ת, ובהתקרבם זה לזה המים בולעים בקרבם כל האמאניאק כבראשונה, וע""י פומפי אשר תחת הכלי 2 המים נדחקים דרך הצינור 8 שנית אל מקומם הראשון, תוך היורה 4, אשר ע״י חום האש שתחת היורה הם חוזרים ומחדשים פעולתם כמשפט הראשון על הסדר שהראנו, כי המים שבכלי ת שנקפאו לקרח כבר הוציאו, והביאו אחרים תחתיהם בכדי לחדש המלאכה כבראשונה. המכונה הזאת שציירנו היא הגדולה בכמותה, כי תוכל להוציא כדי 2200 ליטרות קרח בשעה אחת! ולפי מה שהראנו היא נפלאה גם בפעולותיה, כי היא הולכת ומחדשת מעצמה סדר חליפות השנויים שבקרבה. סוף המעשה חוזר להיות תחלה, וסופה נעוץ בתחלתה, וכן היא חוזרת חלילה כמו גוף ארגני חי הסוגר בקרבו כל גלגולי התמורות הפועלות ומתפעלות מעצמן; בלי שום פעולה חיצונית! — ולזה היתה כונתנו בביאור המכונה הזאת על מות אביהם ואישה, הג׳ המפואר נדיב לב מרדכי בר׳ ברוך רובינפייער מפילעוו חתן ר׳ צבי הירש נייגאלדבערג מווארשו אשר נלקח מהם במבחר ימי עלומיו, בשלשים וחמש שנה לימי חייו, מעט ורעים היו ימי חיי האיש ההוא, אשר זה כשלש עשרה שנה מעת אשר תקפה עליו מחלתו העזה, הלך לנוע אחר ארצות הנגב, באשר ימצא צרי ומרפא למחלתו, אך בגזירת ה׳ עליו כל זה לא הועיל לו, מדי שנה בשנה גברה עליו מחלתו, מכספו פזר לצדקה, ומפתו האכיל אביונים המתנדבים שמה במחלתם. לעצת הרופאים אשר יעצוהו לאכול מאכלות אסורות לא נתן אזן קשבת. ועתה אחה! ביום ב׳ כ״ז אלול תרמ״ב בבואו מאישעל למעראן לשתות דם ענבים, סר אליו מר המות על אם הדרך, אך עוד הגין עליו זכותו להביאו למעראן בעוד בו נשמתו, בתוך בני עמו ודתו, וביום ד׳ הובל לקברות בכבוד בלוית כל היהודים הנמצאים פה מוקירו המתאבל עליו, ישראל לנדא למזור, תנצב״ה. הוראדנא, אבדה גדולה אבדה עירנו, במות הרב הגדול בתורה ויראת ה׳, צדיק תמים מו״ה שמחה ליפשיץ ז״ל, אשר חלה את חליו זה כשתי שנים, ויאסף אל עמיו זקן ושבע ימים, י״א אלול העבר, האיש הנעלה הזה הון ועושר היו בביתו, וינהל באמונה מסחרו, ותורתו וצדקתו תעמודנה לעד, ויהי ממשפחה רמה בישראל, ממשפחת הגאונים לבית ליפשיץ, חתן הגאון הגדול מהר״ש שטראשון ז״ל וגיסו של הגאון החכם ר׳ מתתיהו שטראשון נ״י מווילנא, כל בני עירנו גמלו לו את החסד האחרון בכבוד גדול, וארבעה דרשנים ספרוהו מספר גדול. ביום ש״ק העבר גוע ויאסף אל עמיו הרב הגאון הצדיק מהור״ר אברהם עזרא ז״ל האב״ד מאמרור, ובן ע״ג שנה היה במותו, היה נודע למשגב בצדקתו וקדושתו, ובכל מקום אשר השמועה הרעה הזאת הגיעה ספרוהו דרשנים רבים כהלכה, הכותב במר נפש. א״י תנצב״ה. קול בכי נשמע מעיר מעראן, אשה מבכה עם בניה,"
021-HZF-1882-10-24-001-09311_toc_10,," תעודת הרבנים הן דבר אמת וצדק ניתן להודיע למאן דבעי למידע, בדבר הקול והעירעור שיצא על הציקאריא מהפאבריק של האדון פערדינאנד באהם שיש חשש שמערבין בהציקאריע איזה מין שומן. הנני להודיע קושט דברי אמת איך שהייתי בהפאבריק הנ״ל וחקרתי ודרשתי כל מלאכת הציקאריע מהחל עד כלה, מטחינת הקלחים עד גמר עשייתן, וגם הקמה הנטהן מהקלחים שניתן לתוך ניירות צרורות, ראיתי שהמה בתכלית היובש שאין באפשרי שיהיה בהם שום לחלוחית כ״ש, וגם דרשתי וחקרתי אצל אנשים יראים  ושלמים הבאים שמה להפאבריק הנ״ל, ואמרו שיודעים בבירור גמור שאין שום חשש כלל מתערובות שום דבר שמן. אך למען להשקיט הקול והעירעור שיצא, רצונו וחפצו של האדון פערדינאנד באהם לקבל איש נאמן שישגיח שמה בהפאבריק הנ״ל. לזאת נתמנה שמה בהפאבריק ה״ה הרבני המופלג החסיד י״א מו״ה משה קלעפפיש, להיות נאמן ולהשגיח על כל מלאכת הציקאריע שיהיה ביתרון הכשר בלי שום חשש ופקפוק כלל ובכל חבית ציקאריע יהיה מונח בתוך החבית למעלה על הציקאריע הכשר בחותם של הנאמן הנ״ל. ומעתה יכולין כל אחב״י אפילו המהררין ביותר לסמוך על הנאמן בלי שום מיחוש ופקפוק כלל וכלל, וע״ז באעה״ח יום ו׳ עש""ק ר״ח חשוון תרמ״ג לפ""ק פה ק״ק שמואל זנוויל במוהרי״ז ז״ל קלעפפיש ממלא מקום הרב. ווארשא יע״א. ע״ד הפאבריק מהאדון פערדינאנד באהם עט קאמפאניע בעיר וולאצלאוועק אשר שלח חותני הגאון האדיר אבד״ק קוטנא מו״ה יהושע שליט״א ב״ד צדק שלו ועמדו שם על המבחן ובראיות ברורות שאין שום תערובות בהציקאריע שלו משומן ושאר דברים זולת שרשי אדמה לבדנה, ועל פי מכתב התעודה הזאת נתן כתב הכשר הרב הג׳ מוולאצלאוועק ג״כ על דבר הזה, ובאו האדון הנ״ל לפנינו פה ווארשא לקיים הדבר, וליתר תוקף ועוז נסע כבוד ידידי הרב הגאון מו״ה שמואל זנוויל קלעפפיש נ״י בעצמו להפאבריק, ועמד שם על אמיתת הדברים כי אין בזה שום חשש כלל וכלל,  אלי . וליותר תוקף אמיתת הדברים נתמנה שם נאמן איש יקר ונאמן בעדותו מו״ה משה קלעפפיש, ע״פ חפצו ורצונו של האדון הנ״ל. למען לא יהיה עוד שום ספק וחשש כלל, ועל כל חבית ציקאריע יהיה מונח בתוך החבית למעלה בכל חביות הכשר מהנאמן הנ״ל עם פירמע של האדון הנ״ל. ומעתה ומעכשיו אין שום מיחוש על הציקאריע הנ״ל, ויוכלו כל יראי ה׳ ונאמנים בתורתו ליהנות ולשתות מציקאריע הנ״ל, כי הכל ביתרון הכשר יעשה. ולראי׳ באתי עה״ח יום א׳ דר״ה מרחשוון תרמ״ג לפ״ק פה ווארשא. נאום חיים אליעזר וואקס אבדק""ק קאליש וכעת בעיר ווארשא."
021-HZF-1882-10-24-001-09311_toc_11,," רבני המ״ץ דפה ק״ק ווילנא והאפוטרופסים על חצר של המנוחה מרת זעלדע ריאווע, שהניחה בצוואה לתת שני שלישי הכנסת החצר לקרוביה, מודיעים בזה אל כל המתיחסים לקרובי המנוחה הנ״ל, שהחצר הנ״ל כמעט נהרס, וצריך תיקון, אשר יעלה לסך מסויים בערך ההכנסה לשני שנים, ולא יהי׳ באפשרי לעזור אף מעט מן החצר לשום קרוב, ומזהירים אנחנו לכל הקרובים בכל מקומות שהם, אשר שתי שנים רצופים לא יבואו לווילנא בתקוה לקבל כל עזר, ולא יאבדו מעותיהם על הוצאת דרכם חנם, כי תיקון החצר הוא קודם לכל דבר עפ״י הצוואה, וכל אשר לא ישמע לקולנו ויבוא, יהי׳ מן הצועקין ואינן נענין, ולא ישיגו אף הוצאת דרכם, ולהשומע ינעם.  ששלח מעות, הנה לא הודיענו מקודם כי נכון  נאום יוסף במהור״ר רפאל זללה״ה תופ״ק הנ״ל (מקום החותם) נא ה׳ אלי' אליעזר גראדנינסקי מ""ץ. אומי אברהם דוד שטראשון גבאי ונאום שמואל יוסף ברי״א פין"
021-HZF-1882-10-24-001-09311_toc_12,," הודעה מחיר הספר „אוצר מכתבים וספורים"" עם המשלוח 56 קאפ׳. וכל המוסיף וכו׳ כי מחירו קדש להפאנד שנתיסד ע""י השר ש. פאליאקאוו. — אדרעססא של המחבר: о. В. Гозенбергъ, В. Саловая ул. . N. 42, въ С. Петербургъ."
021-HZF-1882-10-24-001-09311_toc_13,," הספר המהולל „מציאות הנפש"" הנודע בשערים אשר חיבר הרב חז״ס וכו׳ מו״ל הצפירה נ״י הנדפס פעם חמישית על ידי הח״מ, מחירו 25 קאפ׳ ולהשיגו מידי בלי איחור. גן פרחים מהחכם יהושע בן חיים מייזאה נ״י מחירו א׳ רו״כ ולהשיגו מידי בלי איחור. נחמיה צבי טשארנאוויץ סוכן למכ״ע ומוכר ספרים. אדרעססע . Паршовичъ, Варшава Лзикая 8. —"
021-HZF-1882-10-24-001-09311_toc_14,," החפץ בלמוד הלשונות רוסיש, אשכנזית, צרפית, אנגלית ואיטאליאנית, יוכל לפנות ביאליסטאק י""ט סיון. יוסף בהרח״ז סלאנימסקי."
021-HZF-1882-10-24-001-09311_toc_15,,"  תחבולה לעשות חיל יש לנו למכור תמצית חומץ 80%, (עססיג עססענץ) אשר מוכשר להיות חומץ טוב כאשר יערב עם 35 חלקים מים. נגד שלוח של 70 קאפעיקעס (בפאסט מארקין) ישיגו וכל מבקש פראבע Люблинеръ и Кочъ Влоцлавекъ, Варш. губ"
021-HZF-1882-10-24-001-09311_toc_16,," שאלות ותשובות לה׳ איתמר פיינשטיין המחיר מס׳ ש״ע לא קבלנו לה׳ פנחס כהנא חשבון אין לנו עליו, נומר 30 ,25 שלחנו, והנומר 9 עם הס' כוכבא דשביט אין בידינו, לה' ב""מ תלונתו מדוע חדלנו משלוח לו הצפרה עד הוא לשלוח בעד הצפירה גם על להבא."
021-HZF-1882-10-24-001-09311_toc_17,, S. Sionimski in Warschau. Dzika No 25a.
