article_id,headline,text
021-HZF-1883-09-18-001-10273_toc_1,," K ברוסיא ופולין. ל השולח במוקדם לשנה 5 רו""כ.  אל לחצי שנה 2.75 רו״כ. אל לרבע שנה. 1.50 רו""כ.  כל ביתר הארצות 20 פראנק. באמעריקא 5 דאללאר. G"
021-HZF-1883-09-18-001-10273_toc_2,, K מחירו באשכנז:  14 רייכם מארק לשנה.  בעטטרייך 8 פל׳ לשנה. וכן לרבע שנה.  שכר מודעות:  מכל שורה קצרה 5 קאפ׳.  ומשורה רחבה 10 קאפ׳.  SK
021-HZF-1883-09-18-001-10273_toc_3,מכתב עתי.יוצא לאור משמיע אתת בשבוע !מאת ...,"  926 בם  מכתב עתי  יוצא לאור אחת בשבוע, מאת  חיים זעליג סלאנימסקי"
021-HZF-1883-09-18-001-10273_toc_4,"תוכן העניניס ־ דברי : הימים ,.צפת .קיוב ..."," תוכן הענינים דברי הימים, צפת. קיוב. וואבאלניק. איסקאראסט. ביאליסטאק. ניצצא. הצופה לבית ישראל הודעות... שאלות ותשובות"
021-HZF-1883-09-18-001-10273_toc_5,דברי הימים," דברי הימים מי מלל לאוסטריא אונגארן כי ממחלקת של מה בכך שנחלקו הפקידים האונגארים והתושבים הקראאטים בעיר אגראם על אדות כתובות שנים שלשה בתי פקודות, אם לכתבם אונ- גארית או קרואטית או שני כתובים הבאים כאחד בשתי הלשונות, מי פלל כי ממריבה של דברים בטלים ודקדוקי עניות כאלה. תפרוץ מרידה גדולה אשר תמשול ממשל רב בלב עם הארץ להטותם לפרעות ולמלחמות תנופה נגד אנשי הצבא? האיש אשר לא ידע עד כמה עצומה „הדביקות הלאומית"" בלבות צעירי עמי הסלאווים, לא יבין את הסכסוך הזה, ולתומו ישאל: מה יתרון ומה בצע להקרואטים בשתים שלש כתובות בלשון קרואטי, ומה יגרע מאתם אם תהיינה הכתובות האלה בלשון אונגארית? אמנם שאלות כאלה הנראות קטנות כקופות של מחטים לאיש העומד מרחוק, הן כענינים העומדים ברומו של עולם בעיני „הלאומיים"" הסלאווים, והנקל להם למסור את נפשם עליהם, כי עזה כמות האהבה שהם אוהבים את כל אשר הנחילו להם אבותיהם הסלאווים, וקשה כשאול הקנאה אשר יקנאו בבני לאומים אחרים אשכנזים או אונגארים, שהתנשאו להיות אלופים לראשיהם. הרגש הזה הוא חזק ואיתן בלבות הקרואטים והסלאווענים והדאלמאטים, שלשת העמים האלה מגזע הסלאווים מוצאם, וכל ישעם וחפצם להיות לעם אחד גם בגדר המדיני אמנם הם נקרעו לקרעים, קרואטיא וסלאוואניא נסבו לאונגארן, ודאלמאטיא סופחה לאוסטריא, ואולם החבלים האלה אשר בהם קשורות קראאטיא וסלאוואניא אל אונגארן ודאלמאטיא אל אוסטריא, לא עבותות אהבה הן ולא בברית אחים התאחדו, אך קורות העתים עשו את הדבק הזה ויקרבו רחוקים בלב. ולו יהיה לאל וד העמים האלה להפרד בכח מן הממלכות אשר נצמדו אליהן, אזי לא אחרו אף רגע מעשות זאת, אך לא אנה הזמן עד היום הזה ענין אשר יהיה מקום להתגדר בו, לעשות על ידו מצה ומריבה עם האונגארים — עד שקם הסכסוך וחילוק הדעות בעיר אגראם, כדת מה לכתוב על כתובות בתי הפקודות, קרואטית או אונגארית, האונגארים לא רצו לשנות ממטבע שטבעו להם מאז, ויבואו בטרוניא עם בני עם הארץ שהחלו לטפס ולעלות על בתי הפקודות להוריד משם את הלוחות הכתובים אונגארית הפרץ רחב מיום אל יום, כי הממשלה באונגארן פסקה ואמרה: קוב הדין את ההר, והנציב הקראאטי הנאמן לעמו ונכבד בעדתו ה׳ פעצאשעוויטש דרש גם הוא מאת ממשלת אונגארן לעשות את ההנחה הזאת, להיות הכתובות בלשון קראאטית, להרגיע את רוח העם ההולך וסוער, ולמנוע מרידה הממשמשת ובאה. כה נחלקו שני השרים, שר אונגארן טיססא ושר קראאטיא פעיצאשעוויטש. מר אמר הדא ומר אמר חדא ולא קרב זה אל זה, ויפנו שניהם אל הקיסר פראנץ יוסף ואל יועציו בבקשה לבצוע את הריב, ואם אמנם קוו כל הסלאווים כי הקיסר יעמוד לימין הקראאטים לעשות להם הנחה בדבר אשר חרפו נפשם עליו, באשר נודע הדבר כי הקיסר פראנץ יוסף אוהב את כל העמים חוסי שבטו ודגלו שלום ושווי זכיות לכולם, אן התקוה הזאת נשארה מעל, כי לא רצה הקיסר להיות דן יחידי בענין זה, ותהי גם עצת ביסמארק באמצע, ויצא דבר מלכות להסיר את המשרה מעל שכם שר הקראאטים פעיצאשעוויטש שנכנס בעובי הקורה, ולבטל לפי שעה בקראאטיא את כל זכיות הקאנסטיטוציא ולקבוע שם את מצב המצור, ושר הצבא, הגעני ראמבערג, גמנה לנגיד ומצוה בארץ, ובידו רשות בלתי מוגבלת להורות הוראת שעה, ככל אשר יעשה במדינות אשר דין כיבוש נוהג בהן, — וראש פקודת הקיסר, להשיב שברי לוחות הכתובות האונגאריות, על מקומן על בתי הפקודות. הקיסר גז והשר ראמבערג קיים, ובשבוע העבר יצאו אנשי הצבא בעיר אגראם אל רחוב העיר ויחנו כדור על בתי הפקודות, ואז נקבעו הלוחות על מקומם, ותהום העיר אגראם, ויושביה יצאו ופשטו ברחובות לראות את המחזה הנראה למו על בתי הפקודות, ובנשף בערב יום התעוררו איזה נלהבים, ומבלי יכולת לכבוש: את יצרם מלאו ילקוטם באבנים וישליכו אל הלוחות, קלעו אל השערה ולא החטיאו. ויהי כראות זאת השר המצביא, אז הריק את חניכיו ויוציאם חוצץ עם כבד מאד ויעמידם בכל רחוב ואצל כל פנה, אף היו שם איזה מדחפות ותגרות קטנות בין אנשי הצבא ובין העם, ותשקוט העיר בלילה ההוא, אך ביום המחרת עלה זעף העם עד להשחית, וביתר עז וביתר אומץ לב התגעשו והתחוללו ויקראו למהלומות, ובהיותם לוהטים ולחומי רשף הקנאה הלאומית התנפלו גם על היהודים יושבי העיר אגראם ויעשו בהם שפטים, הלא נודע הדבר ומסורת היא מאז ומקדם: שוט שוטף כי יעבור, לא ימלט שלא יהיו היהודים הראשונים להפגע ולהנגע מן הפגעים הרעים, ובפרט חרב נוקמת נקמת לאום כי תצא מתערה, הלא סובב סובב היא מתהפכת להגור מן המסלה כל בני נכר אשר לא מגזע הלאום ההוא יצאו, ומ כהיהודים „בני נכר״ על פי השיטה הלאומית המחרבת עולם בעת הזאת, ובכן נתנו מהלומות גם לגו בני נכר אלה. אך לא בזה נחה רוח העם, וישתרעו לעלות בסערה על אנשי הצבא לדון דין אגרופין עם שתקיף מהם, ואנשי הצבא הניפו חרבם על ההמון ושפעת דם נשפכה ארצה, והגענ׳ ראמבערג המיר את השוטים בעקרבים, הכביר את עולו והקשה את מדת דינו, ויט על העיר שרביט פקודות אשר לא הסכינו בהן חוסי צל קאנס טיטוציא: חסם את פי מכ״ע לבל ידברו אשר עם לבבם, סגר כל בית ועד מבוא שמה החברים המתיעצים בעניני מדינה ויסב את המארב לתור ולרגל ולתפוש כל איש החשוד בעיני הממשלה — ויהי כראות אנשי המעלה טובי העם כי גמר שוקד על עיר משושם וקרית עוזם, ויד חזקה נטויה עליהם לקפח מהם את הקאנסטיטוציא ולהפוך את חופשם לעבדות, ויקומו אף הם ויתאספו מלא הרועים לצעוק חמס על ממשלת אונגארן ולערוך נגדה מחאות ממחאות שונות, אין אמר ואין דברים על אודות כתובות אונגאריות או קרואטיות, אך שאלות נכבדות באמת עלו על הפרק לשבור עול ולנתק מוסרות, שאלות וסכסוכים שונים כעננים יעלו וכסופה מרכבותיהם וכל טענה וטענה מצטרפת לחשבון גדול — ולא בסתר ישמיעו הקראאטים את חפצם להפרד מאונגארן ולהיות לעם אחד, הקראאטים והסלאווענים והדאל- מאטים יחד, ורק הגולה והכותרת, קסריותו של פראנץ יוסף תהיה חופפת עליהם מלמעלה כעין הרקיע מבלי לנגוע בעניניהם פנימה ברב או במעט. לקול תת הקראאטים בגאון לבם את המון דבריהם אלה תרגז אוסטריא ותרעש אונגארן. הן לא דבר ריק הוא אשר יבקשו הקראאטים. ולו יקום דברם כי עתה השתות אשר עליהן תוסד קסריות אוסטריא-אונגארן יהרסון הלא גם בעת הזאת בכבדות תתנהג אוסטריא אונגארן, והמלאכה מרובה לפני השרים יועצי המדינות לחזק ולחבר את הצמר הזה לבל יהיה רוח בין הדבקים, והיה אם תקום עוד ממלכה סלאווית רבתי עם, התסוב גם היא על ציריה יחד עם שתי הממלכות אוסטריא ואונגארן ועם המדינות בעהמען וגאליציא באסניא והערצעגאווינא, אשר בראותן כי קראאטיא וסלאוועניא ודאלמאטיא היו לממלכה. תחפוצנה גם הן לדרוך בעקבותיה ולהיות כל אחת ממלכה בפני עצמה? לא יתכן הדבר לאוסטריא ולאונגארן למלא את משאלות לבות הקראאטים, ובכן הסכסוך הולך וחזק. צירי קראאטיא המתיקו סוד עם שר אונגארן טיססא ואיש איש לא זו ממקומו, טיססא הציב את הדרבן לדכא את המרידה בכח, והקראאטים יאמרו קשר ובעוד אשר ראשי העם שואלים ודורשים בעניני הסכסוכים, ישתובב עם הארץ משובה צחת בערי השדה, חרב הוחדה וגם מרוטה בסתר יצאה להשחית, רוב פרוצי ההמון בני אספסוף עניים מרודים ובכורי דלים עוברים מעיר לעיר ומכפר לכפר וימלאו את הארץ שואה ומרד וחמס, הבוק תבוק הארץ והבוז תבוז, ואנשי הצבא רודפים אחרי המתקוממים וחוצבים בהם בהרב, אך המורדים אבירי לב ומרי נפש המה ולא יחתו מפני חרב נטושה — ורעה חולה מזה כי המרידה הולכת ומתפשטת לגבול באסניא והערצעגאווינא, כל החבל בדאלמאטיא בואכה גבול רומעניא ובאסניא הוא צרור בצרור המרידה, ולפי הנשמע מקבלים המורדים השפעה ועזר מחוץ לגבול ארצם, וכבר נתפשו שם כמה וכמה מפקדי צבא האספסוף מבני עם אחר, ענין רע ועמל נורא הוא לממשלת אוסטריא אונגארן, אשר הקים לה הזמן מבוכות פנימה להחליש את כחה הנחוץ לה כעת מחוץ. המרידה העצומה בקראאטיא לא נגע בית הוא, ולא מבוכה פנימית תכונתה, אך היא טבעת אחת הקבועה בשלשלת ואחוזה בשאלה הסלאווית הכללית, כי התרוצצו הסלאווים במעי אוסטריא אונגארן וחבלי יולדה הניעו להממלכה הזאת, קרוב היום אשר תאלץ לבחור דרכה, להיות לקסריות סלאווית או לנער את חצנה מן הסלאווים, כי רבים ועצומים הם והאפוטרופסות הזרה היתה להם למשא. השאלה הזאת היא הבריח המבריח מן הקצה אל הקצה את כל עניני המדינות באייראפא, על כן היתה המרידה הקראאטית לתל שכל פיות פונים אליו ולענין המושך אליו ברוב גדלו את עיני כל יודעי העתים . גם על פני ארץ בולגאריא ישכנו עבי רעם המחשיכים את אור השלום באייראפא, ריב הכתות ושאון הסכסוכים הולכים הלוך וגדול, ובסכסוכים האלה יתערבו איתני ממלכות אייראפא לגדור גדר ולעמוד בפרץ. מכה״ע האשכנזים מתריעים על התקלות אשר בבולגאריא ומאשימים את הפקידים הרוסים העומדים על גבו של הנסיך אלכסנדר למשול בו כחפצם, להיות בידם כבדור לצחק בו. זה כמה היה העם כמתאוננים רע על המשטר הזה, ויהי את לבב הנסיך לנעול את הפרגוד בפני פקידי רוסיא, ולפי דברי מכ״ע שונים (עכא No. 205) קרוב היה הדבר לצאת לפעולות, כי שם מפלגה גדולה בארץ החפצה לפרוק מעליה עול זרים והשואפת נועם החפש, וגם הנסיך אשר מאז ומתחלה היה מסתכל כלפי צפון ומשעבד את לבו לכל פקודה ופקודה הבאה משם, נטה הפעם לצד צוררי הפקידים הרוסים ולא רצה לקיים מה שצוה ואמר לו הממונה — אך כראות ממשלת רוסיא כי יד הכת הזאת תקיפה בארץ והנסיך צולע על ירכו ופוסח על שתי השעפים מבלי דעת אי זו הדרך הטובה אשר יבור לו, ובין כה וכה ימוטו משטרי מוסדי ארץ והפרץ ירחב מיום אל יום, בראות רוסיא את המכשלה הזאת. התעוררה לצאת לפעלה ותשלח אל הנסיך את פקידה בא כחה השר יאנין, ובעצתו ובהשתדלותו הוציא כעת הנסיך ספר מוגש וערוך אל העם, בו יודיע, כי באשר הקאנסטיטוציא ששלטה עד היום לא שפרה על הבולגארים וכל תקוניה קשים כספחת לעם הארץ, לכן צוה על שריו ויועציו לחקור ולתקן קאנסטיטוציא אחרת אשר תכון בארץ. ע״י קול קורא זה נפסקה חומת ברזל בין רוסיא ובין הנסיך אלכסנדר, כי כל המעקשים והסכסוכים אשר התנגשו והתלכדו מימים ימימה לשטנה נגד הפקידים הרוסים כולם יצאו מאת הקאנסטיטוציא הקבועה עד היום, היא אשר נתנה להעם חופש די והותר ולהנסיך ושריו רק מעט מזעיר אולם כהוסד והתכונן בעת הזאת קאנסטיטוציא חדשה ערוכה ומסודרת מטעם השרים הנאמנים לרוסיא, אז יחדלו כל הנסבות להסכסוכים ויד הנסיך ויועציו תכון ושבטם ינוח על גורל הארץ בשלטון נמרץ. בסגנון הזה יסדירו את הדבר כל מכה״ע הרוסים, ואולם מכה״ע האשכנזים והעסטרייכים ידרכו לשונם דברים מרים. מכ״ע „פאליטישע קאררעספאנדענץ"" מודיע (והובא גם „בעכא"" הנ״ל) כי השרים הרוסים: יאנין, סאבאלעוו וקויל- בארס כפו הר כגינית על הנסיך אלכסנדר להפר ברית הקאנ- סטיטוציא, והוא בלחץ מצוקתו נאלץ לעשות כמצותם אשר צוו אותו, והנארדד׳ אללג׳ צט״ג גם היא פורשת את כנפי חסדה על הנסיך אלכסנדר הבאטטענבערגי, חוטר מגזע בית האהענצאל- לערן, ותריד בשיחה ותאמר: אין לך אומנות פחותה מן השלטון במצב כזה, אם מושל הוא הנסיך הזה איה מוראו ומדוע ימשלו בו פקידים בני נכר? על הדברים האלה ענה מכ״ע „זורנאל דע ס״ט פעטערסבורג"" המדבר בשם ממשלת רוסיא, לאמר: אך בצלם יתהלכו מכ״ע האשכנזים אשר ערכו להם בדמיונם גיא חזיון ע״ד לחץ הנסיך וכפיית הר כגיגית. הסופרים האלה הם בונים עליות על רקמת תהו ואין יסוד וסעד לכל דבריהם והשערותיהם. ממשלת רוסיא לא העבירה את הנסיך על דעתו, אך ליפות כחו של הנסיך היתה מגמתה, ולמטרה הזאת תגיע על ידי הקאנ- סטיטוציא המתוקנה אשר תוסד בארץ תחת הקאנסטיטוציא — קדם מפעליה — שנוסדה אחרי המלחמה. כן יבטל מכ״ע הרוסי את טענות מכה״ע אשר בחו״ל. אך לא במכ״ע לבדם הוצעה המחלקת הזאת, כי גם בין ממשלה לחברתה כבר היה לענין משא ומתן לענות בו. הממשלות מביטות בעין פקוחה על כל הנעשה בבולגאריא ולא תשקוטנה במכונן בראותן כבלע אחת מהן את השלטון בארץ ההיא, קוצים סבוכים בין הממלכות בארץ בולגאריא ואין לך מקום לקנאה ותחרות ביניהן כארץ הקטנה ההיא עם נסיכה וקאנסטיטוציתה, יצירי כפיהם של הקאנגרעסס הברליני לכל תכלה ראינו קץ, ואין קץ להמשא ומתן בין הדיפ- לומאטים הצרפתים והכינעזים, והשאלה אם תהיה מלחמה בין צרפת וכינא או לא, עודנה כעוגה בלי הפוכה, ועיני בשר ילאו לחזות אחרית פתרונה, המארקיז טסענג, הציר הכינעזי היושב ודורש בפאריז עם שרי ממשלת צרפת בעניני הסכסוך אשר בין צרפת ובין ממשלתו, לאטו יתנהל בעצלתים וכבר קצה נפש הדיפלומאטיא הצרפתית מפני „בן השמים"" הזה אשר לא יתכן לרדת לסוף דעתו, בין כה המלחמה בארץ ענמים לא תדום ולא תחכה לקץ המשא ומתן, היא תעשה דרכה בסופה ובסערה על הנהר האדום נחלי דמים בנחלי דמים נגעו, אנשי צבא הענמים אשר לא יחפצו בברית השלום הכרותה על ידי ממשלתם, הם עשו מלחמה, והצרפתים קדמו את פניהם בכלי תותח ובברד של כדורי מות, המלחמות היו כבדות מאד והנצחונות מצד הצרפתים אך מעט מזעיר, זה מוצא דברי ההודעות אשר שלחו לצרפת מפקדי צבא המלחמה, ואם נשיבה אל לבנו ונזכור את הדבר הידוע, כי מפקדי צבא צרפת יכזבו לבלי חק מפני דרכי שלום, ויעשו עט שקר סופרים להמית ברוח שפתם צבא רב משונאיהם ולהקים רבים מחלליהם, להיות להם גם אחרי תבוסות ומגפות — התפארת והנצח וההוד — אם נצא ונמוד בקנה מדה זה את ההודעות השלוחות מאת מפקדי הצבא מארץ ענמים, הלא יעלה בידינו, כי מצב הצרפתים שם איננו טוב מאד, באשר שר המלחמה לא ירהב עז בנפשו לבקש מאת נבחרי העם לקיים בידו סך חדש לצרכי מלחמה גם לתת לו רשות לאגוד גדודים חדשים ולשלחם אל מערכות המלחמה, עוד התקוה משחקת לפניהם כי השלום עם כינא יקום למענהו, ובנוגע להעגמים בעצמם, סוף כל סוף ינוחו מזעפם, אך לע״ע המקרים הנראים בעליל מכחישים את התקוה הזאת, המלחמה נמשכת והולכת על הנהר האדום וגם בפנים הארץ, גדודי הענמים בעלי „הרגל השחור"" לא צנומים ושדופי קדים המה, כאשר חזו הצרפתים בדמיונם, אך אנשי חיל המה אשר נחוצה נגדם עצה וגבורה, ובפרט תאמצם התקוה כי כינא מבטחם וסברם תצא להם לעזרה. בעת הזאת התערבה אנגליא בדבר, להביא את צרפת וכינא לעמק השוה ולמנעם מקרוא מלחמה אשה על רעותה, אך הכפיר הבריטאני מדי ירבץ יחפוץ גם הוא לחתוף נתח ולמלא טרף חוריו — האנגלים לא יחפצו בהסתפח ארץ ענמים להצרפתים להיות להם מעבר מטה מוסדה על הנהר האדום. הנהר הזה הוא מעוז המסחר, ואם תהיה מסלה טובה להמסחר דרך הנהר אז יסוב המסחר מכינא לא לארץ הודו אך לארץ ענמים, ואנו רוכלי אנגליא ואבלו סוחריה, לכן תבקש אנגליא שיהיה כל החבל ההוא אשר לגדות הנהר האדום רשות הרבים (נייטראלעס געביעט) ולא תהיה לאחת הממלכות אחוזה בו — ובשכר זה תבטיח אנגליא להטות גם את לב ממשלת כינא לשלום והיה „הזאב שבע והשה תמים״, אך הצרפתים עוד לא קימו עליהם את הדבר הזה לנער את כפיהם מארץ חמדה אשר הצליחו להסב אותה אל ממשלתם, וכן הדבר תלוי עוד באויר ועל דבר המצב הכללי באייראפא, עוד אוהבי השלום לא מצאו קורת רוח בעולם המדיני, ותשעה קבין של הבטחות השלום שירדו לעולם במכ״ע אשר להממשלות, לא נטלו מן פחד המלחמה אף שמינית שבשמינית, בצדק יביע הצופה המדיני במכ״ע קוריער ווארש׳ (No 240) את השקפתו הנכונה הזאת לאמר: „עת הפלאות היא העת אשר אנו חיים בה. מעולם לא השמיע את הבטחות השלום בדחילו ורחימו ובכוונה עצומה, ומעולם לא צלצלו בצלצלי שמע אלה לשונות המדברים בשם הממשלה, כמו שידברו וישיחו ישנו וישלשו בעת הזאת. בירחי מספר האחרונים החלו הממשלות לאהוב את השלום באהבה עזה לדבקה בו בדביקות נמרצה, עד כי מרוב אהבה ודביקות ראו לנכון להחיש ולהכין צרכי מלחמה מרובים, להגדיל ולהאדיר את צבא המלחמה, להצמיח מצודות בצורות במהירות נפלאה ככמהין ופטריות, להעתיק את גדודי הצבא ממקום שאין צורך בהם למקום שיהיה בהם צורך, לתת חופשה להשרים שאינם נלבבים ואמיצי רוח כראוי בזמן ששעות רעות מתרגשות לבוא ולהושיב על מקומם שרים כבירי כח לב ותאבי פעלים, לכרות ברית ואגודה בין זו לזו, להטריד את שרי הממשלות גם בעת אשר נהו וישאפו חפש במעינות הרפואה, וגם להסיע מלכים גדולים עם קטנים שיכתתו את רגליהם מארץ לארץ. ועל כל התנועה והמהומה הזאת אשר יחוגו וינועו המלכים ושריהם, הצירים ועוזריהם, אנשי הצבא ופקידיהם, על כל צחצוחי חרבות והגפת בעלי תריסין אלה, יצלצל הפעמון הגדול, פעמון מכתבי העתים המושפעים מאת הממשלות, זמר נאה להשלום, לפי אשר ילחש באזנם המנצח בנגינות אלה, האיש הרוחץ את בשרו בגאסטיין וכחו וגבורתו מלא עולם, הנסיך ביסמארק! מכ״ע ההם יאמרו: יוסיף אגודות בין הממלכות יוסיף שלום, ולמען השלום נעשתה החבילה הגדולה מסביב לאשכנז ואוסטריא. כן יטיפו סופרי הפרגוד, אולם האדם הפשוט יקשה לשאול: האמנם השלום הוא דבר קשה כ״כ עד כי למען החזיקו נחוץ היה לצבור כלי תותח וכלי נשק ולערוך ספרי ברית ולטלטל מלכים מארץ לארץ? האמנם למען השלום התאזרו הממלכות בכלי נשק מכף רגלם ועד קדקדם, והם עומדים נכונים ומזוינים — לשלום? ההגיון הישר עונה על זה: לא! ולנגדו הנארדד׳ אללג׳ צט״ג אומרת הן! — הבה נחכה ונראה דבר מי יקום!״ "" . (חדשות בקרב הארץ). בימינו אלה, ימי תקופת העלעקטריציטעט, כזר יחשב הדבר אשר יודיעו מפ״ב כי הקאממיססיאנען שנתמנו בשנת 1881 במחוזות הערסאן פאלטאווא, יעקאטערינאסלאוו ובעסאראביא לחקור ולדרוש את שאלת היהודים ולחוות את דעתם עליה, גמרו זה עתה את מלאכתם, וחוות דעת הקאמיססיא ההערסאנית הגיעה לפ״ב בימים האלה, לפי המשך הזמן שעסקה במלאכת החקירה והדרישה וש מקום לטעות ולחשוב שהיתה מתונה בדין, אולם לדאבון לבנו אין הדבר כן, כל חוות הדעת מראשית ועד אחרית לכלליה לפרטיה היא טבועה במטבע של שנת 1881 העקובה מפרעות, ושטר מוקדם זה היה לששון ולמשיב נפש להנאוואיע וורעמיא, שהדפיסה אותו במלואו. שרש דברי הקאמיססיא: מספר היהודים במחוז הערסאן עולה לערך 168,000, ורק מעט מזעיר מהם עוסקים באומנות ובעבודת האדמה, לכל היותר לערך ששה עשר אחוז ממאה, עוסקים בעבודות מועילות, והשאר רובלים וחנונים וסרסורים. גם חוכרי קרקעות לא לעבדם ולשמרם החזיקו בהם רק לעשות מסחר וקנין. זאת אומרת התעודה מבית פקודות הגליל מאדעססא: שאין חוברי קרקעות יהודים עוסקים בעבודת אדמה, רק אומנותם אומנות לסטים לנצל את האכרים בתרמית. ההשתדלות מצד הממשלה, שהחלה בשנת 1840 לטעת את היהודים על אדמת הקולוניות, עלתה בתהו ולא סדרים, למרות כל העזר והמשען הרב לא נשארו על אדמתם, אך נדדו הלכו ושדותיהם עלו קמשונים. ראש השופטים מעיר טיראספאל מתאר את מצב היהודים בעירו לאמר: מן 13,000 יהודים רק איזה מאות עוסקים במסחר והשאר מוצצים את טוב העם, 2675 יושבים בכפרים ועוסקים בהלואה ובקנין חפצים גנובים וכו׳, והצד השוה שבין חוות דעת כל הקאמיססיאנען, ובכללן גם הדומע מיע- ליסאוועטגראד, היא ההחלטה: שהשנאה לישראל מקורה בעסקי היהודים היונקים את טוב העם, איזה מן הקאמיססיות יביטו און בהתלמוד וייעצו לאסור ליהודים את למוד התלמוד, והנאוואיע וורעמיא הוסיפה נופך משלה ובגאון תורה באצבע על דעת הקהל שהוציאה משפטה על ידי הקאמיססיות האלה! כאזרח רענן בחברת האנטיסעמיטים התערה מכה״ע „עכא״ היו״ל בעירנו ווארשא. הוא שוקד על המלאכה לקבץ כעמיר גורנה את כל מאמרי הצוררים במכ״ע האשכנזים והרוסים, וגם מבטנו יוציא כפעם בפעם מאמרי פלסתר קשים בגידין. רגילים אנו לקרוא במכ״ע ההוא דרשות והשקפות שבכללות לרוח הצוררים, אבל רעים מאלה הם המאמרים העודרים במעדר זה בקביעות מקום ובציוני מספר ובפרוטרוט. בימים האלה הדפיס מאמר „היהודים בטשענסטאכאוו״. לעורר את חמת ההמון נגד היהודים העוסקים במסחרם בעיר ההיא הקדושה להקאטולים, אשר עלה יעלו להשתחוות שמה מדי שנה בשנה. הסופר הצורר יצא ומצא חשבון כי 300,000 רו״כ יוציאו עולי רגל אלה בעיר ההיא שנה בשנה והכסף כולו יבוא לידי היהודים, ועל זה יקרא: שומו שמים! ויעורר את עם הארץ לקחת את המסחר מיד היהודים. שועת אחב״י עולה מן הקולוניות אשר במחוז הערסאן. למרות דברי המשטינים יעידו כל יודעי מצב הקולוניות על בוריו, כי עובדיהן חרוצים מאד במלאכתם ודבקים אל אדמתם ועובדים אותה בשקידה ובכשרון וברצון, אך צרו צעדיהם מפני משטרי פקודות הקולוניות, כי לא יוכלו לקנות קרקעות להוסיף על אחוזתם, ובאחוזות שדה כלל גדול הוא: דלא מוסיף יסיף. במשך כמה שנים האחרונות ירדו עשר מעלות אחורנית, ובפרט בעת הזאת גדולה מצוקתם כי אין להם זרע לזרוע, כי לא כקולוניות הנוצרים קולוניות העברים, שם יש להם חברות הלואה וקופה של משען כסף, אך להיהודים חסרו כל אלה ובכליון עינים יביטו מסביב מאין יבוא עזרם לפי הנשמע ערוכה הצעה לפני הממשלה הרוממה אשר על פיה הנקל יהיה ליהודים חוכרי קרקעות של הממשלה במחוזות ווילנא, וויטעבסק, מאהילוב, מינסק, קאוונא, גראדנא, קיוב פאראל, וואלין — לקנות את הקרקעות לצמיתות לנהוג בהם דין בעלים. ההצעה עודנה מרחפת ביע ם הדמיון, ואם תצא אל הפועל, אולי תביא רוח והצלה לעובדי האדמה המדוכאים הממשלה חושבת מחשבות איך לעזור להמשפחות שנשארו לאנחות אחרי הרוגי ימי המהפכה ביעקאטערינאסלאוו שנפלו שדוד על לא חמם בכפם. על דברת רבים כבר נועד לזה סך כמה אלפים רו״כ, ואחד הפקידים עתיד לנסוע לעיר ההיא לחלוקת הנדבות. „הוואסחאד"" בצדק יקשה לשאול: האם אלפי שדודי יעקאטערינאסלאוו אינם ראוים לכך שהנדיבים ישימו לב אליהם? המכ״ע קוריער ווארש׳ No 241 מודיע כי ביום שלשום 4 לחודש, פרצו עושי פרעות בעיר נאוואמאסקאווסק וישברו ויהרסו בתי היהודים וחנויות מסחרם, למקום המהפכה שלחו קאזאקים מעיר יעקאטערינאסלאוו להשקיט המהומה, פרטי הדברים עוד לא נודעו. מכ״ע „וויעק"" מודיע כי בעיר לאדז נכונים פקידי העיר לאסור באיסור חמור לבל יכתבו העברים כתובות בכתב ולשון עברי על בתי מסחרם. איש התהלה אביר הסופרים טורגעניעוו נ״ע, אשר על מותו יתאבלו כעת כל טובי רוסיא, ערך בשנת הפרעות 1881 מכתב אל ה׳ סארקין בפ״ב, בו כתב דברים קשים ונמרצים נגד צוררי היהודים וחוה את דעתו ברוח צדקה ויושר בענין שאלת היהודים הממלאת כעת חללו של עולם. לפי הנשמע יתפרסם המכתב הזה בדפוס בעוד ימים ויש תקוה כי יעשה רושם בלב כל מעריצי הסופר האדיר המנוח. (חדשות בחו״ל). בקעניגסבערג העלו על במת ישחק מחזה מכונה „אסתר סאלימאססי"" אשר יציג לעין רואי את כל משפט עלילת הדם הנודע. בשאר ערים אסרה הממשלה הצגת מחזה זה, אך בקעניגסבערג לא נהגו איסור בדבר מפאריז תבאנה ידיעות מעציבות על דבר מצב אחינו גולי רוסיא הנמצאים שם. כמה יגיעות יגעו החברות של צדקה להמציא להאומללים ההם מקור מחיה ולא עלתה בידם, כסף הנדבות עלה יעלה בתהו והמצוקה גדולה כאז כן עתה ולא נגרע ממנה מאומה. רוב האומללים חפצים לשוב אל בתיהם, אך אלד אשר שבו גם הם ימקו בענים כי בתיהם היו בין כה לשממה ומטה להמס נשבר. המחסור בין האומללים גדול כ״כ, עד כי מכ״ע הצרפתים לא יכלו להתעלם מן הדבר הזה והם מעוררים את הנדיבים להחיש עזרה להמדוכאים, בימים האלה תהיד אסיפה בענין זה להחליט דבר נכון, כדת מה לעשות לישועת הפליטים . לדברי מכ״ע Jew. Chr. עלה מספר המלים שהעבירו קוי הטעלעגראף בענין משפט טיסא העסלארי לערך 975,000 והוצאתם סך 30,000 פלארין. ההודעה הטעלעגראפית הארוכה בכל ההודעות היתה חוות דעת הפר׳ שייטהויער שהחזיקה 24,000 מלים; מליצת עטוועעס החזיקה 30,000 מלים ונחלקה לשני חלקים. לערך 35,000 מלים העבירו קוי הטעלעגראף מדי יום ביומו, ומספר הדעפעשען המיוחדות עלה עד אלפים . מכ״ע של התולים „הפרעוש"" בוויען יחלק חבלים לכת האנטיסעמיטים בשיחה הקצרה הזאת המדוברת — לפי משלו — בבית האסורים באיללויא בין שומר בית האסורים ובין שודד זק אחד הרתוק באזיקי ברזל הקורא מכ״ע אנטיסעמיטי של ווער- האווא ושופך דמעות עליו. „למה תבכה״, ישאלהו השומר „איך לא אבכה"" יענה השודד. „הנני בוכה על אבדן ימי זה עשרים שנה אני שוכב פה למעצבה בחרצובותי בעבור אשר לא הבינותי לכוון את הזמן לשלול שלל ולבוז בז. לו חפשי הייתי כי עתה באתי בין חברת איסטאצצי ואנאדי, אז להמי נתן ומימי נאמנים ולא יגורתי רע!"" הכ״י מספר „דברים"" שנערך בשער המצבה בבריטיש מוזעאום בלאנדאן, כמו כ""י עתיק ימים שמונה מאות שנה לפני ספירת הנוצרים, אחרי החקירה והדרישה נמצא בזוייף האדון שאפירא המזויף הוא מן המסיתים יושבי ירושלים. בצרפת נבחר היהודי ה׳ נאקע אל הסענאט, עשרה רופאי צבא יהודים עלו לגדולה ואחד מהם עלה למעלת לייטענאנט, גם בצבא הים נוספו שלשה שרי צבא יהודים. המכונות החדשות מוליכי המים בפאריז נעשו ע״י אינזענער יהודי. גם ללגיון הכבוד (עהרענלעגיאן) נתעלו איזה יהודים רבנים וסופרים ישוב ארץ ישראל). ראשי הועד אשר בגאלאץ לישוב א״י ה״ר אבליש ופיניליש, ערכו קול קורא אל נדיבי אחב״י בחו״ל, בבקשת עזרה למען הקולוניסטים היהודים בסאמארין בא״י. מצב הקולוניסטים הוא נורא מאד ולפי ההודעה הטע- לעגראפית שבאה מאת סגן הציר האנגלי בחיפה הם „מתים ברעב״. אין די מלין בפינו לעורר את כל אחב״י להחיש עזרך איש כמסת ידו לאחינו עובדי אדמת הקדש ההם! — מירושלים מודיעים למכ״ע דזויז קראניקל, כי מסחר האתרוגים בא״י עלה למעלה בשנה הזאת ורבים הקופצים עליהם מכל הארצות. עוד מודיע הסופר למכ״ע הנ״ל, כי הקולוניא „לודקיה"" שנוסדה בא״י ע״י חברת האנגלים ושעפטסבורי בראשם כבר חזרה לעפרה, נלאו נדיבי הנוצרים מתת משען כסף להקולוניסטים ומנויה וגמורה אתם לשלוח את הקולוניסטים לאי קפריסין."
021-HZF-1883-09-18-001-10273_toc_6," 
הצופה לבית ישראל
.
.","   הצופה לבית ישראל . . זכור ימות עולם, בינו שנות דור ודור, אם תמצאו בין כל הדורות והעתים, ימי חליפות וצבא מקרים נוראים ופגי עצומים כימים האלה: סערות בלע וסופות אבדון, גלי זרם ומשברי קצף יתחוללו על פני העולם — ים זועף, ואניות רבות היו לתאניה ואניה ותחשבנה להשבר; ברקים ירוצצו וישפכו אש פלדות על מפלשי ערפל; מהלומות רעם מרגיזות מצוקי תבל, נוע תנוע ארץ כשכור וכל יצוריה יגועו כנוע קנה בלב ים, אין מעמד אין שלום ואין מנוחה! המאה הזאת אשר בלתה מזוקן תתאזר בשארית אונים להמיט על תבל שואה ובלהות טרם תצלול לתהום עיפתה. קללת אלהים תלוי על כדור הארץ וכמו אחזה חשבץ כן הפכו עליו ציריו ועוה את פניו ומעיו דתהו ולא דמו והקיאו אש וגפרית לעשות הריסות ואסונות אשר לא נשמעו כמוהם מעולם — ויותר שהטבע יכונן להשחית, עוד ידי האדם מלאות עבודה לשית נוספות, לספות עמל על עמל ואסון על אסון. „דאך דער שרעקקליכסטע אללער שרעקקען, דאס איסט דער מענטש אין זיינעם וואהן!"" כה יאמר המשורר שיללער „בפעמונו"" ומה נאמנו דבריו! דבר כי יהיה בארץ, רעם וו  צנים ופחים, קיא גפרית ואש ושאר נגעי הטבע ופגעיה, למראה עזוז הטבע יכנע רוח האדם מלפני האלהים, ישוה וידומם נפשו בגמול עלי אמו ולבו ימלא תום וענוה צדק; אולם רוכסי רשע כי תחו עינו, כי יראה יד המסים אשר תלפות בעמודי תבל ותמלא את הארץ עמל ואון, שוד ושבר, לפני חזות קשה כזאת יתחמץ לב האדם וכליותיו ישתוננו ונפשו עליו תתעטף, והיה רק זועה רגשי לבו ואימים עליו יהלכו והשפק הנורא — הנחש הזה אשר אין לו לחש — ישופהו בקרב לבו ויתן רוש ורעל בכל מחמדיו, את כל תקותיו ישים לתהו ואת חשק החיים לסחי ומאוס - ורק איש הרוח אמיץ לבב אחד מני אלף יבליג עלי רוח נכאה ויגבר לאמונה ברוח האדם העולה למעלה, יציץ בפרדס הזמן ולא יפגע וכמו שנכנס בשלום כן יצא בשלום בלי פגע, שלם ברוחו ונפשו בלי רעיונות שפק ויאוש איתן באמונה אומן וחסון כאלונים בכל הגיונותיו ודעותיו, לא כהמון, בני האדם אשר כעלה נדף הם בימי סער ומהומה להמיר את דעותיהם בבקר בבקר, ואשר לבותיהם לביבות דונג ימסו ביום שואה ומאפס רוח בקרבם לעמוד על עמדם עד יעבור זעם ימהרו ויאמרו בחפזם: כל תקוה כוזבה, ויקללו את יומם ויחליטו בנפשם לנוס מן המערכה ורוח דמיונם יעלם שמים, יורידם תהומות, יחוגו וינועו אחרי נגה עץ רקבון בחשבם כי גלגל חמה הוא, למראה כל אלה יעלו על לב משכיל הדברים הנעימים והנפלאים אשר זהירו בראש ספרו של הח׳ פהיליפפזאהן, וובוו״ג פראגען גדים לאמר: „צוררי האדם יאחזו בהאזיקים וכבלי הברזל המתל ומשתרגים על זרועות העבדים, ויורו באצבע על הפצעים אשר שרטו חרצבות אלה שרטת בבשרם וישאלו בלעג מר: „העוד מאמין אתה כי רוח האדם עולה למעלה״? נכאי לב ומרי נפש ילטשו עינם לי, יגשו אלי יחדו וילחשו באזני לאמר: בלאקע- דעמאן נקראו העלאטים, על האינדוס נקראו פאריא, על הגילום נקראו עברים; בני האדם אשר צבע עודם אדום ימקו במכרה הררי פערו, ובני האדם אשר צבע פניהם שחור יתמוגגו בצרותיהם על איי אנטיללען, כל אלה עבדים המה, למשסה ולמבוסה נתונים הם לאחיהם ברואי בצלם — „העוד מאמין אתה כי רוח האדם עולה למעלה״? זה פעמים רבות משכו בקרן היובל ויקראו דרור, ואין שומע, אין שם על לב, ושנת היובל לא היתה לשנת הדרור. עוד ישנאו העמים איש את אחיו בן הקדם יאמר לאיש אייראפא: גיור (כינוי בזיון בפי המושלמנים) אתה, ואיש אייראפא יאמר לאיש ישראל: גש הלאה יהודי! ולא יאמרו איש אל אחיו: בני אב אחד אנחנו — העורך מאמין כי וש יתרון לאדם מן הבהמה? — ראה והביטה שם חומות וחל, לא ישבו בהם פושעים בני בליעל, אך ילדים וזקנים, אנשים ונשים אשר כל חטאתם היא הורתם ולידתם בקרב עם זה ולא בקרב עם אחר, לכן יכלאו למעצבה, לכן הושת להם גבול והוקמו מצרים וגדרים לשוך בעדם ולהצר צעדם בכל פנות שהם פונים, וילד כי יולד להם כמעט שיצא לאור באור החיים, המחזה הראשון הפרוש לפניו הלא הם החומות והגדרים המבדילים, והאנשים העומדים מחוץ להגדרים ההם בגאון ורהב יקראו אליו: שבה על מקומך כל ימי חייך, בן אדם, אל תאמר שהימים האלה טובים מן הראשונים, דור הולך ודור בא, ועם הדורות החדשים אשר יבואו תצמח גם השנאה הנושנה והעבדות הנושנה, ואשר יפול בעת הזאת יקום בעת אחרת. הרואה אתה את הזקנים איך יגיעו בראשם על הנראה להם בדור הזה, שאל אותם ויגידו לך כי כבר היה לעולמים ועוד רבו ועצמו פשעי הדור הזה על פשעי דור חולף, על כן אל תאמין ביתרון האדם ואל תבטה בתעודתו! כן יהגו ריק ידברו תועה כל הנואשים אשר הבת האדם תמה ונכרתה מלבם, ואולם אנכי אבדל מן העדה הזאת, ארומם ואנשא עליהם, אשא ימיני אל על, אתגבר כארי ואקרא בכל תקף ועז: הנני מאמין כי יש יתרון המעלה למין האנושי, גם יש לו תקוה להגיע אל מטרתו הנעלה אשר חזו לו נביאי יה. אם אמנם על רום מצחו עוד ידובקו רגבי עפר עוד יכסה עליו ענן אבק משפלות האדמה אשר ממנה הוא שואף ועולה אל על בכל זאת הנני מאמין במין האנושי, בן אדם, כי נשא דע למרחוק ואל קדמוניות דברי הימים נתבונן, נראך כיונק לאוט במטפחותיו, אולם יבוא יום אשר תהיה לאיש; הרומש על האדמה סבבך ויבוססך. אולם לא ארכו הימים אשר שכבת למעצבה, קמת ותתנער מעפרך ותרמוס ברגל את הרמשים אשר נתנוך לראוה ולחגא, ואם כי עוד היום ישתרגו זוהלי עפר להעלות עליך חלאה ותועבה. בגללם לנצח יאבדו, ימינך תמחצם ותשימם לעפר ואפר, תפתח חרצבות תתיר אגדות מוטה, תנפץ כבלי עבדות ותשמיע ברמה קולך לאהבה לשלום ולמישור בין בני האדם. זאת היא אמונתי אשר אני מאמין במין האנושי!"" הדברים האלה הדבורים על אפנם לרוח תורת האדם אשר הניב פי החכם הנערץ הנ״ל. יתכנו להאמר גם בימי שואה ומצוקה אלה, גם היום הזה דעה רבה ורוח עשוי לבלי חת ותוחלת אמונה דרושים אל החפץ לאמץ את לבות בעליהם לבל יאמרו נואש ולבל ילכדו במוקשי דמיונות, ורק אנשי המעלה ימצאו און להם לעמוד על מקומם לבלי הסחף בתגרת יד השטף העז אשר קלי דעה נחשבים לפני, זרם גליו כקליפת השום רבים משכילי בוסר ישנו את טעמם ועצומים היועצים אשר לא ימצאו תושיה, כי חזקה עליהם פעולת ימי המבוכה, והסערה טלטלתם טלטלה גבר ממצב דעותיהם והשקפותיהם עד כי לא ישמע איש שפת רעהו, כי לא דעותיהם אך המבוכות מדברות מפיהם; ולא נפלאת היא בעינינו כי יש לאל יד התלאות הנוראות והזועות האיומות האלה להשיב חכמים אחור ולסלף יושר משפטם. נורא הוא שוט שוד וקרץ השורר כעת ומי יכילנו. מהומה ומבוסה ומבוכה על פני כל רחבי ארצנו, ולא רק תולעת יעקב לבדה היא כמוץ נשא על כנפי רוח סערה, כי גם כל העמים והממלכות והמשפחות יסוכסכו איש באחיו ואשה ברעותה. הנה לפנינו אחד מן השבועות האחרונים, ואלה קורותיו לפי סדר הימים: יום א׳ בשבת: קול קורא בנארדדייטשע אללגעמ׳ צט״ג למהלומות נגד צרפת. יום ב׳ הצרפתים מתאזרים עז להכות את האשכנזים. יום ג' האונגארים והיעקאטערינאסלאווים ושאר הסלאווים מכים את היהודים. יום ד׳ הקראאטים מכים את האונגארים ואחרי כן גם את היהודים. יום ה׳ הסלאווים מכים את האשכנזים בכמה מקומות, יום ו׳ האשכנזים מכים את האשכנזים בוויען ובשאר מקומות, יום השביעי שבת שבתון אחרי שהיה העולם כלו לגיא הרגה, האין זה חותם תבנית אשר בו נראה כבמחזה את קורות הימים האחרונים? הדור הזה אשר ידו רב לו לברוא ניב שפתים, הוא מצא למען הנגיחות והנגיפות האלה שם וגדר הגיוני „מלחמת החיים"" (Struggle for lite) הפתגם הזה יצא לראשונה מפי איש אשר לא עסק מעודו בעניני המדינות ובלמודי המדות אך את עבודת המדע עבד כל ימיו, דארווין קבע את הכלל הגדול בתולדות הטבע, כי התפתחות היקום משתלשלת והולכת במלחמת החיים אשר בה ירד הכבד ויעלה הקל, יסוף ויתם החלש והרפה ויחזק ויגבר האיתן והחזק. הדבר הזה הפיץ אור חדש על למודי הטבע, אך אם נעקרהו משרשו מקום אשר שם הוא מטע נחמד להתפאר ונטעהו בין ערוגות עניני המדינות והחברות הלאומיות. אם גם באלה נפסוק הלכה כל דאלים גבר, הלא אז יחדל משפט ואפסה צדקה והעולם ישוב לתהו אך הבל יהמיון תועי לבב האומרים כי מפני מעלות המדע אשר עלו חכמות הטבע במאמר פיו של דארווין על ידי הכלל הגדול אשר קבע בראש פנה במעשה בראשית, לכן מלאה הארץ המס ואין בית רובע בחללו של עולם שלא תהיה בו מלחמת החיים יד איש ברעהו. לא מאת אביר המדע יצאה הרעה, אך מאת הפתאים אשר באו ובלבלו את העולם. הנצעק חמס ונתאונן על אור השמש באשר העטלפים לא יוכלו שאת את קרני הודו? טוב לנו כי תכהינה עיני העטלפים. ותחשכנה הרואות בארובותיהם ולא יחשך אור השמש. מורדי האור לא יבינו בעניות דעתם כי אמנם יש מלחמת החיים בקרב המין האנושי כמו שיש מלחמת החיים בין כל יצורי הטבע. אולם כמו שיש מותר לאדם מן הבהמה, כן יש מותר למלחמת החיים בין האדם ממלחמת החיים בין הבהמה. לא הכח החמרי. לא האגרוף מכריע את כף הנצחון, אך הכח המוסרי והכשרון להם נתכנו תוצאות המלחמה ובהם תלוי הדבר מי ינחול את הנצחון. הן אמנם יש לך פרקים נפרדים בתולדות האדם אשר בהם יגבר האגרוף ובעל הכח יעשה חיל. אבל האומר כי זהו הצד השוה בכל תולדות בני האדם וזאת היא הרוח החיה באופניהם, אינו אלא טועה, והרי הוא כאדם שראה המה בליקויה ויצא להחליט כי השמש לא תשפיע אורה אך ערפל חתולתה. המשכיל היודע לחדור ולהתבונן אל חביון התולדה פנימה הוא ישיג וידע בהשגה ברורה ומבוררת כי במלחמה הגדולה אשר אנו קוראים לה „דברי ימי האדם"" יסבו התפארת והנצח וההוד רק אל העצומים והאיתנים בכח מוסרי ולא אל הכבירים בכח מוחשי, הלא באנגליא נשמע תחלה הכלל הגדול ע״ד מלחמת החיים — קריינא דאגרתא ליהוי פרוונקא! באיזה כח 25 מילליאנען אנגלים מושלים על 250 מיליאנען בני עמים אחרים? האם בכח כל דאלים גבר? גלוי וידוע כי מאה אלפים אנשי צבא בריטאניא המפוזרים ומפורדים במדינות רחוקות זו מזו. כמר מדלי יחשבו נגד 250 מילליאנען בני האדם כמוהם היכולים לבלעם ולא יודע כי באו אל קרבם, ומדוע כל כלי יוצר לא יצלח על מתי מעט ואין תקומה נגדם, לא בעבור היד החזקה, אך בעבור אשר שאר רוח ויתרון הכשר להם על כן יתר שאת ויתר עז למעטים מן הרבים. הדוגמא הקטנה הזאת היא רק אחת אחוזה מאלפי דוגמאות כמו זו הנראות לנו בכל תולדות העמים מאז ועד עתה — ואנחנו למה נבקש אותות ומופתים מרחוק, הלא מבשרנו נחזה זאת: באיזה כח התעודד ישראל ולא נצמת מפני חשך ולא נשמד מפני תלאות ופעמיו לא נמוטו על אבני הנגף אשר הונחו על דרכו, לא נס לחו ולא יבשה יונקתו ובכל פעם ופעם היתה לו עדנה אחרי בלותו וככחו אז כן כחו עתה, אדיר הוא ובמרומים ישכון וידרוך על במתי תבל עד כי עיני צורריו תמקנה בחוריהן? נצח ישראל מאין ימצא ואיזה הצור אשר ממנו חוצב? האם בחזק יד ובחסן רב גבר ישראל במלחמת החיים? הוא גבר בכח המוסרי, ביקר האדם ויתרונו במעלות ובמדות, באמון ובתום, בכשרון ובמדע — גם באחדות ובתחבולות, זאת היא המודעה הרבה אשר יתנו לנו דברי ימי ישראל. זאת היא האבן הטובה התלויה בצוארנו, כמו ששערוריות קנאת הדת לא השמידונו כן לא ישמידונו שערוריות קנאה לאומית ושנאת המין — אם נעמוד על עמדנו נאמנים לדגלנו, אמיצים באחדותנו, מצויינים במעלותינו ובמדותינו מתנשאים בכשרונותינו ומתפארים ביהדותנו לעיני כל העמים, באלה קמנו ונתעודד, באלה היינו לעם אדיר ועצום אשר מלוא כל תבל פעולותיו, בכח כל הסגולות הנפלאות האלה היינו לעם עולם מורם מעמים, ואם בשנתים ימים האחרונים התחוללו סערות ותלאות והיינו למכוסה ולמרמם לדחרות המונים פרועים לשמצה, העל כן נבגוד בדגלנו ונאמר נואש וגנוס מן המערכה ונהיה כנשים כולנו ולא נתעורר לעמוד בקשרי מלחמה נגד צוררינו, אך נשתקע במצולת היאוש או נרכב על כרוב הדמיון מבלי לראות בעין פקוחה כל אשר מסביב לנו? חליל לנו מהבהל מפני התלאות, ונהפוך הוא, כל גל וגל העוברים על ראשנו בדין הוא שיעוררונו ויזכירונו כי חבלים כאלה כבר מנו לנו דורות שעברו, במכות כאלה כבר הוכינו ולא נכחד קימנו ולא נשבתנו מטהרנו, ידברו מה שידברו צוררינו, ינהמו נדובים משטינינו הנכרים ומהרמינו ומחריבינו אשר בקרבנו, לאמר: בא קרץ לישראל! נוחלה אבדה תקותו, אין מקום בעדו בין העמים, אייראפא לא תוכל שאת בני שם אשר מעפר אחר שורש גזעם, והם נתונים כעת בתנאי כפול (אלטערנאטיווע) להיות או לחדול. לחיות - אם תיכף ומיד ישיגו קרקע די צרכם לקבוע להם מדור בפני עצמם. ולחדול אם לא יעלה בידם הדבר הזה; ערומים הצוררים האלה ומזמותיהם תהום רבה הם נזהרים בלשונם ולא יחפצו לאמר דבר פשוט בלי הצעות ותנאים: חדל לך ישראל ועבור מן העולם כי כבר פנה יומך כמו שהיא מחשבתם באמת, אך לכסות את זדון לבם יציעו תנאי אשר הנמנע הוא שיקויים באופן ובדרך שהם רוצים. — הן רעיון ישוב א""י יקר הוא לכל שלומי אמוני ישראל ואין גם אחד בנו אשר רגש ישראל מפעם בקרבו שלא ישתדל איש לפי כחו לטובת הענין הנכבד הזה, אולם גלוי וידוע לכל איש דעת כי הרעיון הזה לא לדור אחד ולא לשני דורות להוציאהו לפעולה בתכלית השלימות ובאופן הנאות, והעושה את קיום היהדות לענין תלוי בדבר זה, הרי הוא מניח על קרן הצבי את כל האומה והדת, פראנץ ליסט צורר היהודים כתב באחד ממאמריו כי אין ההשכלה מתקיימת ואין כשרונות כל עם ועם עולים ומתפתחים באופן הנאות רק אם כל עם ישב בארצו ובנחלתו, ומן ההנחה הזאת יצא ופסק גם לישראל שישובו לארץ מולדתם, על זה העיר בצדק החכם יעללינעק לאמר: ליסט שפקח הוא יודע כי לפי שעה אין הדבר תלוי רק בנס, לכן הראה את נדבת רוחו ומסר לישראל את ארצם, אף כי בסתר לבו הוא שונא ישראל תכלית שנאה, ואלו היה הדבר אפשר שישיבו היהודים בעת הזאת לארצם כי עתה התנגד לזה בכל עז — כן הדבר גם בהצוררים שהציעו תנאי כפול זה, התנאי הראשון שהם מתנים רק בדותא היא אצלם. אונאה מליצית ויפוי דברים, ואם כי לא „בפירוש איתמר"" אבל „מכללא איתמר"" שהם גוזרים משפט מות על האומה — אולם האם ראוי הדבר להגן במופתי הגיון על קיום ישראל מפני צפצוף רמשים כאלה? לא מהם ולא מהמונם יחרד ישראל. הירח יקר הולך אף כי העזים שבחיות יחרצו לשונם נגדו — ישראל סבא, גזע ישישים אשר סערות רבות כבר עברו על ראשו ולא הזיזוהו ממקומו, גזע עתיק ימים אשר על גל מדושן בדם בחירי עליון שרשיו יסובכו, גזע אשר כבר הרסו אליו רבבות עמלקים ואגגים ולא יכלו לו - אל הסלע הזה ינופצו ככלי זכוכית האנטיסעמיטים אשר מחוץ והבוגדים אשר בקרבנו והיו כמוץ גנבתו סופה, כי עם הסערה באו והסערה תשאם, וישראל לא ימוט ממקומו כי דת אלהיו מעוזו ורוח לאום בן ארבעת אלפים שנה נוססה בו וסגולותיו אשר בקרבו שומרות אותו מן הזיקין והמזיקין ומן הרעמים והזועות. אחת היא אשר יאמר לנפשו איש ישראל בימים כאלה: יהי מה יהי! עמוד בקרב עמך, כי בו נטעך האלהים וזה מקומך אל תעזבהו, אשרי העם אשר בלבו יתנוססו רגשי אמון כאלה, וכארז בלבנון ישגה, דשן ורענן יהיה ואין קיומו תלוי בקרקע! ואוי אבוי לו להעם, אשר נפשו ריקה ולבו חלל בקרבו ורגשותיו ספו תמו ותורתו ודברי ימיו וכל חסן ישועתו ושכיות החמדה המוסריות אזלו ממנו, פנה הודו ופנה זיוו, ויקוה לצמוח מן העפר ולהתקיים על ידי הקרקע, מאפס אמצעים אחרים העוזרים לקיומו. צפת י""ז מנחם אב תרמ״ג לפ""ק. . קוראי הצפירה הנכבדים! לא יצאנו הפעם כמאלם אלומים „בחדשות"" וכמלקט בספורים; הדבר אשר נגיד הוא כקול קורא אליכם אחינו בני ישראל. — זה כשנה ועוד יותר החלו תושבי רוסיא ורומעניא לנוע ממקומם ולנוד ממושבותם לשוב אל ארץ אבותינו, ויהי כל איש נכה רוח אשר העוני והמחסור השלימו בו חקם והציגוהו ככלי ריק, נבהל נחפז במקלו ותרמילו לעוף במעוף לאה״ק, באשר שמו להם לקו את דברת אלה אשר יצאו בחפזון ותקעו יתדות ברזל על ראשם בפטיש המליצה, בפתגמים מפוארים: עתה! עברו אל הארץ הטובה ועבדו אדמתה, והארץ תוציא לכם שפעת טוב ודי זהב תריק ראו נא כי נבאו ולא ידעו מה נבאו. האמנם כי הפליטים הנם באה״ק ודי כסף להם, גם עובדים אדמה! אפס למי הם עובדים? הלא המברחים אשר בירושלים עובדי אליל המיססיאן אשר פרשו מהמורם ללכדם ברשתם נצודו, ובחרמם נגורו; עיניהם טחו מראות ולבותם מהשכיל, לא נתפתחה דעתם לדעת כי הרעיון הקדוש „ישוב א״י"" איננו סובל את החפזון והבהלה. והם העפילו עלות בסולם גבוה, מחוסר מדרגות ומהעדר שלבים ונפלו נפול, רעבו ללחם, ויצמאו למים, וכאשר הריחה המיססיאן את ריח הנתח הטוב אזי התנפלו עליה ויחתפו חתף, הריקה להם כסף וחזילה להם זהב, ומעולם לא פללה כי יכול לקרות לה מקרה כמו זה — כי תחת דגלה עתה כתשע מאות גולים; אתה! משפחות למאות נאבדו מישראל, נפשות רבות נעדרו למורת רוח כל איש אשר רגש יהודי בקרבו. עתה נעברה נא לראות את שלום אחינו הטבועים בלב ים והצפוים אלי מות במים אדירים אשר עוללה להם הפקודה האיומה מקאנסטאנטינאפאל „שלא ליתן לגולי רוסיא ורומעניא עבור בגבול סוריא"". וזה דבר המקרה: לפני עשרה ימים הביאה אנית-הקיטור כמאה וחמשים איש לחוף בירות, וירדו אל תוך ספינה קטנה למען יוכלו קרוב אל העיר, ויגשו השוטרים בבהלה ויהדפוס בחזקה, ולא הועיל כל הון, ותועפות כסף כאשר עד כה התרפסו ברצי כסף, וישובו הנהלאים וידיהם על על ראשם, ואחרי שני ימים אשר תעו וינועו על הים השיגו אנית- הקיטור ללכת לחפש מקום לרדת שמה. — ומי יודע לאיזה חוף יוכלו עתה לרדת? כי חופי סוריא לא עד מהרה יפתחו לפניהם; כל לב דוי, כל עין תרד דמעה, וכל עפעף יזל מים, לשמע מצבם האיום, המכאיב לב ומרגיז נפש, שקועים הם בים צרה, אין להם לפנות ימין ושמאל, אנא יבואו? מטה לחמם מהם נשבר מבצר מעמדם פור התפורר. בכן עתה אחב״י! אל תהרסו ממצבכם ואל תכתתו את רגליכם באשר יעבור עליכם הרוח המתעה „לעלות ולהתפרץ לאה״ק כעת״. לא בחפזון תצאון, כי סוגר לפניכם הדרך „ולא במנוסה תלכון"" כ״א חבו כמעט קט לבל תסבו רעה לנפשכם, אל תעשו בעט סופרים שקר, ושמוע תשמעו מלתנו האמורה באמת. והיוצאת מקרב ולב החפץ באושר כל ישראל. ואם תדמו בנפשכם כי מפני זה נודיע כל אלה יען כי יראנו פן יצאו חוצץ כל הגולים לבא לאה״ק ויקמצו מאתנו „כסף חלוקתנו״. על זאת עליכם לדעת כי אף בלעדיכם כסף החלוקה מה היא? משענת קנה רצוץ היא. מעט מזעיר עזרתה וישועתה במאומה לא תספיקנו די צרכנו, כל ראש קודר וכל פנים קבצו פארור בלחץ ויגון נורא. ירחם ה׳ עליכם כל בית ישראל ועלינו תושבי ארץ הקדושה השמועה המפחידה כי גם בערי מצרים „החלי-רע"" תשלוט שלטת, הפילה אימתה על אדמת סוריא, ונמס לב כל תושבי בירות וטבריא. העיר בירות תאבל ותשומם על כי נתרוקנה מתושבי ב״י, כי רבים ברחו להם אל ההר הלבנון אשר מנגד גם תושבי טבריא יבריחו א״ע לעי״ק; ועתה ראו פקידי ממשלתנו לעצור בעד הבאים שלא יקרבו לעירנו עדי יתעכבו משך איזה ימים הרחק מן העיר, ימי ההסגר להבאים מבירות הם שנים מאיר טויבענהויז איש ירושלים עשר ימים. קיוב איש את רעהו יצודו חרם. יותר מאשר יעשו לנו שונאינו בנפש הנותנים אותנו לשמצה וקלסה, יעשו אחב״י איש לרעהו, ובעת כזאת שהשנאה שוררת בלבב החשוכים להחריד רבצם ועליהם לחיות באהבה אחוה, חלק לבם, והמעט שעומדים מרחוק בבוא שואה על רעהו ה׳ א. ל. וסייעתו סוחרי נאפט בקיוב בערה קנאתם בקרבם על הג״ר ה. כ. הנודע לסוחר נאפט מתנגדם, ואחרי כי לא היה לאל ידם להרע אותו, כי מי הקשה אליו במסחר הזה התנכלו למצוא תואנה אל המנהל ספרי מסחרו להביא אי-סדרים בבית מסחרו, לשעה, וילשינו לפני שר השופטים כי תעודה מזויפה בידו, ויבוא שר העיר ושוטריו לבית מלונו ויתפשהו. בין כה מצאו עוד מאחב״י שאין להם זכות הישיבה פה, וישימוהו. במאסר. למחרת נמצא שתעודת מנהל ספרי מסחר כשרה ונכתבה כדת ויצא לחפשי. כראות שר העיר שנבעו מצפוני יהודים רבים שאין להם זכות אזרח להשתקע פה, נתן צו לשוטרי העיר לשית עין על בתי מלון לגרש מן גיו קיוב אלה שלא על דגל המלאכה יחנו; ממילא מובן שרבתה המהומה במחנה העברים ורבים נאלצים לעזוב את העיר ונשבר מטה לחמם, הה שחתך ישראל! מהרסיך ומחריביך ממך יצאו. גר ותושב וואבאלניק (במחוז פאניוועז). נוסף על השוד והשבר אשר ישמע מערי יהודה בכל יום אשר יקרע סגור לב כל נדיב מבני עמנו, אודיע היום את האסון אשר קרה לעירנו כ״ד מנחם אב, ביום חג גדול לנוצרים יום השוק הגדול לנו בכל שנה, אהה! והנה אש לוהט ותמרות עשן ורוח סוער סערה האש על חמשים וששה בתים, מכל עברים נשמע קול יללת בני עמנו על האסון הנורא אשר בא עליהם פתאום, יתר הפליטה הנשארת היה לבו לחומסים ובוזזים. כאמתים משפחות מתגוללים בחוצות עירנו, הטף נטושים על פני השדה ושואלים לחם ואין פורש להם. נוסף על היגון אכלה האש את בתי תפארתנו, בית הכנסת וארבעה בתי מדרש הבנוים בהוד והדר, עד כי אין לנו מקום לשפוך שיחנו לפני ה׳, ואנחנו לא נוכל למלאות החסרון אף לאורך ימים, אי לזאת חוסו נא נדיבי עמנו מקרוב ורחוק לשלוח ישע להאומללים ולרומם בית ה׳ להעמידו על תלו, לכל הפחות בית מדרש אחד, וצדקה תרומם גוי, וה׳ יסיר חרפת רעב מעמו, ויתברכו כמשאלות לבבם, וכעתירת אוד מוצל מאש. מענדל גארדאן כל נדיב לב ישלח את תרומתו נדבת לבו על אדרעס Куицу Виилинину давину въ М, Бобольникъ Ков. г. ע״ז בא לראיה חותם האופראווע. . איסקאראסט (פלך וואלין). בהצפירה No 28 קראתי תהלת הגביר הישר באדם כ״ש ר׳ יונה זייצאוו יחי' על הצדקה אשר עשה עם אחיו ב״י למלאות ידי בנות ישראל עבודה בשדה האבטיחים אשר לו, ברכת העובדים עליו תבא, לו נאה לשבח ולישרים כמוהו נאוה תהלה, ובאין איש שם על לב להשמיע ברבים את הטוב ואת החסד אשר עשה ועושה עם אחב״י גם אחד מחסידי אומה״ע, השר זיגמונד פרושינסקי. אדון העיר קאטעלנע הסמוכה לזיטאמיר, מצאתי א״ע מחוייב בדבר, להודיע לקוראי הצפירה אשר בקיץ הזה, עבדו ועובדים אצלו יותר מן 200 פועלים מאחב״י. בשדה ובגורן עבודת מלאכה ועבודת משא, בעד 60 קאפ׳ ליום באין הבדל בין איש ואשה באים בימים, ובין נער ונערה צעירי ימים. גם נתן צו להמשגיחים שלא לעבוד בבני ישראל בפרך, ועוד יתרה עושה, שבכל יום ששי בשבת יצוה למשרתיו להביא העירה בעוד היום גדול, את הפועלים הרחוקים מהעיר בעגלות רתומות לסוסים קלי המרוץ, שלא לחלל את השבת, לבד הצדקה בכל עת שעושה האדון הזה עם עניו ב״י מי יתן ויכתבון מלי בהצפירה, מי יתן ויוחקו באחד ממכ״ע המדברים בשפת הארץ, להראות העמים והשרים כי שקר בפי משטינינו ומקטרגינו, האומרים כי רק על לחם מסחר וקנין חיה כל אדם מישראל, אוהבים את הרבנות ושונאים את המלא מי יתן והיה לבב הממשלה עלינו לטובה, לתת לנו זכות אזרח. ואנחנו בנערינו ובזקנינו בבנינו ובבנותינו נעבוד את אדמתנו קנין כספנו, ויראו שונאינו ויבושו, ישרים וישמחו, דברי חובב עמו מצפה לישועה תמיד. הלל הערצינשטיין מאיסקאראסטץ ביאליסטאק. רבת שבעה לה נפשנו לעג שונאינו וחרפת מחרפינו, אשר אכלו את יעקב בכל פה ויתנו את ישראל למשל ולשנינה, כי עם לא יצלח הוא לכל מלאכה וידיו לא תעשינה תושיה הן בעיר והן בשדה, רק כבודו הוא כבת מלך שבת פנימה, בחבוק ידים וכעכברא דשכיב אדינרי, מכל משמר נוטר הוא את צרור כספו, כי ממנו תוצאות חיים לבית יעקב ולעם ישראל, בנשכו כזאב נשך כסף או בהנחילו אויביו ואוהביו י""ש ואוצרותיו ימלא, זה אומנותו של ישראל וזה יצר מחשבות לבבו כל היום. אכן לא לנצח אותה האמת מסתרים וחושך למושב לה, כי אמת מארץ תצמח על פני תבל חוצה להגיד בלאומים, כי אין בפי צוררינו נכונה ורק משנאתם קראו את שמו „ישראל יושב בטל !״. נכבדה עירנו לבני אדם, כי בה בתי חרשת המעשה פתוחים לרוחה, וה הרוצה לעבוד בא ועובד ומשכורתו שלמה ולא יקופה שכרו, וב״י הרחמנים בעי בתי חרשת המעשה נתנו צו לספח למלאכתם גם א״י, כי חסו עליהם ועל עולליהם המבקשים חית נפשם. ורק זה הזו עינינו עד היום, כי ננעלו דלתי בתי חרשת המעשה של א״י לפני ב״י, יען קדוש הוא לחמם וזר לא יאכל בו. ע״כ ישמח ישראל, בראותו זה דבר חדש אשר לא היה לעולמים בתוככי ביאליסטאק, כי בעל בית חרשת המעשה של משי הנודע לשם ה׳ קאמאכוי, אשר שמה נערות רבות תעבודנה עבודתן מלאכה נקיה של משי ורקמה, קם ראשונה והודיע לב״י, כי יספה לעבודתו מאה נערות ב״י, וגם אליהן יטה מטה להם, יען נודע לאיש הזה, כי גם הנשים העבריות חיות הנה ומוכשרות למלאכה, ע״כ גם הוא אמר: „עוד אבנך ונבנית בתולת ישראל!"" וזה לא כביר אשר נספחו ובאו למלאכתו נערות ב״י ולא תבושנה, כי תדברנה את אויבים בשער, ומלאכתן גם הנה תעבודנה בחריצות כפים. יראו שונאינו ויבושו וישובו ממחשבתם הבדויה, ויתבוננו אחב״י ויטו שכם אחד לאהוב את המלאכה המחיה את בעליה, ואז לא יבוש יעקב ועוד פניו לא יחורו, בראותו כי ילדיו בקרבו יקדישו שמו. טויבע בת ר׳ ישעיה בלאך בעל בית חרשת המעשה ניצצא. מה טוב ומה נעים היו לי לראות היום שמחת קהלתנו הנכבדה פה עיר ניצצא במדינת צרפת, כי קבלנו את הרב החכם הגדול מו״ה אלחנן ווייס נ״י כשמו כן הוא, כי אל חנן אותו בחכמה ומדע ובמדות ודעות נשגבות. והוא יהיה לנו לרב ומורה דרך ברצון קהלתנו וברצון הממשלה הרוממה ויום טוב עשינו לרבנו החדש בבית הכנסת, וכפטיש יפוצץ סלע כן היה דבריו הנחמדים נגד שונאי השלום אוהבי המריבה ומה נחמד היו לראות קהלתנו הרוממה, ראש הקהלה הוא הגביר המרומם D. Pollonnais President. נכבד הוא בשם הכבוד מהממשלה Chevalier de la Legion dhonneur, Conseiller general, Mair de Willefranche. ויהודי הנהו בכל לבבו ודרוש דרש לכבוד היום, כן האדון B. Viterbbo, ain. הנכבד אשרי העם שככה לו כי יהודים הם ממונים ונבחרים מהממשלה ומהעיר להיות לראש ואדון גם לאינם יהודים כי רוב חדרים שמה בעיר Villefranche, הנם אינם יהודים. והם בחרו להם את הגביר הנ״ל Monsieur Pollonnais, כי אינם משגיחים רק על מעשה הטוב והיושר באין הבדל דת לדת, הכהן הקטן מאחיו פרץ מושקאט לפנים בעיר קאוונא, וסובאלק ועתה בעל בית האורחים Hotel. Willa speranza Rue St. Etienne 21 a Nice."
021-HZF-1883-09-18-001-10273_toc_7,," הודעה ע״ד האחרונים נכונים אנחנו לקבל קאמיסיאן מכל החפץ להשיג ע״י אתרונים מכל הסארטין קאראפירער, גענווער, מארא ער, קא דזיקאנער, אתרוני א״י עם פיטמות ובלא לחים, כפי מחירם בטרייעסט. ובתוספת פיטמות. וגם לולבים והדסים ירוקים ו קאמיסיאן מעוטה. וכפי אשר הודענו בשנים הקודמות, וגם אשתקד אשר מחיר האתרונים הי' ביוקר לא הע יר הקאמיסיאן, והננו נכונים לשלוח סחורה בה לכל דורש גם ע״י נאכנא מע בשלחו אלינו אויפגאבע, וביד כל אדם להריץ אלינו מכתבו, אל כל מקום אשר יחפוץ, וכפי האדרעסין דלמטה, ונקוה להפיק רצון מכל הדורשים לעשות מסחר עמנו. האחים אהרן ואברהם בירגער במינסק Aрону Виргеру въ г. г. Минскъ אדרעס למינסק Abran Burger in Friest. Oestreich. אדרעסע לטרייעסט"
021-HZF-1883-09-18-001-10273_toc_8,," אנחנו סוחרי אתרוגים, זה רבות בשנים מטריעסט וניינובא, וקארסיקע "" וקאלאברע, ובורדיגערע ומאה״ק, עשינו עתה פה קאוונא בית מרכולת גדולה מכל מיני יבות האתרונים הנ״ל. הכל מבוררים אחד לאחד ולא ימצא שום אתרוג פסול בה הנמכר אצלינו באגולנעס ובפרט בהנמכרים לאחדים, וכן לולבין ירוקים טובים אש, באים אצלינו מגיינובא עצמה, וגם הדסים ירוקים וטובים מאיטאליא, את הכל נמכור במקח הזול כפי יכולתינו ותקותנו חזק שהקונים יהיה שבעי רצון מאד הן מהסחורה והן מהמקחים. א״ד השותפין ברוך ברודא ושמואל וואליק איש ווילקאמיר מקאוונא"
021-HZF-1883-09-18-001-10273_toc_9,," גם בשנה זאת ישיגו לקנות אתרוני א״י מבנות יפו מובחרים ומהודרים, במקח השוה, ואתרוני בארדינעזער וקורסיקאנער, ולולבין ירוקים והדסים איטאליענער ואקוה שהקונים יפיקו רצון מהם З. улКово אדרעססע"
021-HZF-1883-09-18-001-10273_toc_10,," הנני מודיע שגם בשנה זו יש לי אתרונים מפארגי, וגם לולבים והדסים חר עו ורוקים, הכל עצהיו״ט ובמקח הזול, ואקוה כי אפיק רצון לכל הבא בל No. 1 שלמה זיממעלמאן, רחוב פשיחאדנע, וואוועלבערנס הויז כפי שהודעתי בשנים הקודמות גם בשנה זו אודיע לכל העוברים והשבים והבאים פה ווארשא כי שלחתי לטריעסט את שותפי האברך מהור״ר מרדכי צבי אפטע נ״י לדעת ולתור שמה אחר אתרונים מהודרים מובאים מפארנו וגם לולבים והדסים סחר הן תיבות שלמות והן לאחדים ירוקים ולחים, והקונה יוכל לבוא עמי בברית ה ובטח יפיק רצון מסהורה שלי, כי ציר אמונים הוא בקי בטיב הסחורה, מקום מסחרי  פרייז. ברחוב נאלעווקעס בחצר מלאווער No. 11 בחנות של ווארשטען פ׳ עהרי יצחק טעמקין Dzika No 17. מקום דירתו"
021-HZF-1883-09-18-001-10273_toc_11,," אתרוגים להתוודע ולהגלות שנמצא ת״י הח״מ מטריעסט, מכל מין וסארט. סים ירקים, הכל בהכשרים פשוטים ומבו״ה, ודמבו״ח, ופרימע, ולולבין ירקים, וז ממקום מבואם, ושום השש מורכבים או פסול אחר איי בהם, ובמקח אחד שוה ככ בבערדיטשוב, וכל מי אשר יפנה אלי לקנות ימצא הכל כחפץ לבבו, חבושים וארוזים וחתומים בהדרם ויפים, לאחדים ועל הארט. בן ציון במהור״ר זעליג בראדעצקע האליוואנעסק מחוז באלטע י בשבוע העבר נאבד ממני בהאטעל פעטערסבורסקי טלית ותפילין, מי האיש ואבה לקיים מצות השבת אבדה ויתן ידיעה לר׳ יחזקאל אשר ראה שמע או ידע מהם, ויינקראנץ מחזיק ה אטעל פעטערסבורסקי ושכרו פכון לפניו סך עשרים רו״כ. אהרן לאנדא בהרב הקדוש מביאלא זי״ע  —"
021-HZF-1883-09-18-001-10273_toc_12,," זה יתוי ונוי מהיום והלאה  2 :: כל החפץ לפנות אלי, הן בדבר בית המדרש החדש שהקימותי על בעיר אדעססא, והן בקנין לוהי לוח ישרון לשנת התרמ״ד יואל לכתוב על גב המכתב  . И. Гурлинду, въ мастцую Класенческуiо Гниназно въ Oдecсу."
021-HZF-1883-09-18-001-10273_toc_13,,"  לידע ולהודיע ולהודע:   אחרי כי נלקח 80% תמצית חומץ מן כעמישע פאבריק במאיינץ בלשכת מעדעצינישע דעפארטאמענט בס״ט פעטערסבורג והוכיחו לדעת כי נקיה וטהורה באין דברים מזיקים לבריאות האדם, נתן המיניסטעריום רשיון להפאבריק מאיינץ למכור סחורתה במדינתנו. בתנאי כי התמצית חומץ תהיה בכלי זכוכית סגורים וחתומים בחותם תבנית (פאבריק מארקע)  של הפאבריק הנ״ל, ועל כל כלי יהיה דבוק                                        אופני המזינה.  ואנחנו אשר רק לנו נתנה פאבריק מאיינץ סקלאד הראשי על מדינתנו זה. שנים כבירות, נכונים לשלוח חנם לכל דורש פתשגן הכתב (קאפיע), ונגד שלוח של בבוק קטן תמצית חומץ לפראבע. 70 קאפ׳. תקותנו חזקה כי כל איש ישר ונבון יראה אשר טוב לו כעת עשות מסחר בסחורת פראנקפורט, אשר מלבד כי ערובה נתנה על חזקת 80% וכבר קנתה לה שם תפארת בטעמה וברידה, עוד היא עומדת מאושרת מהממשלה והקונה אין צריך לפחוד "" ב״ב: מקול עלה נדף Люблинеръ и Конъ, Влоцлавекъ, Варшавекоя губ 45   3  :"
021-HZF-1883-09-18-001-10273_toc_14,," דיא איינציגע דירעקטע בעצונסקוועלעל פאריגער קורפיער אונד קארזיקאנער אתרונים, לולבין, הדסים אין פיינסטער געוועהלטעסטער וואארע איסט אויס זייט 15 יאהרע בעשטע זענדע שטרענג זאלידע גראס האנדלונגס- הויז G. Singer in Triest."
021-HZF-1883-09-18-001-10273_toc_15,," אל סוחרי האתרונים מכיר אזכיר מסחר האתרונים ליודע מכבר, ולכל החפצים לבוא על בברת המסחר מה ודש לקנות בעדם כל מיני אתרונים יץ ישראל, קאראפירער אניווער, ומא- אקער, וכן לולבים והרסים בעד שכו אמיסיאן קצוב, וכל החפץ בי יפנה אלי כפי האדרעססע דלמטה. נפתלי משכיל לאיתן Паутоло Маскилексону въ губ. г. Минскъ."
021-HZF-1883-09-18-001-10273_toc_16,," אודיע שגם בשנה הזו יהיה להשיג אצלי השיגם אתרוני א""י מובחרים ו ויוכלו ו אצלי תיבות סתור מים  מת א״י וגם פתוחים לברור נבדרים ולולבים ירוק והדסיו טאלייענער, מש שארי סארטין וגם  אתרונים הכל ב  אדרעסע שלי כשמי, אביגדור מאיר גארדאן דיגא מאסקעווער פארשטאט גרויסע שטראז No 52."
021-HZF-1883-09-18-001-10273_toc_17,, גם בשנה הזאת ימצא אצלי למכור אתרוג אה״ק ואתרוני קארפו גם לולב והרסים הכל באגולניע במקח השוד אדרעסע כשמי. מנחם היילפערן הוראדנא
021-HZF-1883-09-18-001-10273_toc_18,, הנני מודיע לכל בעלי מ״ומ מכבר שגם שנה זו ריות עתי בעצמי לטריעסט  נים. אתרונים מפארני ממש. וגם ל הכל על צה היותר טוב ובמ קח הזול ובית מסחרי יהיה כמו בכל שנה ושנה ברחוב אליווקעס No. 17 בבית מסחור היין ש מרגליות ואקוה להפיק רצון לכל ה״ר איטש  שות מסחור עמי. פאסט אד רוצד ם מרגליות. שמעון לעווי בווארשא
021-HZF-1883-09-18-001-10273_toc_19,," פראנקפורטער עססיג-עסענץ ערלויבט פאן מיניסטער דעס איננערן ארט אונד אין אויס פעטערבורג, אין ה פלאשען, צו בעקאמנ М. Ввскочъ סען בייא Варшава, Фра № 10"
021-HZF-1883-09-18-001-10273_toc_20,," שאלות ותשובות לה׳ פופערניק לא נוכל להדפיסן לה׳ מ״א מבילסק מכתבו לא הגיע לידינו, לה׳ פא׳ בקישינוב ישלח פילה למראה עין ונראה. להמתלוננים כי תתאחר ה לבוא לידם. הנה אם יראו על הפאקעט חותם אסט דווארשא שהוא ביום ה׳ אזי ישלחו מכת קובלנא להפאסט דפה עם הבאנדראללע לאות שנתעכב לק פה על הפאסט: "
021-HZF-1883-09-18-001-10273_toc_21,, אדרעססא שלנו редактору газ. ГАцкопр З. Слонинскону Варшава S. Sionimski i Warszawie. Dzika No 259.
