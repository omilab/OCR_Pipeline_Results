article_id,headline,text
021-HZF-1874-12-09-001-10377_toc_1,,  מים הם אם א מחירו באשכנז:  4 ר״ט 20 ז״ג לשנה.  ם בעסטרייך 8 פל׳ לשנה.  וכן לרבע שנה. שכר מודעות: מכל שורה 2 ז״ג. S
021-HZF-1874-12-09-001-10377_toc_2,, ום מיום  מפ  ברוסיא ופולין.  לשנה 6 רו״כ. או לרבע שנה 1.50 רו״כ. ביתר הארצות 20 פראנק. באמעריקא 5 דאללאר. )
021-HZF-1874-12-09-001-10377_toc_3,מכתב עתי משמיע חדשות בקרב עם ישרוץ מכל ה...," מכתב עתי משמיע חדשות בקרב עם ישרון מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1874-12-09-001-10377_toc_4,תוכן הענינים.," תוכן הענינים. דברי הימים. אשכנז: ברעסלויא מאת י. גערמיזא. רוסלאנד: מאהילעוו. מכתבים ממינסק: מאת בן צרויה. קאוונא ידיעות העולם והטבע, חרבות עולם: מאת המו״ל. הר שרפה: מאת קלמן שולמאן. עוברי אורח ים הצפוני: מאת חיים גאטטעסמאנן. נסיעה באיי הים הגדול: מאת משה יחזקאל גוטפארב. חדשות שונות. מכתב, ושאלה הנדסית: מאת ד״ר ליפמאן ליפקין. הודעות:"
021-HZF-1874-12-09-001-10377_toc_5,"ש
דברי הימים."," ש דברי הימים. (פראנקרייך.). בימים האלה נפתחו שנית שערי האספה הלאומית, והנבחרים חדשו את מועצותיהם בכל עניני המדינה הפרטים; אך בנוגע למצב הארץ בכלל, לסדרי הממשלה ולהקאנ- סטיטוציאן, הנה כמעט כל הנבחרים נמנו וגמרו למשוך את ידם מכל הענינים האלה עד ראשית השנה הבאה. הן אמנם אולי ראו הנבחרים באיצטגנינות שלהם, כי כל מועצותיהם בשנה הזאת אינן עולות להם יפה, וכשם שלא עלתה בידם לצעוד אף צעד אחד לפנים מראשית השנה עד החדש האחרון, כן יעבור גם החדש הזה בפלפולי הבל ובוכוחים של מה בכך; או יוכל היות, כי לא אבו להרגיז את שלום הארץ בימים האלה הנכבדים מאד לכל הסוחרים ועושי מקנה וקנין; אבל מי יודע, מה תצרור השנה הבאה בכנפיה ואם לא תביא גם היא לצרפת אך מצב מבולבל וענינים מסוכסכים? הן אמת, כי האגרת אשר שלח המרשל מאקמאהאן בימים האלה לנבחרי האספה הלאומית בראש לא בסתר תדבר, כי עתידה הממשלה לתת יד לכל האנשים הנבונים והמיושבים מבלי הבדל כת ומחלקה. אבל היוכלו המשמאילים באספה הלאומית (והמה הרפובליקנים) להחזיק באמונת אמן ביד המרשל אשר יפשוט להם לאות אהבה ושלום. בעוד אשר יודעים המה נכונה, כי היד ההיא שלפה חרב מתערה ללחם את מלחמות נאפאלעאן השלישי אשר נלחם לכבודו ולגדולתו ולא לאושר המדינה והצלחתה. — היוכלו להאמין לקול האות לשלום הזה אשר נתנה להם הממשלה, אחרי כי יודעים המה, כי אנוסה היתה על פי הבחירות, אשר הראו לה לדעת במה חפץ העם ואנה פניו מועדות? עינינו הרואות, כי בעוד אשר הממשלה קוראה לכל האנשים אשר נגעה אהבת עמם בלבם מאיזה כת שיהיו, ידי הבנפרטיסטים מלאות עבודה להוציא את מחשבתם לפעולת אדם וכל הנשבעים לרגלם לא ינוחו ולא ישקטו, כאלו מקוים המה לראות בקרב הימים את בן אדונם יושב על כסא צרפת. — (שפאניען.) גם מספרד תבאנה שמועות מעציבות, כי עלתה עוד הפעם ביד דון קרלום לאסוף יד גדולה מחילו ולצאת לשדה המערכה. סערראננא אשר חפץ להבקיע דרך (אשכנז.) המשא ומתן בעניני המדינה בהרייכסטאג הלכו בראשית השבוע הזה בשובה ונחת, ובענין ברית הבי-דוהר בין כל הארצות (וועלט פאסט פערטראג) היה פה אחד ודעה אחת לכל הנאספים, אם גם הדבר הזה עומד הוא ברום עולם המדיני וממנו תוצאות לשנויים רבים בעניני המסחר וכלכלת הארץ אבל לא כן היו האסיפות בקץ השבוע, כי בסופה וסערה היה דרכן ועמל גדול היה לביסמארק להשיב תשובות נמרצות לכל שואליו, וביותר בדבר הקשר והיחס אשר בין משרת מזכיר אשכנז ובין כל הליכות ארצות הברית וסדר ממשלתן. כבר הודיעו כל מה״ע האשכנזים, כי ביום תשעה לחדש הזה יהי משפט הגראף ארנים נחתך על פי השופטים; והנה עתה יצא קול, כי עוד יארכו הימים טרם יגלו את המסכה הנסוכה על פני החידה הסתומה הזאת, אשר נלאו כל חכמי לב לבא עד פתרונה, לאשר בימים האחרונים האלה נודעו לחוקרי הדין ענינים חדשים, אשר יש בכחם להכריע את מאזני המשפט לאחד הצדדים, על כן נחוץ לחקור אחרי הדברים ההם ולבא עד תכונתם, טרם יבא משפט הגראף עד השופטים לחתוך את דינו. צבאות הקרליסטים אל חילו הצפוני נלחץ לסגת אחור. אמנם מי אשם בדבר? האם לא פרי מעלליו יאכל סערראנא כעת האם לא הוא לבדו נתן ידים לדון קרלום להחזיק מעמד נגדו כיום הזה, בהיותו יושב וחובק יד בצלחת, בעת אשר עבדי המלך קרלוס עשו את כל אשר היה בכחם וכל מזימה ועמל לא נבצרו מהם לסכסך את העם איש ברעהו ולהעמיד את נפשם בסכנות גדולות ועצומות, למען השיב את המלוכה לאדונם ומלכם?"
021-HZF-1874-12-09-001-10377_toc_6,אשכנז," אשכנז ברעסלויא, בירח כסלו. זה מקרוב עמד אחינו העברי ה׳ דראבקין מווילנא לפני כס המבחן בהאוניווער. זיטעט אשר בפה, בהמחלקה אשר ללשונות המזרחיות, ויפק רצון וחן מאת הפרופיסורים, כי השכיל להשיב על השאלות שערכו לפניו כיד ידיעתו הטובה עליו; ובקרוב יקבל תעודת האוניווער- זיטעט בתואר הכבוד דקטור. האיש הנעלה הזה שמע לקחו בפה שלש שנים ולרגלי כשרונותיו, בין לבבו והתמדתו בלמודים מצא חן ושכל טוב בעיני מוריו, כי המה ראו שבצעדי און יצעד האיש ההוא הלאה הלאה. וביחוד הצטין א״ע בהדיססערטאציאן שלו בטרם באו הנה, גמר חק למודו בבית מדה״ר אשר בווילנא, ויהי אחד מתלמידיו היותר נבחרים. חברת „מפיצי ההשכלה אשר ברוססיא"" היא שלחתהו לפה והיא סמכתהו בימינה כל הימים; וזהו פרי טובה, וזהו תהלתה. ה׳ דראבקין ישוב בקיץ הבא לארץ מולדתו רוססיא; ואליו עינינו נשואות, כי יפעל הרבה לתפארת אחיו, כי ברכה בו. עוד דבר: בימים האלה יצאה ממכבש הדפוס אשר בפה הדיססערטאציאן של אחינו העברי ה׳ ד״ר אברהם גארדאן מווילנא, ובשם שפינאואיס פסיכאלאגיע דער אפפעקטע מיט ריקזיכט אויף דעסקארטעס"" תכנה. ר׳ אברהם נתנסה בהאוניווערזיטעט אשר בלייפציג, אחרי אשר יצק מים על ידי הפרופיסורים דפה משך כמה שנים; ועל מחברתו אשר כלה אומרת כבוד לן יתענגו יודעי חן. י. גרמיזא."
021-HZF-1874-12-09-001-10377_toc_7, רוסלאנד,"  רוסלאנד מאהילעוו, (ע״נ דניעפר). סופרנו מעיר הזאת כותב לנו כדברים האלה: „מגורת שוא יגורנו ופחד לא היה פחד, כי בטרם נגה אור על תהלוכות הפריזיוו (קריאת אנשים לצבא) החדש דמינו כולנו, כי רבים מעמנו יברחו ולא יבאו ליום הפקודה, והנה עתה נראה, כי שנינו במשפטנו, כי בעירנו כהגיע תור הפריזיוו לא נעדר אף יהודי אחד, תחת אשר מהנוצרים חסרו שבעה ועשרים בני 21 שנה, כי ברחו ולא נודע מקומם איה. ואם בשנה הראשונה, אשר עוד הדבר חדש הוא, כך, בימים יוצרו על אחת כמה וכמה״"
021-HZF-1874-12-09-001-10377_toc_8, מכתבים ממינסק.,"  מכתבים ממינסק. (א.) בתי ספר לנערות אשר מחזיקיהם עברים המה, הנה הנם אך שנים בעיר הזאת. אך רב מספר הנערות הלוקחות לקח בהם, והנה תיטבנה מאד את דרכן לבקש את הלמודים, והנן עולות במעלות ההשכלה, כי מחזיקי בתי הספר האלה, ישימו כל לבם ומעינם לתת סדרים טובים ומועילים, למודים דרושים לכל חפציהם, גם המורים המפקדים עליהן לנחותן הדרך הטוב, משכילים הם. המחזיקים לא יראו יביטו על תועלת נפשם, למען בצע בצע, ואך תועלת החניכות כל מעינם, עינם לא תחוס על כספם אם אך יביא בכנפיו טוב ומועיל. זה שנים רבות עברו מיום נוסדו בתי ספר אלה, בהם הרבה עמל וטרדה שבעו המיסדים, הרבה פזור הנפש, הרבה כסף פזרו לכל רוח, אך עמלם עד כה, ישא עתה פרי הלולים. ולו היתה ברית השלום כרותה בין שני הבתים האלה, לבלתי יהדפו איש בכתף רעהו, ולבלתי שים תהלה זה בזה, כי עתה ישנא כבוד שני הבתים האלה; אך לדאבון נפש כל משכיל, המחזיקים אינם מפרכסים זה את זה, ואיש את רעהו חיים יבלעו. סבת המצה והמריבה אשר בין שני הבתים האלה היא: כי לפנים, לפני עשרים שנה או יותר בערך, היה המיסד הראשון ה׳ פונט ז״ל, ואליו נלוה גם ה׳ ראקאוושציק, ומאשר כי לא רוח אחד היה להמה, ולא ראי זה כראי זה, על כן נשא האחרון משאת כסף רב מאת הראשון, בתנאי כי ינער כפיו מתמוך בבית ספר לנערות, ולא ישלח ידו במלאכת רעהו. אך ה׳ ראקאוושציק לא שמר דברו, ויפתח גם הוא בית ספר לנערות. והדבר הזה היה פטר ריב וראשית מדון. אך עתה במות ה׳ פונט ובית הספר שלו נשאר תחת השגחת בתו אשר השלימה חוק הלמודים בגימענאזיום לנערות, והוא אך הוא מקור כל המחיה והכלכלה להאלמנה ולששת צאצאיה הקטנים. הנה תקות תושבי עירנו. כי עתה לא יוסיף ה׳ ראקאוושציק לעורר מדנים, להכרית אכל מפי האלמנה וששת בניה העזובים, ושלום אמת יכון ביניהם, הספר אמרתי לשים ציון לאיש המצוין ה׳ פונט אשר גוע ונאסף אל עמו ז׳ אדר העבר. האיש הזה עוד לפני עשרים שנה, בעוד עירנו נמה שנתה בערש האולת, וכל מחדש הי׳ בעיניה כפורץ גדר ועוזב אמונה, הנה או בכל כחו ואונו שרה את מורדי העיר ויוכל. כל הימים הי' בית ספרו מלא נערות, ותעשינה חיל בלמודים, ופעמים אין מספר נחל כבוד משרי הגליל פקידי. הלמודים, ולאות על השתדלותו וכשרון פעלו, עזרתו הממשלה בשלש מאות רו״כ לשנה, ויחיה הוא וביתו בכבוד וכמעט יתרה עשה, אך באחרית הימים אבד כספו בענין רע, והוא התהפן בהליו על משכבו בשני ירחים וימת, וישאיר אחריו אשה וששת בנים במחסור ועני; יומים לפני האספו אל עמו, בא הדירעקטאר האדון באגושעווסקי לבקרהו, וימצאהו במצב מורה מאד, וה׳ פונט כראותו את האדון הזה, הנה אך דמעות נגרו עיניו, והדבר לא הי׳ בו, וינהמהו האדון וידבר על לבו, ובמרוצת דבריו אמר: ידע תדע, כי עד היום בסורי אל ביתך, הייתי כפקיד נגיד ומצוה, ומן הוא והלאה היה אהיה אב לצאצאיך, ולמנהל לבית ספרך, וכל הנוגע בו כנוגע בבבת עיני, ומני אז הופיע האדון הנכבד הזה יום יום בבית הספר, ופעמים רבות הנה בעצמו ובכבודו הטיף קחו באזני הנערות המקשיבות. ישלם ה׳ טוב וחסד לעושי טוב! בתי ספר לנערים עברים בעיר הזאת גם הם הנם שנים, זולתי בית הספר לעברים הנוסד מטעם הממשלה. — האחד פתוח הוא אך שתי שעות ביום, משעה 2 עד 4 אחר הצהרים, הלמודים אשר ילמדו בו המה: רוסית חשבון וכתבי מחזיקיו שנים: ה׳ לעדער ומרעהו ה׳ גוריון, שנימו יודעים את מלאכתם, ומבינים דבר לאשורו; אך שתים רעות ראיתי בבית הספר הזה, וע״כ לא ירומם. האחת, כי לא יבוא כל מורה בבית ספרם, והמה בעצמם ממלאים מקום המורים בשתי הלשכות, ובנפשם ובתורתם וחכמתם לבד יוצאים ידי חובתם, אשר באמת הוא חסרון ומעות, ראשית דבר מאשר על כל אחד מהם ללמד שתי שעות רצופות, ואז יגע ייעף ומלאכתו עליו למעמסה, גם למשא ולמעמסה יהיו לנערים שומעי לקחם, ויבזום בשאט בנפש, כי הרבה עושה פנים חדשות. והחסרון השני הוא: על כי לא ייחדו מעון מיוחד לזה, ומקום בית ספרם הוא בבית ספר לנערות, אשר ישכרו על משך שתי שעות ביום. והנה בטרם תכלינה הנערות למודיהן, הנה באותה שעה מתחילים הנערים להתאסף, והיתה מהומה ומבוכה. גם לא מדרך המוסר הוא לקבץ נערים ונערות יחדו, כי דור דעה הדור הזה, ובינה יתירה נתנה בלב הבנים והבנות בעת הזאת להבין ולהשכיל דבר.. את זאת ראיתי לעורר את שני המחזיקים, והמה ישמעו וינענעו ראש ויאמרו אמת! וימהרו לתקן את המעות, כי בשני החסרונות האלה אינני רואה שום דבר, זולתי כי נפשם ערגה לרוחים רבים לאסוף ולכנס הון עתק מבית ספרם, והיא לא תצלח! בית הספר לנערים השני הוא לה׳ רובין, הבית הזה פתוח לרוחה משעה התשיעית בבקר עד שעה 1 אחר הצהרים, ומשעה השלישית עד 5 ובתוספת עת שליש מלבד. גם הבית הזה כיל בקרבו שתי לשכות, בהן ילמדו: רוסית, חשבון, וכתב עברית ורוסית, חומש בהעתקה רוסית, תנ״ך ודקדוק, יושר הכתיבה (דיקטאנט) והערכת ענין (אופזאטץ). והנה תחת אשר מחזיקי הבית הראשון, המה בעצמם המורים לרוסית חשבון וכתב, למען קמץ כסף, הנה האחרון יפזר כסף כאפר, ומורים רבים ישקדו על דלתות בית הספר הזה, שני מורים לרוסית מורה לחשבון, מורה לכתב מורה לתנ״ך ודקדוק. הבנים מצליחים מאד בלמודים, לשמחת לבב הדירעקטאר ולשמחת אבות הנערים, אשר ישבעו עונג ויפיקו רצון, וכבר היה הבית הזה נזכר במ״ע הצפירה נומ׳ 8 לשם ולתהלה אשר המשכיל ה׳ גערמיזא (אחד ומיוחד מחניכי בית מדרש הרבנים.) נטה קו ויתאר את תורת הבית הזה. אך באחת נפלאתי מאד על הסופר הזה אשר צרה עינו מהזכיר לתהלה את ב״י, הן כבוד הסופר וכן כל תושבי עירנו יודעים כי ב״י הוא רוח החיה באופני בית הספר הזה מיום הוסדו, והוא בו המורה לצדקה בתנ״ך, דקדוק וכל משפטי הלשון, והוא הוא אשר יצק לפנים מרוחו הכביר בשפת קדש גם על ה׳ גערמיזא, הכי שכרו כל אלה? היאמן? אתמהה!! אהבת שפת עברית קננה בלב תושבי העיר הזאת, וכמעט כלם ילמדו את בניהם לדעת תורת ה׳ ואת שפתו; אך אחת חולה רעה ראיתי בעיר הזאת, כי כל איש בעד, אשר לא קרא ולא שנה, כל פרא אדם, ערל שפתים ונלעג לשון, כל עם הארץ אשר איננו יודע מאומה, כל הולך בטל, כל משגע ואויל יטול את השם, ויהי למורה שפת עברית. זה יעתיק שתים שלוש דלתות מאיזה ספר מליצי ויקדש למליץ, וזה תכתוב ידו שני טורים והיה לסופר, וזה ילמד את בנו לצפצף ולהגות הברות עבריות בראש כל חצות והיה לנס, ואליו גוים ידרשו, והמה המה המורים לשפת קודש בעיר הזאת. עוד חדשה אחת אשמיע בזה, כי בימים האלה קרא הדירעקטאר לכל מחזיקי בתי ספר, ויצו עליהם במפגיע, וכפר עליהם הר כגיגית, כי יקחו מורות תחת מורים אל בתי ספרם ואלה אשר מחזיקי בתי ספר לנערים הם, לא אבו שמוע בקולו, ויוכיחו לפניו במועצות ודעת, כי נגד הדת וגם נגד המוסר הוא כי בנים יקחו לקח ממורות, אך לא היה שומע להם. ובפה מלא בגערה ובתוכחות המה השמיעם, כי אם לא ישמעו בקולו, כי עתה יסגור את בתי ספרם על מסגר. ואז בעל כרחם נענו בראשם ויאמרו אמן. בן צרויה. קאוונא, טוב כסליו. בהצפירה גליון 13 בא מאמר מאחד הסופרים מפה א—ן, בו שפך לעג כמים על מנהיגי התלמוד תורה דפה, ולמורת רוחינו ראינו בהצפירה גליון 17, איך הסופר הזה בא שנית בדבריו לאמור: לשמחת לבבינו נשמע קול תפילתנו בהצפירה גליון 13, (הנדפס ביום כ״ו תשרי והגיע לפה ביום ג׳ מ״ח) כי בחוהמ״ס (?1) פקחו האנשים הנכבדים את עיניהם ועשו אסיפה לעשות סדרים חדשים לטובת הת״ת, ועשו משגיה חדש תחת הראשון, אשר לקח בשכרו רק 2 רו״כ לשבוע ועכ״ז אסף 2 אלפים רו״כ ונסע לאה״ק. חרפה שברה לבנו לראות סופר מסתתר שופך בוז וקלון ודובר עתק על נקי וצדיק להלל כבודו בעיני כל יושבי תבל, בעוד אשר כל באי שערי עירנו. יודעים צדקתו תומתו וישרו בעסקי ממונות. הן לא 2 רו״כ לשבוע הי׳ שכרו כ״א שלשה רו״כ, וגם דירה ועצים, כן גם רעיתו היתה לו לעזר כנגדו והרויחה במעשה ידיה סך נכון מידי שבוע, ובאלה התפרנס ברוחה לפי מכסת ביתו שלש נפשות, אולם חס וחלילה לתת אותו לשמצה בחשדים אשר אין בו, כאילו הסופר הזה ספר מעט הכסף בצלחתו ומצא שני אלפים רו״כ! ולמען האמת להראות צדקת תום דרך מצאנו החובה עלינו להעיד כי האיש הזה הנהו איש תם וישר י״א מרבים וזה שלש עשרה שנה אשר הי׳ משגיח בהת״ת דפה, ובמשך העת ההיא עברו מנהלים רבים חליפות, וכולם לא מצאו שום עולתה בו בעניני ממונות חלילה ועבד עבודתו לפי כשרונו באמונה ובתמימות, וזה כשנה אשר נפלה לו ירושה סך איזה מאות רו״כ מחמותו, נדבה רוחו לעלות לאה״ק, את כל אלה ידענו אנחנו נכון ובבירור, לזאת נחלה מכבוד המו״ל לתת מקום לדברינו אלה למען יראו הסופרים הנמהרים כי רשת הבקורת פרושה גם עליהם ומוסר כלימתם יקחו לשמור פיהם ועטם מלבזות ולחלל בבטחונם כי לא יבאו לבקר את דבריהם: הכותבים למען האמת והצדק הבעה״ח פה קאוונא טו״ב כסליו שמחה משה גינצבורג. מאיר בערקאוויץ. ואב וואלף קארפאס. צבי הירש ראבינאוויץ בן אדמו״ר הגאון ה״ג מו״ה יצחק אלחנן נ״י אב״ד דפה. יוסף וויטקין. אליעזר אריאוויץ."
021-HZF-1874-12-09-001-10377_toc_9,"ררי-.
עות העולם והטבע"," ררי-. עות העולם והטבע חרבות עולם. (המשך מגליון 21.) היסוד העיקרי אשר עליו נשענו חכמי תולדות הארץ ברוב מחקרותיהם לתור ולבקש פתרון לכל החזיונות ומראות המפליאים הנראים ביצוקי ארץ, הוא מה שאמר החכם מכל אדם, מה שהיה הוא שיהיה ומה שנעשה הוא שיעשה. — כל הכחות הטבעים אשר נטע ה׳ בטבע העולם בעת יסד ארץ על מכוניה, הם קיימים לעד לא החליפו מאז ולא ישנו את תפקידם עוד כל ימי השמים על הארץ. וכל השנויים העוברים ומתחלפים לעיני בשר בסדרי העולם הזה בדורות האחרונים, הם המה הכחות הטבעים אשר פעלו מאז בימי קדם בשנות עולמים אשר לא ידענו זכרם. והנה כל החליפות והתמורות אשר אנו יואים היום על פני האדמה סיבותיהן גלויות וידועות לנו, ע״כ נוכל לשפוט בצדק, כי גם כל השנויים אשר עברו על הארץ מימי בראשית, גם הם יצאו אז מכח סיבות האלו בעצמן, אשר אנו רואים כיום. וכאשר נשים לב להתבונן על כל השנויים אשר שנתה האדמה את פניה במשך ג׳ אלפים שנים האחרונים, נמצא כי כולם יצאו ונהתחדשו פעם בפעם ע״י פעולות האש והמים, שני יסודות חזקים אשר מהם התחולל כדור הארץ, כמו שנבאר עוד, והסבות ההן מספיקות לנו ג״כ להבין חדות מימי קדם בכל מה שהיה מלפנינו, ועי״ז יפתח לנו שער גדול כסדרי בראשית, לראות בעין אנוש, איך כל הכחות הטבעים אשר חקק היוצר שמים וארץ, מתאימים ומסכימים כולם זל״ז בטבע היצירה, ומה שהיה הוא שיהיה. הבחינות והנסיונות הרבים העידו לנו, שכל אשר נרחיק לרדת בעומק האדמה, יתרבה ויגדל שם גם כמות החום יותר, וע״פ בחינות מדוייקות מצאו החוקרים במקומות רבים מכדור הארץ שבכל עומק מאה רגל בעומק האדמה יגדל החום בכדי מעלה אחת מן מעלות הטערמאמעטער, אשר מזה יתחייב שבעומק 6 פרסאות בעובי כדור הארץ יהיה שם החום בוער ולוהט עד שגם הסלעים וצורי החלמיש היותר קשים בטבע, ימסו כדונג מפני האש הגדולה! ובהכרח יהיה לפ״ז כדור הארץ אשר עובי אלכסונו הוא כדי 1700 פרסאות בלתי כולו מקשה מן חומר עב, רק הוא חומר גוולי מאש לוהט, ובשטחו העליון הוא מכוסה בקליפה יבשה וקשה. — האדמה וכל היקום אשר עליה עם המים המכסים לים על פניה, אך כלבוש יכסו את התהום הבוער מאבני אש מוגרים, וירתיחו במצולת בטן הארץ. אש תמיד תוקד שמה מששת ימי בראשית לא ראתה עוד עין אנוש, ורק כאשר יתרבו האוירים הבוערים ע״י פעולות כעמיות, או כאשר יתקרבו מחילות המים אשר בעומק האדמה אל מוקדי האש ויתהפכו לקיטור, אז תגעש ותרעש הארץ מרוב לחץ האש ואוירים מתפשטים המתרוצצים בקרבה, וההרים הרמים יפתחו את לועם הנורא להוציא מפיהם להבות אש בקול רעם ורעש, יקיאו נחלי אש מאבנים המוגרים ההם אשר ילכו וישטופו על פני הארץ, או אז יגלה לעין האדם את הצפון בבטן האדמה! אבני האש ההם כאשר יתקררו במשך הזמן, ישובו והיו לאבנים השוים בטבעם ותכונתם אל הררי הסלעים והצורים הנמצאים על פני האדמה. בכל מקום מכדור הארץ ביבשה ואיי הים נמצאו אבני האש ההם אשר שטפו ויצאו מבטן האדמה ויכסו את עין הארץ בזמנים שעברו, הררי עד וגבעות עולם נתחוללו ונולדו מן אבני האש ההם אשר הקיאה הארץ מבטנה. ויש אשר בראשיהם נראה עוד עומק ורחב פיהם אשר יעיד עליהם כי בימי קדם היו מריקי אש ונסתמו במשך הזמן. החרבן והשממה אשר יעשה רעש הארץ במקומות רבים על פני האדמה, אף כי המה מקרים בלתי באים רק בזמנים רחוקים בימי חיי אנוש, הנה נקל להתבאר שבמשך אלפי שנים עושים שנוי ניכר בתכונות הארצות וחלקי היבשה. — משנת 1740 עד 1806 ספרו ומנו החוקרים יותר מן 300 רעשים על הארץ! מן הגדולים שבהם היה באמעריקא בשנת 1746 אשר החריב את העיר לימא וספינות הרבה נטבעו בים. בעת הרעש הגדול שהיה בשנת 1755 אשר החריב את העיר ליסבאן, רגזה הארץ תחתיה על פני כל ארצות אירופא וחצי אפריקא, וגם ים האוקיינוס נזרעזע אז, ועד חוף אמעריקא הרעיש הים בשאון גליו והטביע אניות רבות שם. וכאשר פרץ בראשונה ההר אדוללא באמעריקא בשנת 1759, נגבהה האדמה בשטח גדול מאורך ורוחב 5 פרסאות עד כדי 500 רגל! בשנת 1783 החריב רעש הארץ במדינת קאלאבריען וזיציליען 400 ערים כפרים, ויותר מן מאה הרים נפלו תחתיהם, ועד כדי מאה אלפים נפשות אדם נאבדו. בשנה ההיא פתח גם ההר יעקול על האי איסלאנד את פיו בלהבות אש, ויוציא מקרבו נחל שוטף מאבני אש מוגרים מגובה 100 רגל ורוחב ג׳ פרסאות אשר הלך והציף באורך י״א פרסאות לעבר האחד, וט׳ פרסאות לעבר השני. אחרי הרעש שהיה בארץ כילי באמעריקא בשנת 1822, מצאו שבכל אורך חוף הים ועד העיר וואלפאריזא, והוא כדי שטח מן עשרת אלפום פרסאות מרובעות עלתה ונגבהה האדמה עד כדי ז׳ רגל מכפי שהיתה. ומעת החלו חוקרי הטבע להבחין בבתי המצפה המאגנעטיים לדקדק אחרי תנודת הארץ במקומות רבים על פני הכדור, ע״פ כלים המיוחדים לזה, מצאו כי מספר תנודות ורעידות הארץ בארץ אירופא לבד, עולה בכל שנה על ערך האמצעי עד 34 לשנה*) לפי מה שהראנו היות מכסה האדמה אשר תכסה כלבוש את תהום ים האש אשר תחתיה, היא רק כקליפה דקה בערך עומק התהום הנורא ההוא ההולך ועובר דרך כל עובי כדור הארץ, הנה נקל לשפוט מזה כי ע""י סיבוב כדור הארץ על קוטר בכל כ״ד שעות ומשיכת הירח הפועל עליו עלית ונפילת מי הימים (עבבע אונד פלוטה) כנודע, א״א עוד שיהיה גם ים אש התהום ההוא שקט ונה תמיד בלי שום תנודה לעולם, ועי״ז גם קליפת היבשה השוכנת וצפה עליו, בהכרח שתשנה לפעמים יושר עמדתה באיזה מקומות ממנה. וכזה אנו רואים באמת ע""י בחינות רבות במקומות שונים מכדור הארץ, באיזה מקומות היבשה הולכת ונגבהת במשך הזמן, ובמקומות אחרים היא יורדת ונשקעת, ואנחנו השוכנים על פני האדמה א״א לנו לדעת העליה והירידה ההיא רק לפי מדת שטח הים השומר לעולם מרחקו מן מרכז כדור הארץ בכובד שוה לעולם. ולכן אנו מרגישים בבחינתנו רק על הארצות הסמוכות אל חופי ימים. ונודע הוא ע״פ בחינות רבות שכל ארץ שוועדען ונארוועגען יוצאים ונגבהים מעל הים מזמן אלפים שנה, כי כיפי הסלעים אשר היו מקדם בעומק הים ועליהם רשימות נכרות מן מצב המים מזמנים שעברו, וכן שדמות גדולות ורחבות מלאות מן קליפות החומטים ושריוני השבלולים אשר היו מקודם בקרקע הים, נמצאו כיום הרחק ביבשה בגובה 600 רגל מעל שטח הים! וכן כל ארץ החוילה (כילי) אשר באמעריקא הולכת ונגבהת מן הים ואורך חוף כל ארץ אטליא. — באשרות הנהר פא המשתפך בים האדריאטי, היה מקדם המקום אידריא חוף האניות בימי הרומים, ובשנת 600 למספרם כבר היה רחוק לפי דברי הסופרים אז כדי מהלך ה׳ שעות מן שפת הים, וכיום הוא נמצא רחוק מן הים כדי מהלך ט׳ שעות! — בשנת 1849 חפרו בחרבות הישנות הנמצאות הרחק מעיר נעאפעל, וגלו את יסודי חרבות ההיכל הנודע בימי הקדמונים בשם סעראפיס טעמפעל, ומצאו בו ג׳ עמודי שיש מן גובה 42 רגל עומדים עדיין על עמדם, ורק עד חצים היו קבורים באפר אשר זרק עליהם ההר פעזוף בשנת 17 לפני מספרם, וכאשר פנו האפר מסביב להם, מצאו כי מתחתם עד גובה 12 רגל הם חלקים ויפים מעשה ידי אמן, ומשם ולמעלה בגובה 12 רגל הם מלאים נקבים נקבים מן חומטי הים אשר נקבו בהם, ומן הגובה הזה ומעלה הם שבים להיות חלקים, אשר זה יעיד *) על צלע ההר הגדול פעזוף אשר בפרצותיו נורא הוא על כל סביביו זה אלפים שנה, הקימו זה מקרוב בגובה 2080 רגל מעל שטח הים מגדל המצפה, להבחין שם על רעידת הארץ ע""פ כלים מיוחדים שהמציאו לזה. הכלים ההם מורים ורושמים מעצמם גם מיני תנודות היותר קטנות וחלושות אשר תעשה הארץ, לא לבד הזעזועים הקטנים המתרוצצים לפעמים בבטן ההר פעזוף, אבל הכלים ההם ירגישו ג""כ את הנולד בקרב ההר עטנא הרחוק ועד כל סביבות הים התיכון! וכבר הראה התוכן פאלמירי העומד שם על המצפה פעולת הכלים האלו ותועלתם; כי על ידיהם הגיד מראש את פרצת ההר הזה כי קרוב לבוא בשנת 1872, ועי""ז הביא הצלה גדולה לבני אדם. כי במשך זמן בלתי נודע שקעה האדמה שמה מתחת שטח הים ואחרי כן חזרה לעלות, עד שכיום מקום חרבות ההיכל הזה עומד מעל שטח הים כדי 25 רגל. ולהיפך נמצאו מקומות אשר היבשה הולכת ונשקעת יותר, כל סביבות ים הכספי הולך ונשקע מזמן לזמן עד שהים ההוא כבר עומד נמוך מן שטח הים התכון גדי 80 רגל, וכמוהו גם ים המלח וסביבותיו נשקע במשך הזמן עד שהוא כיום נמוך מן הים התכון בכדי 1300 רגל! *) (המשך יבוא.)"
021-HZF-1874-12-09-001-10377_toc_10,הר שרפה (פאפאקא-טעפעטל) במעקסיקא.," ומובאיו. המסלה אשר הלכנו בה, הטתה עקלקלותיה בין יערי עצי אלונים וברותים ועצי פאהרען השתולים שם מידי אביר הטבע לרגלי ההר, אחרי מהלך ארבע שעות באנו עד גבול קץ הצמחים, עצי האלונים לא נראו עוד, ועצי הפאהרען יראו עוד זעיר שם זעיר שם, כי רבם נגדעו לארץ בתגרת יד הסער הגדול אשר התחולל עליהם בשנת 1846 בחדש פעברואר, וגזעיהם אשר מתו בעפר ישימו מכשולים בדרך, ורגלי ההלך יתנגפו עליהם. מלונה קטנה הנשענת תחת העץ האחרון, היתה לנו למחסה ולמסתור בלילה ההוא. כי עד מהרה פרש הלילה את מטות כנפיו על פני הישימון המשתרע לרגלנו, כוכבים אחדים נוצצו בתכלת רקיע השמים, אך ראש ההר הספון בקרח נורא, הופיע עוד בעטרת זהב שעטרו לו קרני שמש האחרונים, ונגה לה וזהר לה כעין החשמל. עיננו לא שבעה לראות את המראה הגדול הזה אשר לא יתאר בניב שפתים, ונהי בעיננו כהגבים מול תועפות הר אל התומך לב השמים בחסן תלפיות הודו, ורגשי פחד עם רגשי השתוממות בלולים עלו במסלות לבנו, שחנו ונכוף ראשנו לפני מפלאות חסין יה, ונדם —. ויהי בחצי הלילה ורוח קר עם צנת שלג באה ממזרים, הרוח המה וייליל בתוך סבבי היערים, והואבים הרעבים יללו גם הם מרחוק, והר הרים יענם בקול מכל עברים. (המשך יבא.) הר שרפה (פאפאקא-טעפעטל) במעקסיקא. מכל הררי עד המתנוססים בשיא חסגם בארץ מעקסיקא, ירום ונשא וגבה מאד ההר הנקוב בשם פאפקא-טעפעטל (פתרונו הר אש), והוא הר שרפה גדול ונורא, רום קומתו 17,800 רגל, ומעברה (פאס) גבוהה יותר מעשרת אלפים רגל עוברת על פניו, בה עבר הגבור העריץ קארטעץ עם אנשי חילו ללכוד את מעקסיקא, ואז עלה עשן מההר הזה ואש מפיו אכלה, ויפלא הדבר בעיני הגבור ההוא (כי הוא לא ידע ולא שמע עוד מתכונת וועזוף ועטנא ויתר הרי שרפה), וישלח עשרה אנשים מגבורי חיליו תחת פקודת השר דיענא די ארדאץ לעלות בהר להתחקות על המראה הגדול ההוא, והשר התהלל כי בחרף נפשו עלה על ראש ההר ויגל את סודו, ועל כן כבדהו הקיסר קארל החמישי לשאת באות הכבוד (וואפען) אשר לו מכבר גם תבנית הר בער באש. אחרי ימים כבירים שלחו עוד אנשים רבים לחקור ולדרוש אחרי תעלומות ההר הזה, ואחד מבני הספרדים התפאר כי הוא ירד בתוך לוע (שלונד) ההר עד עמק שמונים קומות (קלאפטער) לאסוף שם גפרית לבית מלאכת אבק השרפה יפולווער) אשר לו. שם האיש ההוא פראנציסקא מאנטאנא, אך החכם הנעלה הומבאלדט הוכיח כי שקר דבר האיש ההוא. לתקופת שלש מאות שנה התעוררו עוד הפעם אנשים חכמים לעלות בהר הזה למד את גבה קומתו ולדעת את תכונתו. לראשונה עלו עליו האחים הנקובים בשם גלעגיע, בשנת 1827 בחדש אפריל, ואחריהם עלה בשנה ההיא השר פ. פאן געראלט סגן המשנה אשר למלך פרייסען בוואסינגטאן. ובשנת 1848 עלה על ראש ההר שר החיל קארלעס סטאנע עם חמשה פקידי חיל אמעריקאנים, ולאחרונה עלה עליו החכם האינזעניר פראנץ מאיערוס. כי השליט (גוווערנער) אשר במדינת פועבלא, דון יואן מוגיקא אי אזאריא, חלה את פניו לעלות על מרום ההר לרדת תוך לועו להתחקות על מסתרי תהומו הרבצת תחת. ואנחנו נעתיק בזה את דברי החכם ההוא אדות ההר הנפלא הזה: „בשנת 1851 בשנים ועשרים יום לחדש פעברואר באתי עם אחזת מרעי לכפר צאנצינטאלי, כפר קטן הבנוי לרגל הר פאפאקא טעפעטל בגיא צר אשר טורי גבעות הנולדות מלבת האש (לאווא) יסבהו ויערי עצי אגוזים יסכהו, ונחל מים קרים יגלגל שם את גליו הקטנים על פני בקעת אפר (מאפר שרפת ההר). הכפר ההוא הוא המקום האחרון אשר למושב האדם ותכונתו בגבה שבעת אלפים ותשע מאות רגל מעל פני מי הים, ויושביו מילדי ההודים. „בעשרים וששה לחדש פעברואר הרימותי פעמי לעלות על מרום ההר בלוית אנשי המקום היודעים הליכות ההר וכל מוצאיו א *) יעויין בס' אות זכרון לאלכסנדר הומבאלד (צד .)54-52"
021-HZF-1874-12-09-001-10377_toc_11,עוברי אורח ים הצפוני," עוברי אורח ים הצפוני (המשך מגליון 21.) רק כשבועים שבעה יארכו ימי האביב לעשב הארץ לשושנים ופרחים גם לכל החי אשר בארץ. אולם הקר הנורא (אייז) אף כי יפיץ אור יקרות וקפאון כלבנת הספיר לעוברי אורח, בכל זאת בכבידות ינהגו עליו, יען כי הוא צבור על ים הקרח בלי סדרים כהרים וגבעות רכסים ובקעה. מעבה הקרה יעלה מן שש עד שלשים אמות, ורגביו המשוטטים על הים תעלה מדתם עד מאה וחמשים אמות באורך ועשרים ברוחב ושיאם יעלה למעלה, ודמות הרים להם. רגבי קרח כאלה פעם דובקו ויתלכדו אחת באחת והיו לאחדים, ופעם יפרדו ויכסו את פני ים הקרה בארך הרבה פרסאות. בעת הקיץ כאשר יפרד איש מאחיו, יעשו תעלה ביניהם, אשר בה יעברו יורדי הים באניות. אולם יען כי אין זמן קבוע ומועד ידוע להפרדת החלקים והתדבקם יחד אף נמצאים על הים איי קרח והררי קרח לרוב מאד, לכן אנשי חיל ונבונים היודעים בטוב הים אך בעמל ותלאה רבה יוכלו לעבור באניות על פני ים הקרח. הירח יקר הולך בירכתי צפון ויאיר את לילי החורף, על כן יאמרו עוברי אורח הצפוני: „הירה הוא לנו לשמש״ כי בעת החושך יכסה את הארץ על רחים אחדים יגיה הירה אורו כמעט בכל העת ההוא, ובעת אשר המטיב לראות יוכל לקרוא בספר כתוב לאורו, אף יוכל להבדיל ולהכיר את הדברים הרחוקים ממנו ולדעת את מראיתם, כי בעת מלואו הסהר הוא יותר גדול שם מאשר יראה לעינינו בארצותינו. הככבים המזהירים ברקיע השמים יפיצו שמה אור גדול בעת כסוי ולידת הלבנה (נייא מאנד), וגם בעת אשר נגה הירה הולך ואוה נראה לעין את אורם כי טוב הוא. רבים וכן שלמים שגו ברואה בחשבם כי נגה זהר אות הצפוני (דאס נארד ליכט) אורו גדול ומועיל ומאיר עיני יושבי ציר הצפוני, כי באמת אות השמים הזה לא יראה ולא ימצא רק בנשף בערב יום ורק בליל לא עבות בעת אשר הירה והככבים יהלו אורם; ובעת אשר תשכון עננה לא יראה ולא יופיע אורו וגם לא יראה בשבוע רק לילה אחד או שנים בשבוע ולא יהל כי אם משתים עד שלש שעות, בעת ההוא יחליף אורו בצבעים מצבעים שונים ופעם אורו ירב עד כה, עד אשר מפני קוי אורו הככבים יאספו נגהם ונעלמו מעין הרואה וגם את עין הירה יכסה לפעמים; קסם על אור יקרות נגה הצפוני! העין לא תשבע לראות המראות הנעימות אשר יציג לנגד עינינו! פעם הוא כמראה הקשת בתוך הענן בצבע רקמתים ושפה לו למעלה ולמטה כמראה אש, וכזהב פרוים נגה לו סביב סביב בצבעים מתחלפים והולכים וקרני אור יקרות יפיץ ומתוק האור לעינים, ופעם יבקע כשחר אורו. זהר הים כעין התרשיש (דאס מורילל) אשר גם לאורו ילכו עוברי דרך ציר הצפון וישלח קרני וקוי אור סביב האניה אשר המה כנקודות הכסף ותורי זהב בעת החשך והאפלה ולאורו יוכלו ללכת על ים הקרח באישון לילה. מקור אור בהיר הזה הוא החיות הקטנות אשר ישוטטו בנבכי הים רצוא ושוב הנה והנה ואוו למושב למו ירכתי ים הצפון; אולם בכל זאת עוד לא תשיג יד הטבע אשר חלקה הרבה מנות מפיצי אורות האלה, כהקרה הלבן, הירה והככבים, אור הצפוני וזוהר הים להשלים למנות חסרון אור המאור הגדול אשר יאסף נגהו ולא יראה שמה ירחים אחדים; כי ימי האפלה המה לרוב ימי ענן וערפל רוח סערה; סער מתחולל, גם השלג הרב הנופל על הארץ יעצים את עיני האדם מראות. על כן בחדשי החרף רק מעט מזעיר יעלה בידי התרים את הארץ שמה, כי מלבד החשך אשר יכסה ארץ שולט שם קור גדול מאד עד אשר כל פנים יקבצו פארור שערות הזקן יהפכו לבן כשלג ונשימת הפה בעת צאתה תה לאגלי מים ובטרם תפול לארץ תהיה לכפור וקרח. אחרי כל אלה נוכל לשער בנפשנו, כי בכליון עינים חכו הנוסעים העם. טרייכים אל קרני השמש, אשר כמעט ארבעה ירחים רצופים בל הרף היתה נעלמה מעיניהם והלכו חשכים ולא נגה להם, והוא מן חדש אקטאבער עד סוף יאנואר, ומאז תחל השמש מעט מעט לזרוח ויקרב ויבוא היום הארוך שכלו אור ירחים אחדים, ובלי הרף תלך השמש על חוג השמים ממעל, ואז ימצאו להם התרים עת ומקום לענות בו ולחקור אחרי תכונת הארץ ולהתבונן עליה כי אז טוב להם לנסוע על עגלת חורף; וחוקרי הטבע יוכלו לתור לחקור ולדרוש היטב אחרי טבע האדמה צמחיה ובעלי חיים הנמצאים בקרבה (כי בלי תפונה נמצאים גם על האדמה החדשה בעלי חיים) כי מהום קרני השמש יחל השלג להמס מעט ורגבי הקרה יפרדו איש מאחיהו ויתראו תעלות ודרך על הים, וגם האדמה תעטוף לפעמים שית ירק לה ושושני ופרחי חמד יכללו יפיה, ואז הוא עת האביב במקומות ההם. האביב הוא שם קצר ימים; אך נאוה הוא ונחמד. (המשך יבא.)"
021-HZF-1874-12-09-001-10377_toc_12,נסיעה באיי הים הגדול.," נסיעה באיי הים הגדול. (המשך מגליון 20.) גם פה בנוים הבתים, כברוב איי ים האינדי ואיי זונדא, על יתדות התחובים בארץ, ועל הרוב ישטוף הנהר מתחת לבתים וכל זה הוא יען עצלים המה המאלאים היושבים בזה, ולואת יבנו למו הבתים על המים, למען לא יהי צרך להם לנקות את הבית, ואם המצא ימצא שמץ דבר אי-נקיון ירימו את קרקע הבית העשוי מקנה באמבוס והאשפה אשר על הקרקע יפול מאליו אל המים. גם יתד לא יהיה למו על אזניהם כי אם ינהגו עצמם בנ״ז, ובצדק נוכל לאמר על אנשי המקום הזה אשר לא ידעו בושת! אמנם נפלאת היא בעינינו, איך שונים המה מנהגי ומדות עם אחד למשפחותיהם; הן גם על האי יאווא ישנם מאלאים הרבה, ובכל אלה לא מצאתי בכל משך ימי שבתי שמה שמץ דבר אשר יאמר עליו: אי-נקיון הוא, ונהפוך הוא, כי המאלאים היושבים על האי אוהבים את הנקיון והמדות הטובות, וצניעות יתרה מצאתי אצלם; הארוס לא ינשק את ארוסתו כל עת אשר לא בא אתה בברית הנשואין, וגם הבעל לא יראה אותות אהבה יתרה לאשתו לעיני איש אחר; והמאלאים פה לא ידעו בשת, עשו כל דבר נבלה גם לעיני רואים ואותות הבושה לא נראה על פניהם. — החזיר נבזה הוא בעיניהם עד כי ינוסו מלפניו כמלפני שד בלהות, כי מאמינים המה אשר החזיר יטמא גם בראיה ומה גם במגע או במשא. — את בנותיהם יתנו לאנשים ואת בניהם לנשים בעודם צעירי לימים, ולרגלי הדבר הזה יבוא רפיון הגו, וחלשים המה מאוד יושבי האי הזה. הן אמנם, כאשר כבר אמרנו, תבכר הטבע את בני המזרח על פני יתר עמי התבל, אך המה יקדימו עוד את הטבע בדרכה, ולא אכזב אם אומר כי ראיתי פה אנשים, אשר בנערים יחשבו בעיני האירופים, והמה כבר בנים למו, ואותות הזקנה נראו על פניהם הדלים והרעים. גם זה הוא אחד מהמנהגים אשר נאמר עליהם: לא תבונה במו, כי תחת לבנות את הריסות גום, יהרסוהו בידיהם ומחריביהם מהם יצאו. — יען כי חסר לנו מורה דרך בפעם הזאת אשר יובילנו דרך רחוב טארראס (Torres-Strasse), רצועת-הים היותר מסוכנת בים הזה, לואת גמרנו אמר לנסוע אל גוינעא החדשה אשר שמה רב המסחור עם האללאנד החדשה, אולי נמצא שמה איש כלבבנו אשר ידיו רב לו בדרך הזה. הן אמנם רב החובל ידיו רב לו בידיעת „חכמת גלילת הים״. גם מפת הדרך הזה בידו; אך מי יסמוך עצמו על המפות הכתובות על דבר המקומות האלה, אשר לפעמים לא נודעו גם לכותבי המפות האלו בעצמם; אך לאחרונה נקרה לנו איש אחד מאלאיי אשר לפי דבריו עבר בדרך הזה הרבה פעמים אל גוינעא החדשה להביא משם את הטרעפאנג; ובכן לקחנו אותו עם עוד חינעזי אחד אל האניה ונסע אל קרן הראשי בדרומית מערבית של גוינעא: קרן וואלך — .)Car.Walach( האניה נסעה לדרכה, ואנכי לקחתי דברים עם המאלאיי על אודות הטרעפאנג ומנהג צידתו ועשייתו למען יוכשר למכירה, וזה אשר נודע לי מן המאלאיי אודותיו: הטרעפאנג מין חית הים הוא ומשכנו במקומות החמים, פעם ביבשה ופעם בים, מחיתו היא תולעים קטנים בקרקע הים, שונים המה הטרעפאנגים בארכם וגם בבנין גיום, בשרם הוא חלק ולה ועליו עוד דק מאד עם שערות חדות ומסומרות. החיה הזאת מתועבה הוא למאד, אך בשרה טוב הוא מאד בעיני החינעזים, בגלל השערות החדות אשר אמרנו, כי השערות האלה דוקרות את חכם וגם את לשונם ובזה יסבבו למו טעם שורף (בראנד) בפיהם, אשר ינעם מאד לחיך החינעזים, ולזאת ישקלו כסף הרבה מחיר הטרעפאנג המתועב הזה. — אם אמנם כאשר אמרנו, ישכון הטרעפאנג בחול אשר על קרקע הים, בכל אלה לא ימלט מידי המאלאים והחינעזים המלומדים מנעורס לשחות מתחת למים. אנשים רבים יהיו בזד את נפשם, ילכו הימה ורשתות בידיהם אשר בהן יצודו בנקל את הטרעפאנג הזה ההולך לאטו; אחר זה יוציאו את הרשתות המלאות אל החוף, וישימו את הטרעפאנגים בקלחת על האש אשר אז יריקו את המים מבטנם, ועי״ז יקמט עורם עליהם. אח״ז יבערו את פרשם עם הקרבים מתוכם ויעשנום בעשן, אחר כי יחרזו אותם בחרוזים, וכה ימכרום להחינעזים. הן אמנם כאשר אמרנו יקנו החינעזים את הטרעפאנג בכסף מלא, בכל אלה עניים מרודים המה האנשים העוסקים במסחור הזה, והמשתכר שתכר אל צרור נקוב, יען כי לא יוכלו להביא את הטרעפאנג לחינא, כי אם אל מאקאססאר בקרן הדרומי של האי צעלעבעס, ושמה ימכרום בזול גדול. (המשך יבא.)"
021-HZF-1874-12-09-001-10377_toc_13, חדשות שונות,"  חדשות שונות מ״ע אשכנזי מודיע, כי לפני ימים אחדים נפטר הרב וועקסלער, רב המדינה באלדענבורג. המנוח היה אהוב לכל יושבי המקום מבלי הבדל דת ודת בעד אהבתו העזה לארץ מולדתו אשכנז, אשר בכל לבו חפץ ביקרה ואשרה המדיני. על כן נכסף העם לשמוע על קבר האיש הנכבד ההוא דברים נמרצים יוצאים מפי איש רצוי לרוב אחיו ואוהב אדם בכל לבו; ולתכלית אותו להספיד את המנוח כהוגן. הכהן נרצה לבקשתם, באמרו כי ישמח לבו לחלוק את הכבוד האחרון להאיש אשר ידע אותו היטב וכבדהו מקרב ולב עמוק; אבל בית המועצות לעניני הדת, אשר פנה אליו הכהן לבקש רשיון מאתו, הודיע כי אין דעתו נוחה מזה, כי יקונן כהן נוצרי על רב עברי לעיני רבים. לפני מאה שנים, יאמר המה״ע האשכנזי הלאה, עמל לעססינג בכל עז לטהר את רוח בני האדם מכל שמץ קנאת הדת ואי סבלנות אשר הורישו לנו ימי אפל; היתכן כי חלק אחד מבני האמונה הפרטסטנטית באשכנז לא ידע את לעססינג ולא שמע את שמעו עד היום הזה״? ואנחנו מצדנו שמענו את המקרה הזה וזכרנו, כי לפני איזה שנים במות כהן נוצרי בצינצינאטי, לא השיב אחינו הדר׳ לילענטהאל ריקם את בקשת בני האמונה הנוצרית, ויספיד את הנפטר כדת. לפני ימים אחדים באה אל אחד בתי האורחים בוויען נערה רכה בשנים וטובת תאר מאד ותבקש לה חדר אשר תוכל לשבת בו לבדה כל הערב. ויהי אחרי היותה כשעות אחדות בחדר אשר פנו למענה משרתי בית האורחים, והנה נשמע בחדר ההוא קול כקול קנה רובה. המשרתים מהרו אל החדר וימצאו את הנערה מתה מתבוססת בדמה, כי מחצה לבה בכדור עפרת; אבל לא מצאו אצלה כל מכתב וכל חפץ אשר על פיהם יוכלו לדעת, מי היא הנערה ומה המריצה לשלוח יד בנפשה; רק ספר תפלות עברי היה מונח על השלחן ויתן אותותיו, כי הקדישה הנערה את רגעי חייה האחרונים לתפלה ותחנונים. ממחרת היום ההוא שלח אחד הסוחרים העברים בוויען ה. להודיע להפאליצייא, כי זה יום תמים אשר עזבה בתו בת שבע עשרה שנה את ביתו ועוד לא שבה אליו, ואחרי החקירה והבדיקה נודע, כי בת הסוחר הזה היא הנערה אשר אבדה עצמה לדעת בבית האורחים. לפי הנשמע הרגישה הנערה בנפשה כשרון גדול ותשוקה עזה לחזיוני הטהעאטר ותחפץ להקדיש כל כחותיה לענין ההוא; אך אבותיה, אשר כלימה כסתה פניהם לזכר הרעיון, כי בתם תהי משחקת על הבמה, לא נתנו לה למלא את תשוקת לבה זאת. מן העת ההיא באה תוגה חרישית בלבה, אשר הציקה לה באופן נורא מאד עד אשר גמרה אמר לשים קץ לחייה. מי יתן והיה הדבר כאזהרה להורים רבים, לבל יעמדו לשטן ליוצאי חלציהם במקום שהדבר נוגע עד לבם ונפשם. זה לא כביר חגג מושל מדינת באונוגגור (כשתי מאות וחמשים פרסה מעיר באמביי בהודו) את חג כלולותיו עם ארבע נשים ביום אחד. עד חדש אפריל העבר משל אחד השרים בארץ בשם הפרינץ אשר עוד כקטן נחשב; אבל ביום 19 אפריל נתבגר המושל, לפי מנהגי הארץ, כי מלאו לו אז שבע עשרה שנה ובעצם היום ההוא לקח רסן הממשלה בידו ויודיע את חפצו לשאת ארבע נשים ביחד, הכלה הראשונה, אשר בהר בה המושל היא בת ארבע עשרה שנה, השניה בת חמש עשרה נערה יפה וחכמה ועשירה להלל, יודעת קרוא אנגלית ומלמדת ידיה לפרוט על פי הנבל. השלישית בת שתים ועשרים שנה והרביעית בת עשר. המושל קשור לפי הנראה בעבותות אהבה יתרה לאשתו השניה; אבל הנכבדה בכלן היא הראשונה, בת מלכים ומושלים, אשר לפי דברי אנשי המקום, נוזל בעורקיה זמן רב לפני החתונה כבר החלו ימי המשתה והשמחה בראשונה נסעו משולחי המושל וציריו אל ארבעת הכלות המיועדות, והנסיעה הזאת נהיתה ברב פאר והדר, וגם המושל בעצמו לוה אותם עד שערי העיר. מסביב למושל הלכו שומר ראשו, אחריהם נכבדי העיר במרכבות רתומות לשורים גדולים מכוסים שני עם עדנים, ואחריהם כל אדם ימשוך, כל יושבי העיר ונשיהם וטפם. הכלות באו העירה אשה אחרי רעותה, לפי משפטי הארץ, נסעו אשה אשה לקרוביה היושבים מחוץ לעיר ותצפינה עד בא יום הכלולות. היום ההוא היה חג גדול לכל יושבי העיר ולשמחה אין קץ. בחצות היום עבר המושל בראש שריו ורואי פניו אל הכלה הראשונה; בהיותו בדרך פגש במרכבת הכלה וירד מעל הסוס ויברך את שומרי ראש הכלה ויבטיחם לתת להם מתת כיד המלך, וישב במרכבה לימין בת גילו, למרות עיני המחזיקים בנושנות, כי לפי המנהגים הקדומים מחויבת הכלה, בקבלה פני החתן מושלה ואדונה, לשבת לרגליו על הארץ לאות הכנעה וקבלת מרות. אחרי זה נסעו החתן והכלה לאחד מקרובי המושל, אשר שם היה סדר החתונה בפני עדים אחדים. הסדר הזה פשוט הוא מאד. את קרקע הבית יכסו בשושנים ופרחים נותנים ריח, ואז יתנו שבח והודיה לאליליהם; אחרי זה יצו המושל לאיש אחד הנאמן לפניו לבדוק את הכלה, פן החליפוה באחרת, והאיש העתי ההוא ימסור את הכלה לבעלה ואדוניה. אז יגלה החתן את המסכה הנסוכה על פני הכלה ובפעם הראשונה יביט בפניה. אחרי תם סדר החתונה הראשונה, יצא המושל אל עבדיו העומדים בחוץ ומברכים את אדונם בברכת מז״ט בקול רם, ויוביל את אשתו החדשה אל ארמונו, והוא שב אל הכלה השניה לבא עמה בברית כמשפט הראשון. שתי החתונות האחרונות היו אחרי חצות ליל לאור מנורות רבות אשר האירו את כל העיר. זה ימים אחדים התנפלו אכרים רבים ברומניה על לאקא. מאטיוו עם עגלות רבות אשר עברו בארח מסלת הברזל בי פיטעסט וקראיעווא. אחד האכרים עמד בדרך מול הלאקא- מאטיוו הרץ במהירות גדולה, ויקרא בקול וינופף ידיו ויורה באצבעותיו להעמיד את המכונה. המאשיניסט אשר לא ידע כי דבר בליעל יצוק באיש הזה חשב למשפט, כי איזה סכנה נצבת לו לשטן על דרכו, על כן יזהירהו האיש, וימהר ויעמיד את הלאקאמאטיוו. אז התנפלו כל יתר האכרים על המכונה בקול המולה גדולה וברעם קני רובה ויצעקו: „אין לנו חפץ במסלת הברזל, כי גם בלעדה כבר רוששנו עד למאד״. שלשה מן הנוסעים נפלו מתים לרגלי המורים בקנה הרובה, רבים נפצעו, וכל יתר הנוסעים נבהלו נחפזו ולא קמה עוד רוח באיש לעמוד על נפשו. זאת תורת הארץ הרודפת את היהודים באף זה שנים רבות."
021-HZF-1874-12-09-001-10377_toc_14,," אלה המה שמות הסוכנים לעריהם במשבותם וכל החפץ בהצפירה יוכל להשיגה מידם. בווילנא הח׳ מ׳ פלונגיאן, בקאוונע ה׳ דוד ארינבערג, בביאליסטאק ה׳ אליהו סלאנימסקי, באדעסא הח׳ מ׳ ליליענבלום, בקיעוו הח׳ י׳ לעווין (יה״לל), במינסק ה' ציפראוויץ, בבערדיטשוב ה׳ אלעזר היימאן, בפינסק הרב ראזענבערג, בקארץ הרב הערשנהארן, בהארקאוו ה׳ סאלאמן עהרנבורג, בוויטעפסק ה׳ לעאן זאגארסקי בקראקא ה׳ א׳ פויסט, בבוקארעסט ה׳ עקיבא חשמל, בפאלטישעני ה׳ מאיר יוסטר."
021-HZF-1874-12-09-001-10377_toc_15,," יצא לאור אבן החן ס׳ אגרת תימן להרמב״ם ז״ל, הובא לדפוס ע״י הרב החכם מו״ה אהרן ייעללינעק נר״ו עם הקדמה והערות יקרות מאת הרב דוד האלו נר״ו מחירו 1 פלאר' אצל געברידער ווינטער  בוויען."
021-HZF-1874-12-09-001-10377_toc_16,מכת ב.," מכת ב. המיוחדות למאטהעמאטיק, כי לא ידיעה רבה נצרכת לראשונה להמאטהעמאטיק, כ""א שכל ישר וחד מיוחד אשר לא רחוק למצוא בעמינו, או אז לאיש כזה ראוי לעזור בספרי חכמה ועצה נכונה לראשית השתלמותו, כ״א רק יבוא לארוח במסילה הנכונה, אז מהר יסיע בעצמו המעקשים אשר הצרו צעדיו עד כה, וברבות הימים יהי מאטהעמאטיקער, או חוקר⸗הטבע נעלה לנס ולתפארת לעם ישורון שוכן ארצנו. ולכן אם כוונתי בזה לדעתך, עצתי שתרבה בהצפירה שאלות מוחכמות מהמאטהעמאטיק ופהיזיק אשר להתרתן נצרך רק שכל ישר וחד, אך לא ידיעה קודמת יתירה, זולת זה אל נא תשים לבבך לדברי המשיבים אשר לא ידעו למצוא הפתרון הנכון, ואם איש פלוני לא מצא ידיו ורגליו בהתרת השאלה, ויתברך בלבבו כי הגדיל לעשות בהתרתה, הן לאלפים כמוהו קלי הדעת אשר ידמו כי שיא תבונתם עד עבים יגיע, ויותר נכון כי תחדל גם מלהזכיר את שם אלה אשר לא יצליחו בפתרונם, כי אז בלי שפק ירבו המתעסקים בפתרון שאלותיך ותרבה הדעת. והנני בחפץ לבבי לתמכך בזה, וכאשר אפנה מעט מעבודתי אמציא לך שאלות מיוחדות לתכלית הנזכר, והנני שולח לך לדוגמא שאלה הנדסית אחת עם התרפה ואקוה כי תפיק רצון כבודך, ולדעתי ראוי להציע השאלה הזאת לפני קוראי הצפירה לפתרה, יען לפתרונה לא נצרך כמעט כל ידיעה קודמת. ועתה אומר שלום לך ידידי הנעלה ולחכמתך, והנני מוקירך ומכבדך כערכך הב"" ליפמאן ליפקין. ס״ט פעטערסבורג, דען 23/11 נאוועמבער 1874. לכבוד ידידי הרב החכם וכו' מו""ח חיים זעליג סלאנימסקי נ""י! בשובי עתה הנה מצאתי העלים לתרופה עלי הצפירה אשר בהם הואלת לכבדני, והנני משיב לכבוד חכמתך די תודה, ואל יפלא נא בעיניך על אשר אחרתי דברי עד עתה, כי אמנם ידעת כי נאחז אנכי בחבלי חכמת המאטהעמאטיק והיא גם היא תמריצני להקדיש כל עתותי לספרי החדש בחשבון הנשגב (בשיטה החמורה מהחלפת משויות- ההבדלים ושמושה בקארטאגראפהיע) אשר אדפיס בקרוב בשפת רוסי. אמרתי להעירך פה על דבר השאלות ההנדסיות אשר תצליע בעלי הצפירה, כי לדעתי אין מטרה אחרת בשאלות כאלו זולת לחפש על ידן אחרי צעירי ב״י אשר שאר-רוח ופשרון הנדסי למו, לעורר את אלה אשר יפתחו חרצובות שאלותיך בשובה ונחת לצעוד הלאה על מסלול החכמה, לנהל אותם על ארחם זה ולהובילם על הדרך הקרוב אל היכל החכמה, למען יסתפחו גם צעירי ב״י מרוסיא ופאלען אל קהל הבונים והעובדים על שדי החכמה, אשר חדשים לבקרים יופיעו מכל עם ועם. הן אמנם יש ויש גם בין צעירי עמינו אלה אשר להם כשרון נעלה ובינה, יתירה לחקירות הטבע ולחכמת המאטהע- מאטיק, אך באין מורה ומנהל כשרונותיהם אלה תמס ילכו ובגששם באפילה למצוא פתח החכמה ידפקו על פתח השיר והמליצה ויאמרו ללשוננו נגביר אל ידרשו אל המתים ומאשפתות תהום הנשיה יעלו בחכם אבני חצץ אשר יחשבו לפנינים ואבני-בוחן החכמה, וע״כ אף כי שם החכמה על דגלם, אל פתח החכמה עוד לא באו. — על כן אמרתי בהיות מטרת הצפירה בכלל להראות לעם ישורון במחזה הדעת ובראי עת ההוה את פרשת גדולת חכמת⸗הטבע ותועלתה החומרי והמוסרי, הנה על ידי שאלות מוחכמות משדי חכמת⸗הטבע בכלל וחכמת המאטהעמאטיק בפרט, נחזה לדעת עד כמה מצאה לה החכמה קן לה בלבב אחב״י, מי ומי ההולכים קדימה אשר יעשו חוזה את החכמה ויבינו שפתה היא שפת המדידה והאלגעברא, או אולי המצא ימצא בין פותרי השאלות איש אשר יבדל מאלפים בכשרונותיו"
021-HZF-1874-12-09-001-10377_toc_17,," שאלה הנדסית. על שטח הנייר נתונות שלשה נקודות 0 8 4 לא על קו ישר, ורצוננו למצוא שלש נקודות אחרות והעגול העובר דרך 4  0 בעזר המחונה לבדה, אך באופן שאחת מהנקודות המבוקשות תהי׳ במרחק שוה משתי הנקודות האחרות. הנ""ל."
021-HZF-1874-12-09-001-10377_toc_18,," קאמיסיאן אין אללען ארעלן אימטיק- פארט אונד עקספארט געשעפטע פיהרט אויס פראמפט אונד בילליג דאס קאמי- סיאנס-הויז ש. מ. ליפשיץ. S. M. Lipschitz, Berlin Kloster-Str. 50/51."
021-HZF-1874-12-09-001-10377_toc_19,," שאלות ותשובות. להרב בגר' מכתבי מסע לא נוכל להדפיס ודי לנו בסופרי עיר ועיר. אל שמי הור' במא דבריו נכונים וצודקים אבל לא יתכן לנו להדפיס. אל ל׳ סקי׳ בהו' דבריו נדפיס, לאיש ישראל נשיב ביחוד. אל פל״א ברש""פ יפנה במכתבו אל החברה עצמה. אל י׳ פאסט׳ באמעריקא מכתבו עם המונח בתוכו קבלנו, להרואה ואינו נראה, לדברי מי נאמיך?. אל מ׳ פייג׳ סא' לא נוכל להדפיס. אל לבנה בסד׳ מקרה כזה אינו כדאי לפרסם."
021-HZF-1874-12-09-001-10377_toc_20,," הרוצה לפנות אלי במכתבו יכתוב על האדרעסע: S. Slonimski, BERLIN, Lietzmannsstr. 14"
021-HZF-1874-12-09-001-10377_toc_21,," Selbstverlag. S. Slonimski in Berlin. Verantwortlicher Redacteur: S. M. Lipschitz in Berlin. Debit fur den Buchhandeli Julius Benzian in Berlin. DamprSchnellpressendruck Von A. Ostrowski in Berlin, Lietzmann-Str. 4"
