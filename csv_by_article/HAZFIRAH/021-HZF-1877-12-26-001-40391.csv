article_id,headline,text
021-HZF-1877-12-26-001-40391_toc_1,," E ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ. לרבע שנה 1,50 רו״כ. ביתר הארצות 20 פראנק.   באמעריקא 5 דאללאר.  "
021-HZF-1877-12-26-001-40391_toc_2,, A מחירו באשכנז: 14 רייכם מארק לשנה.   בעסטרייך 8 פל׳ לשנה  וכן לרבע שנה.  שכר מודעו.: מכל שורה קצרה 5 קאפ׳. ומשורה רחבה 10 קאפ׳ ל E
021-HZF-1877-12-26-001-40391_toc_3,מכתב עתי משמיע חדשות בקרב עם ישרו ן ' מכ...," מכתב עתי משמיע חדשות בקרב עם ישרון, מכל הדברים הנוגעים בעניני המדינות, דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1877-12-26-001-40391_toc_4,"הודעות דזמו""ל .ועליון הבא יחיה האחרון לש..."," הודעות המו״ל. הגליון הבא יהיה האחרון לשנה הנוכחית, וע״כ נבקש מאת הסוכנים והחותמים הנכבדים אשר לא שלמו עדיין בעד העבר, כי ישיבו את המגיע מהם בצאת השנה, והחפצים לתת ידם אל הצפירה על השנה הבאה, ייטיבו בחסדם להקדים כסף חתימתם, לבל נפסיק בסדר השלוח על הפאסט "
021-HZF-1877-12-26-001-40391_toc_5,תוכן הענינים.," תוכן הענינים. דברי הימים. קאוונא. ירושלים. פינסק. ווילנא, ידיעות העולם והטבע. אודם הבושה מאת בנימין צבי שיינפינקעל. אי מאלטא מאת נחמיה דוב האפפמאן. תנועת הסיבוב ע״י כח הקיטור, מאת המו״ל. חדשות שונות. ידיעות תלגרפיות. הודעות. שאלות ותשובות."
021-HZF-1877-12-26-001-40391_toc_6, דברי הימים," ככל אשר תהיה לאל ידה ולהעמידם במעברי הבאלקאן להגן על דרום הארץ; וגם רוסיא תכין עצמה ביתר שאת וביתר עז לקראת המלחמות הבאות, אשר תהיינה בלי ספק גם המלחמות האחרונות בתוגרמא. בין כה וכה התעוררו גם הדיפלאמאטים משנתם. ממשלת תוגרמא היתה הראשונה לשלוח דברה לכל אדירי הממלכות, לבקש מאתן להתערב בינה ובין רוסיא בדבר השלום. במכתבה ההוא רמזה ממשלת הסולטאן, כי נכונה היא למלא ככל אשר דרשו חברי האסיפה מידה. בטרם פרצה המלחמה; „הקאנסטיטוציא אשר נתן הסולטאן לכל יושבי ארצו מבלי הבדל דת ולאום, תאמר ממשלת תוגרמא במכתבה, היא ערובה נאמנה, כי מעתה ייטב גורל הנוצרים היושבים בארץ תוגרמא באמת; אולם אנחנו לא נוכל להבדיל את הבולגארים לטובה מכל יתר יושבי ארצנו, לתת להם חקים ומשפטים מיוחדים, פן תפרוץ לרגלי זאת מהומה גדולה ביתר מחוזות ארצנו"". לפי דברי המכתב ההוא, הנה כעת אין עוד דבר אשר יעמוד לשטן בפני השלום, אחרי כי שני המריבים כאחד עשו גבורות גדולות במלחמה וצבאותיהם נחלו כבוד מנצחים. אולם מובן הדבר, כי רוסיא בעינים אחרות תביט על הדבר הזה; כי לבבה לא כן יחשוב, כי אם תאמר: לא לנחול כבוד באתי בקשרי מלחמה את תוגרמא, ולא לקנות לי שם בין מנצחים הוצאתי בני ארצי להורג, כי אם לקרא דרור לארצות הנוצרים מתחת יד תוגרמא, לשים קץ לכל המהומות והמבוכות המתרגשות מארצות המזרח כפעם בפעם ומרגיזות שלום אייראפא ומנוחתה, על כן לא אשיב הרבי אל תערה וחניתי לא תשוב ריקם, כל עוד לא באתי  דברי הימים פלעוונא הורד לארץ נצחה; אסמאן גבור תוגרמא עם כל צבאיו הלכו שבי לפני צר; הסערבים הסירו המסוה מעל פניהם ויקראו מלחמה על תוגרמא ביד רמה; צבאותיהם עברו את הגבול ויבקיעו לעומת ניש וגם לכדו אחדות מערי הגבול ויתאחזו בהן — לרגלי החדשות האלה השתנה מצב בעלי הריב בארץ בולגאריען שנוי גדול מאד; הטורקים יודעים כי לא יוכלו עוד עמוד בארץ בולגאריען, אם גם מזרח הארץ וארבעת המבצרים החזקים עודם בידיהם; גם מכירים הטורקים בסתר לבם, כי גם מעבר להררי הבאלקאן, בארץ רומעליען, לא יקומו עוד בפני אויביהם; אך בכל זאת יש את נפשם להלחם כמתיאשים, אבל לא בעד ארץ בולגאריען, אשר כבר הנה בעיניהם כאבדה שאינה חוזרת, כי אם בעד ארץ רומעליען; לרגלי זאת משתדלת ממשלת תוגרמא בימים האלה לאסוף חיל עד קצה מטרתי זאת. גם ממלכות אייראפא האדירות יודעות ומכירות, כי כעת, אשר נשפך כמים דם גבורי רוסיא על שדד קטל, לא תוכל רוסיא לתת את השלום לתוגרמא על פי התנאים אשר הציעה האסיפה לפניה; על כן השיבו ריקם את פני תוגרמא בפעם הזאת; אחדים מן הממלכות האדירות רק הודיעו לתוגרמא כי קבלו את מכתבה וגם שמו עין עליו, והאחרות הוסיפו להגיד לה, כי על פי התנאים האלה אשר תציע היא במכתבה לא תוכלנה הממלכות האלה לדרוש את השלום מאת רוסיא; גם שרי ממשלת אנגליא מצאו, כי על פי התנאים אשר שמה האסיפה במועדה לפני ממשלת תוגרמא אי אפשר להוציא כעת את השלום לפעלו; על כן חדלה ממשלת אנגליא גם היא לבוא בדברים עם רוסיא על פי מכתב ממשלת תוגרמא; לפי דברי מכה״ע, תחתור אנגליא כעת לדעת מה בלב הממלכות השונות ע״ד השלום, אם תאמרנה הממלכות ההן לעמוד מרחוק ולתת לרוסיא לעשות בתוגרמא ככל העולה על רוחה, או יש את לבן לשים חק וגבול לחפץ רוסיא לאמר: עד פה תבא ולא תוסיף? ומעבר השני תשתדל אנגליא להטות לב תוגרמא להציע תנאים אחרים יותר רצויים בעיני רוסיא. בין כה וכה פרצה, לפי הנשמע חלוקת הדעות בין שרי הממשלה בסוד המיניסטריום באנגליא, פעמים רבות התיעצו המיניסטרים בשבוע העבר, וגם המלכה וויקטאריא התיעצה אתם; גם בקרה המלכה את הגראף ביקאנספיעלד בהיכלו. לפי אשר נוכל לשפוט, הנה תכון יד המלכה עם ה׳ ביקאנ- ספיעלד, כי נחוץ לאנגליא לעמוד למול רוסיא ביד רמה, אם בדברים נמרצים ואם בפועל ידים; אך ה׳ דערבי, ועוד יותר המארקיז סאליסבורי ימאנו בזה; על כן נפלגו דעותיהם בזה, וגם יצא הקול, כי עתידים מיניסטרים אחדים לעזוב את משמרתם. מכה״ע הקרובים להממשלה הכחישו את הידיעה האחרונה הזאת; אולם זה הוא נעלה מעל כל ספק, כי גמרה הממשלה לקרוא לנבחרי העם להתאסף ביום 17 יאנואר, תחת אשר היה עליהם להתאסף בחדש פעברואר; מכ״ע הקאנסער- וואטיווים מחליטים, כי חפצה הממשלה לבקש מאת הנבחרים למלא את ידה להוציא הוצאות רבות יתר על ההוצאות הנהוגות; אולם לאיזה תכלית תהיינה ההוצאות היתירות ההן, בזה נשמע דעות שונות. לפי דברי מכה״ע הנוטים אחרי תוגרמא, תרצה הממשלה להוסיף על מספר החיל וצרכי המלחמה; ומכה״ע  יקרא מלא אחרי הממשלה, ויחליט, כי אם באמת  יש את לבבה לעשות חיל חדש ולעזוב את מצב הבינים אשר שמרה עד כה, אז תביא על הארץ רעה רבה בלי צורך כלל; באמור מכ״ע הנזכר כי עד עתה אין כל סכנה מרחפת על פני עסקי אנגליא ואין כל צורך להממשלה להגין עליה ולהוציא לתכלית זאת הוצאות חדשות. והנה אם תבא אנגליא בריב עם רוסיא ואם לא- כמעט נעלה הוא מעל כל ספק, כי תעמוד אנגליא לבדה באהבתה לתוגרמא, באין תומך בידה מיתר הממלכות האדירות. ה עסטרייך היא האחת, אשר עוד מראשית ימי המהומות ואחרי זה לרגלי מקרים שונים נבאו דורשי רשומות, כי היא תתן ידה עם אנגליא לעמוד לשטן להרוססים בהצותם את תוגרמא; פעמים רבות השמיעו מכה״ע, כי יש בדעת עסטרייך לצאת ממנוחתה, ומה גם כעת, אחרי אשר פרצו גם הסערבים את גבולם והאונגארים לא חדלו להתלונן על מעשי הממשלה ועל ברית אהבתה עם רוסיא; אכן בימים האלה הראה הגראף אנדראסי, שר הענינים החיצונים, לדעת כי שוא תקות תוגרמא על עסטרייך, וגם אנגליא לא תוכל להשען עליה. בבוא אחדים מנבחרי העם לפני הגראף אנדראסי לקחת דברים עמו אדות עניני המדינה היותר נכבדים הגיד להם הגראף, כי בשובו כעת להתבונן על מעשי עסטרייך ודרכה בעניני הפוליטיק בכל ימי המבוכות בארץ המזרח, מוצא הוא, כי בחרה לה הממשלה את הדרך היותר נאמן ונכון, וכל מעשיה ועלילותיה צודקים יחדיו; „לא להצדיק את המעשים אשר כבר נעשו. אמר הגראף אנדראסי, יען כי אין בידינו לשנותם עוד, כי אם לו היה מצב הענינים כעת לפנינו כאשר היה בראשית ימי המהומות, והשאלה לפנינו: איזה הדרך נבחר לנו, אז גם אז בחרנו לנו רק הדרך הזה אשר הלכנו בו ולא דרך אחרת. כאשר ראינו כי אין בידינו עוד למנוע את בעלי הריב מבוא בדמים, אז גמרנו בנפשנו לשמור את מעמד הבינים בכל אופן שיהיה, כי כל מגמתנו היתה להנחיל שלום, ומנוחה לארצנו, אמנם מבלי אשר יבא איזה נזק לרגלי זאת לעסקי עסטרייך-אונגארן; רק שוא ידברו המחליטים, כי לא דאגנו לטובת הארץ כראוי, כי היינו ככלי חפץ בידי אחרים, כי סרנו מן הדרך אשר אחזה בו עסטרייך מימי עולם ומשנים קדמוניות; באמת הנה טובת הארץ ושלומה כל ישענו וכל חפצנו״. גם הציע הגראף אנדראסי לפני הנבחרים כתבים ותעודות רבות להראות להם, כי צדקה הממשלה במעשיה; בדבר סערביען אמר הגראף, כי עד עתה אין במעשי סערביען כל סבה לעסטרייך להתערב בינה ובין תוגרמא; אולם אם תבחר לה סערביען דרך אחרת, אם תפרוץ גם לארצות באסניען והערצעגאווינא אז תמחה עסטרייך בפניה בדבר שפתים, ואם יהיה צורך בדבר. גם בפועל ידים. — אחרי הדברים האלה, הנה אין להסתפק עוד כי אם גם יעברו הרוססים את הבאלקאן, ויחדרו עד לב ארץ רומעליען בדרך העולה לבירת תוגרמא, גם אז לא תצא עוד עסטרייך ממצב הבינים אשר שמרה עד כה. בארץ צרפת קמה הסערה לדממה לפי שעה. לא לחנם קראו לארץ הזאת „ארץ הפלאות"" מימי עולם, כי חדשות לבקרים תצמתנה בקרבה, מבלי אשר יוכל איש לנבא את בואן ואת צאתן. בימי חדש מאי בשנה הזאת, כאשר עמד ה׳ סימאן בראש המיניסטרים הנוטים אחרי הרפובליק, לא חלמו להם חוזי עתידות, כי קרב הסער לבא, כי יום אחד ישנה הנשיא את כל סדר הממשלה מן הקצה אל הקצה, ועל מקום סימאן, וואדרינגטאן וחבריהם יבאו בראגלי, פורטא והנלוים עליהם, אם גם נקל היה להבין, כי אין דעת המארשאל נוחה משרי ממשלתו; עתה אחרי אשר סגר המארשאל את שערי בית הנבחרים, אחרי אשר הכעיס את הרפובליקנים תמרורים וגם העמיד לפני כסא המשפט את נכבדיהם וראשיהם; אחרי אשר נלחץ המארשאל לבוא במשא ומתן את דיופאר ולא הפיק רצון ממנו אחרי כל אלה מי פלל, כי יקום המיניסטריום החדש הזה על תלו, כי ישוב מארסער להיות שר הפנים וגם וואדדינגטאן יחד בקהל המיניסטרים לשרת בכהונת שת הענינים החיצונים? ובכל זאת יצא הדבר לפעלו בין לילה! הן אמנם עוד ימים אחדים לפני זה נרצה המארשאל לחפץ ה׳ אדיפרע-פאקיע, היושב ראשונה בסוד זקני הסענאט, וישלח לקרא אליו את ה' דיופאר וגם מלא את ידו למצא לו מיני- סטרים כחפצו; אך התנה עמו המארשאל, כי שר הענינים החיצונים, שר המלחמה ושר האניות יהיו מן האנשים הטובים בעיניו, וזאת היתה נסבה לה׳ דיופאר להשיב פני הנשיא ריקם, כי ידוע ידעו הרפובליקנים אשר חפץ המארשאל ומתי סודו הוא להשאיר את הנהגת הענינים החיצונים בידי אנשי שלומם הקלריקלים. למען תעמוד צרפת לימין היוואיטים והקלריקלים בימי בחירת האפיפיור החדש הקרובים לבא, על כן עמד ה׳ דיופאר על דעתו, למסור את עתותי הענינים החיצונים בידי איש, אשר אין לבו הולך אחרי האולטרמנטנים ומובן הוא כי מצא איש כזה בה׳ וואדרינגטאן, אחרי כי הוא איש נבון דבר ובעל דעת רחבה, ומלבד זה הוא מבני האמונה הפרוטסטנטית, ורחוק הוא מאד מהלוך בדרכי היוואיטים , ובאמת ראשית מעשהו היה בעלותו לכהן בכהונת שר הענינים החיצונים לקרוא לעוזריו ופקידיו ויודיע להם, כי מנויה וגמורה היא בסוד המיניסטרים לשמור את ארחות הרפובליק לבלי סור ממנה ימין ושמאל; על כן כל איש מפקידי המיניסטריום שעל עניני החוץ, אשר לבו פונה מאחרי הדפובליק ולא יוכל למלא חובותיו באמונה ככל אשר תדרוש עבודתו ממנו טוב לו לעזוב את משמרתו ולבחור לו איזה כהונה אחרת. גם את צירי צרפת בחצרות המלכים השונים בחן ה׳ וואדדינגטאן, ימצא כי רבים מהם נוטים אחרי הקלריקלים יותר מדאי, על כן העביר אחדים מהם ממשמרתם וביניהם גם את ה׳ גאנטא- ביראן ציר צרפת בעיר ברלין, אשר יבא תחתיו הגראף ס׳ וואליע, איש חרוץ מהיר במלאכתו, ואת ה׳ שאדארדי שלח ה׳ וואדרינגטאן לעיר קאנסטאנטינאפאל, הוא ה׳ שאדארדי, אשר בימי האסיפה עמד לימין הגענעראל איגנאטיעוו בכל עז, אות הוא, כי אין בדעת ממשלת צרפת לשנות את שטתה בעניני ארצות המזרח, למרות איזה מ״ע אשכנזים, כי חפצה צרפת לכרות ברית עם אנגליא ועסטרייך לנגד רוסיא. והנה אם גם לפי שעה תתענג צרפת על המנוחה ועל הסדר, וקרוב לשמוע, כי גם מסחרה במהרה יפרח כמקדם; אבל אם לאורך ימים תשבע נחת - קשה להגיד מראש; כי הבנפרטיסטים והקלריקלים עוד לא מתו, ובלי ספק עוד לא אמרו נואש להשיב אליהם את השלטון לעת מצא, וגם כי יחתרו בכל עוז לזרוע משטמה בין נבחרי העם ובין יושבי הסענאט וגם המארשאל רק על אפו ועל חמתו תקע כפו להרפובליקנים, ובסתר לבו נוחה הוא אחרי הימים הראשונים. (ממערכות המלחמה). מכה״ע לא חדלו עוד לספר פרטי מלחמת פלעוונא, ואשר נתן בלב אסמאן פחה למסור את העיר בידי הרוססים; אחדים מחליטים, כי כבר תם המזון וכל אוכל נפש בעיר, עד כי היו אסמאן ואנשיו רעבים ללחם; לפי ידיעות אחרות. עוד מצאו הרוססים צדה בעיר אשר יכול להספיק לצבאות אסמאן על משך שבוע ימים, ורק מטעם פקודת הסולטאן נסה אסמאן לפרץ לו דרך בין מחנות הרוססים. אמנם זה נעלה הוא מעל כל ספק, כי חיש אחרי ימי המלחמות הגדולות בחדש סעפטעמבער שאל אסמאן פחה את הממשלה בעיר הבירה מה לעשות לו, אם לשבת בפלעוונא או לעזוב את העיר ולעבור למול ארהאגיע וסופיא; באמרו, כי רק אז ירצה לעמוד על מקומו, אם תבטיח לו הממשלה, כי הדרך בין ארהאגיע ופלעוונא יהיה פתוח בכל אופן שיהיה, וגם תאסוף הממשלה מהרה חיל גדול תחת פקודת מחמד-אלי בעיר סופיא לבא לעזרת אסמאן. הממשלה הבטיחה לו, כי תמלא כל משאלותיו אלה באין כל ספק, ואז נשאר אסמאן בפלעוונא לאסונו ולהוותו ילאסון כל ארץ תוגרמא. כבוד גדול עשו לאסמאן כבואו אל מחנה הרוססים; כאשר פגש אותו הנסיך הגדול ניקאלאי המצביא את חיל הרוססים בליל ההוא, כאשר פתח אסמאן את שערי העיר לפני הרוססים, הביטו שני שרי הצבאות איש בפני אחיו בעינים חודרות רגעים אחדים, אחרי כן החזיק הנסיך הגדול את ידי אסמאן, ויאמר לו, כי הגדיל לעשות בהגינו על העיר בגבורה נמרצה; גם הנסיך קארל מושל רומאניא אחז בידי אסמאן ויאמר לו כדברים ההם; גם כל שרי צבאות רוסיא אשר היו שם נתנו אותות יקר וגדולה לאסמאן ויהללו את גבורתו ואומץ לבו; לפי הנשמע הנה הפצע אשר נפצע אסמאן במלחמה האחרונה איננו מסוכן, עד כי יוכל אסמאן לעשות דרכו הלאה לארץ רוסיא והנה כעת, אחרי אשר אין צורך עוד להרוססים בחיל גדול במערב בולגאריען, שלחו חלק אחד מצבאותיהם דרומה לעומת סופיא, אשר כפי הנשמע עזבו הטורקים מעצמם, את סופיא וישרפוה, וחלק אחד ילך למזרח הארץ לחזק ידי צבאות הנסיך הגדול; לצור על המבצרים החזקים רוסטשוק וסיליסטריא, ורובם ימהרו לעבור את מעברי הבאלקאן ולהגיח משם לארץ רומעליען. בין כה וכה עזב סולימאן את העיר עלענא, אשר כבר נכבשה לפניו, ולפי הנשמע יש את לבבו להשאיר רק מקצת חילו בערי המבצר, והוא עם רוב החיל יעמוד מבעד להררי הבאלקאן בארץ רומעליען להגן עליה, וגם תכין עוד ממשלת תוגרמא חיל גדול להעמידו בארץ רומעליען. כעת ישב סולימאן בעיר קאנסטאנטינאפאל להתחקות על צפונות המלחמה בסוד שרי המיניסטעריום על עניני המלחמה, לפי הנשמע, ישוב במהרה מידהאט-פחה על כנו. והסערבים עברו את גבולם ויעשו להם שני ראשים, הראש האחד עבר את גבול המזרח הוא הנהר טימאק ויגיח לעומת ווידדין, וכבר עלתה בידו לכבוש את הכפר אדליע ועוד מקומות אחדים קטנים, והשני עבר בדרך הדרום למול באפונא גלאווא, הוא המקום אשר שם הכו אותם הטורקים בשנה העברה. הנסיך מילאן עצמו עומד בראש החיל במבצר אלעקסינאץ; גם במערב ארצם העמידו הסערבים חיל רב למול יאוואר, וגם עבר החיל הזה את הגבול; אפס כי עד מהרה שבו לגבול ארצם בדרך אשר הלכו בה, אחרי כי לפי הנשמע הזהירה עסטרייך את סערביען מלכת בדרך ההוא. עד עתה לא נפגשו עוד הסערבים עם התוגרמים במלחמה כבדה; אכן אין ספק בדבר, כי הפעם לא יצלח להתוגרמים להדוף אויביהם הסערבים מפניהם על נקלה, אחרי כי קרובה להם עזרת הרוססים והרומאנים. קאוונא. ט״ו טבת, רבות שבעה נפש הקוראים יגון לקול שמועת השרפה הנוראה אשר היתה ביום ד׳ ר״ח מנחם אב העבר בעיר „ווילקאמיר״, כי איזה אלפים אחב״י נשארו ערומים בחוסר כל וגורלם איום ונורא, והנה שפרה עלינו היום להרגין הנפשות העדינות והנעצבות, בבשורת מעשה הצדקה והרחמים, אשר פעלו נדיבי עמנו להאומללים „בווילקאמיר״. כאשר הגיעה הבשורה הנוראה משריפת ווילקאמיר, לעיר מעמעל בפרייסען, התעוררו נדיבי לב שמה ליסד ועד (קא- מיטעט) לתמיכת הנשרפים, תחת הנהגת הרבנים החכמים והגבירים הנכבדים, ה׳ דר׳ רילף, ה׳ ישעיה וואלגעמוטע, ה׳ אלי׳ בער, ה׳ ראובן שלעז הי״ו, — נדיבי עם אלהי אברהם מארצות אשכנז, הנודעים לתפארה בשערי בת רבים ע״פ פעולות צדקתם בשנות הרעבון ר״ל (תרכ״ח תרכ״ט), אשר היו למחיה לרבבות אומללים רעבים בגלילות ליטאוי, וזאמוט, המה חשפו זרוע צדקתם גם הפעם, וקראו לנדבות והפרו ישע רב מרחוק ומקרוב, עד כי הצליח להועד הנכבד במעמעל ע״פ פעולת צדקות והשתדלות יתר גדולי נדיבי ונכבדי אשכנז, לשלוח לנו ביום י״ד דנא סך שמונה עשרה אלפים רו״כ לחלק בין אומללי ווילקאמיר, ולבנות את בתי ה׳ שמה, אשר היו למאכולת אש מלבד אשר ידיהם אמונה עוד לעשות חיל. לאסוף עוד נדבות כסף, וגם בגדים רבים. והממשלה יר״ה מארצנו נתנה למו הרשיון להעבירם הגבול בלי תשלומי מכס. הסך הנכבד הזה מלבד כמותו ויכלתו להקל לא מעט את משא העוני אשר יכבד על אומללי ווילקאמיר, יהיה עוד לאות ולמופת לערים רבות לשארי ארצות, ומה גם במדינתנו; ועל מעשי אשכנז יאמר: כמותם ירבו בישראל. והנה אנחנו הח״מ ראשי הועד (קאמיטעט) בתמיכת הנשרפים מווילקאמיר בקאוונא, ממלאים בזה חובתנו הגדולה, ונגדה נא לכל הטובים והישרים בלבותם האלה. מגישים אנחנו להם תודה וברכה מקרב ולב, בשמנו, ובשם אומללי ווילקאמיר על רב טוב אשר צפנו להנשרפים בזה, ולהם לעצמם בבא, יואל ה׳ וישגיא חילם, לרדוף צדקה וחסד עד זקנה ושיבה וברכת אובדים עליהם תבוא, יברך ה׳ את כל המתנדבים אשר התעוררו לקול קריאת ראשי הועד, ויעניקו מטובם לקשי יום, אשר אבד להם כל משען, ואך לחסדי ה׳ ע״י נדיבי עמנו עיניהם צופיות והנה פה מקום אתנו להעיר אוזן כל נדיבי עמנו בחוץ למדינתנו אשר קראו קול קריאתנו או אשר השיגו מכתבי בקשה מיוחדים לתמיכת אומללי ווילקאמיר, כי יוכלו בטובם לשלוח נדבותיהם להקאמיטעט במעמעל, אשר לא ייעף ולא ייגע, ולא ימוש מעשות פרי לטובת הנשרפים, והקל מעליהם משא הפארטע והשלוח, והיתה מעשה הצדקה שלום ראשי הועד יצחק אלחנן ספעקטער חופ״ק, יצחק ראובן הכהן שניטקינד איסר בער וואללען אנשיל וואסערדאם, משה בראמזאהן, דוד ריטענבערג ישראל לעווי ירושלים. 23 כסלו תרל״ח. שמחה נצחת מלאה חדרי לבבי, כי למבשר טוב אהיה הפעם! ואחינו יושבי חו״ל אשר לקחו חלק בצרת אחיהם היושבים לפני ה׳ בעיר הקדש בירושלים, ישישו אתם משוש. ביום השבת שבוע העבר נפתחו ארובות השמים, ומטרות עוז זורמו מעבי שחקים, וירוו את פני האדמה אשר צמאה למים זה שלשה שבועות, ועניי ציון וירושלים אשר נאלצו עד כה ליתן את אשר להם בעד מלוא ספל מים. — כי הגשם הראשון אשר היה בהחל החורף ומעט אחרי כן, לא הספיק אף לשבוע אחת ליושבי העיר — יוכלו עתה להוציא את הכסף אשר נתנו במים על לחמם לנפשם, ויאכלו להם לשבעה היוקר אשר יושבי עירנו הראו לו פנים נזעמים על עמדו תחתיו לא שמע הפעם לקולנו ויוסיף ללכת הלאה. - בעור אשר עצור עצר ה׳ את הגשם — אמנם תקותנו תאמצנו כי יקרבו ימי האביב, ומפניהם יחת היוקר העשוי עד כה לבלי חת, אמנם עד העת ההיא מי יודע אם יעצרו העניים בדאבון לבב נאלץ אנכי להודיע ברבים כי בשבוע העבר קרה פה אסון נורא כי בתוך הרחוב נפל איש באין אונים. והוא עברי, הרואים מיהרו וישאוהו לבית החולים, וישקוהו סמי מרפא, אמנם הה! לא עצרו כה להשיב את נפשו וימת. הרופאים החליטו כי סיבת מחלתו היה כי אחזהו בולמוס מהרעב. הן אמנם כי מנהלי עירנו יעשו כל אשר לאל ידם להטיב את מצב אומללים כאלה, אבל ידם ריקה ובמה יוכלו להושיע, ולולא חמלו עלינו יושבי אייראפא כי עתה תמנו  לגוע באלה הימים נוסדה פה חברה תחת שם „שושנת ציון״. מטרתה להרחבת הספרות בכלל ושפת ערב בפרט, באי בריתה המה נוצרים מכל הכנסיות השונות הנמצאות בירושלים העיר יתאספו יחד יום אחד בכל שבוע, ואחד מבני החברה יטיף על הענין אשר ידובר בו. החברה הזאת תלך בעקבות החברה הנוסדה זה ימים רבים מאת הנוצרים ילידי אשכנז אשר בפה. התועלת אשר תצמח מהחברה הזאת היא הרחבת שפת ערב כי תלך הלוך וגדול ממשלתנו תאסוף באלה הימים חיל הצבא למכביר, חיל המוסטחאפיז שולחו גם המה, ועירנו נשארה בעת הזאר בלי חיל הצבא, והודות לה׳ כי לא אונה כל רע עד היום הזה לאיש יהודה וליושבי ירושלים. ואני תפלה כי יתן ה שלום בארץ וברק החרב תשוב לנדנה, אמן יעקב גאלדמאן מילידי ירושלים ותושביה פינסק. בן לעדת חסידים אנכי, בקהלם יחד גם כבודי ובסודם תבוא גם נפשי, בדרכיהם הישרים גם אני אלכה. והנה זה כבר נתתי את לבי להבין תהלוכותיהם דרכיהם ומנהגיהם, רוח אנשיהם בכלל ובפרט. אך סבות שונות נצבו לשטן לחפץ נפשי — אולם לכל חפץ יש עת וזמן תחת השמים, גם להבית תפלה הזה באה העת להגלות בקהל קוראי „הצפירה"" היקרה — והנני אומר עם הספר לא כבית התפלה אשר לעדת חסידי קארלין בית התפלה לעדת חסידי פינסק. אם אמנם שניהם מחזיקים בכנף צדיק אחר, בכ״ז יתרון להשניה על הראשונה. בפינסק תמצא נפשנו גם רבים במו אשר לנו הצדקה לכללם יחד בחברת חכמים ונבונים יודע לשון וספר, אנשי העיון מביני דבר לאשרו, ויודעים להלוך נגד החיים, חיי הזמן החדש מודעת הוא מדת החסידים מימים ימימה אשר בה ישתבהו ויתפארו, היא מדת האחדות, המדה הזאת תאחדם ותאגדם בקשר אמיץ להיות אהל עדתם אחד, איש באחיהו יתלכדו ולא יתפרדו; רוח גאה וגאון, רוח הכבוד להתנשא איש על רעהו בעשרו, יחוסו וחכמתו, לא יבוא ביניהם. כי כה אמרה החסידות האמתית „האחדות הנאמנה"", אל יתהלל החכם בחכמתו, ואל יתהלל העשיר בעשרו, ואל יתהלל היחסן ביחוסו, כי אם כזאת יתהלל המתהלל השכל וידוע כי כלנו אחים אנחנו, מצור אחד חצבנו, והיה כעם ככהן, ולא נכר שוע לפני דל, כי מעשה ידי האחדות כלם. המדה המשובחת הזאת תחזינה עינינו בעצם תקפה בבית הזה. — כי יקרא אורח לפניהם, איש הבא מארץ נכריה וגואל וקרוב אין לו להיות עליו לסתרה ולשבור רעבונו, אז יחושו המה להיות בעזרתו, ישימו כרגע עין חמלה עליו לסוך באברתם עליו, למלא די מחסורו אשר יחסר לו; וכי ימוך אחיהם עמם ומטה ידו, אז יחזיקו בו ויתמכוהו, ויחושו להיות לו עזרה בצרה, — והיה לך לאות קורא יקר — הסופר העני הנכה הוה, ראו טובי הלבב כי קצרה קצרה ידו מנהל את ביתו אף בלחם לפי השף, אז קראו נדבות השמיעו, קול האחדות לעיר יקרא, אספו למענו סך שני מאות רו״כ, וישלמו לקופת הקהל בזכות חזקת העט — להיות ספרא דמתא — ועתה הנהו מכלכל את ביתו, אם אמנם לא בריות אך גם לא בצער, זאת עשתה האחדות הנאמנה להתפאר! כאלה רבים הם צדקות פזרונם בחסדיהם, גם מלבד זאת ימשוך עליו עין להתפלא, הסדר הישר השורר ביניהם; אין ריב ומדנים אין קנאה ושנאה, אך האהבה ואחוה שלום וריעות, ועל כל אלה עלינו לשבח להני שלשה הנכבדים הנקובים בשמותם לתפארת, הראשון, הוא הרב הישיש הנכבד חכם מהולל גבר דם המעלה יקר רוח, זאב וואלף נייריץ שמו! חוטר מגזע היחש חכם לבב ואמיץ רוח, ובמדת הענוה להיות נדרש לכל דורש ומבקש, יצטיין להפליא, כי בכל מקום שאתה מוצא ענותנותו שם אתה מוצא חכמתו, כי אמנם חכם לבב הוא להבין דבר לאשרו כיד חכמתו וביד הנסיון הטובה עליו לכן כל דין ומשפט, כל ריב ומדנים, כל דורש ומבקש אליו יבואו וריקם לא ישיבו, כי בקסם אשר על שפתם ישכיל לקחת נפשות, להפוך לב אבן ללב בשר, לא יחוס על טרחו ועמלו לשים לילות כימים לטובת זולתו, לשבת בישיבת הפשרנות מעירנו בכלל ובפרט, שם ניידיץ כשמן תורק, אין אסיפה גדולה וקטנה אשר לא יחד בה כבודו הנעלה, בלעדו לא יעשו דבר קטן או גדול — כי עצתו נאמנה בעתו. — וכה יפיק האיש הזה חן ורצון בעיני כל גבירי ונכבדי עירנו השתים גם מבני השרים והממשלה, עד כי בחרהו להיות יושב „בבית אסיפת נכבדי עירנו"" (Городская управа) לשאת המשרה הכבודה הזאת על שכמו לכבוד ולתפארת, ואמנם כל בני העיר יתנו כבוד לשמו, וביתר שאת מהאדון הבאראן פאן וויטטע המהולל ברוב התשבחות, אדון הטוב והרחמן הראש והראשו בהבית הזה, ואדון העיר בכלל, ואחרי האיש הזה, הישיש הנכבד הגביר המהולל הר״ר נחמיה קאלאדני נ״י, איש נדיב על נדיבות יקום, גם לבו פתוח לרוחה לכל עני ונדכה, ירא אלהים באמת, וחסיד בכל מעשיו יפזר כסף מכיסו לכל דבר שבקדושה. והשלישי הוא חתן הישיש הזה האברך הנחמד והיקר כש״ת הר״ר שמואל ראבינאוויץ — איש אשר נאוה לו תהלה על תפארת מדותיו, איש אשר תורה, חכמה, חסידות שלשתן צמודות בלבבו; הוא אף כי אמנם בסוד החסידים באה נפשו, בכ״ז לא כמחשבותיהם מחשבותיו, — איש אשר הספרות העברית אהובת נפשו, כל מכ״ע בישראל ימצאו מקום בביתו, כן גם יד ושם לו בשפת רוסיא ואשכנז, וגם בהנה יבקש דעת. עד כי נפלא דרכו לעדת החסידים, לראות איכה אש ומים יעשו שלום ביניהם עמוק בלבבו, החסידות והחכמה תלכנה שלובי יד בהיכל לבבו ולא יתקוטטו. השלשה אלה הכי נכבדים בבית התפלה הזה. ועתה אחרי הודעתיך כל זאת קורא יקר נפלא בעינינו לראות איכה המדה המשובחת היא מדת „הכנסת אורחים"" אשר התנוססה כאבן נזר, עתה תמס הלכה, והשלשה לבד יתר הנכבדים המתהללים בו. לא יתעוררו מאומה לחפץ הנשגב הזה, פשר דבר נעלם ממני! לזאת אם אמנם קטנתי מחוות דעי אתכם אדוני הנכבדים! זהלתי ואירא עד כה להעיר אתכם לדבר הגדול העומד ברומו של עולם. ואך בצפיתי צפיתי כי יבוא היום ויקיצו הישנים האלה, ויחיו את האבן הזאת מערמות עפר המות, להיות לראש פנה כמקדם, אך תוחלתי נכזבה לכן אמרתי אפתח פי בדברי אמת, כי במקום שיש חלול האחדות, אין חולקין כבוד גם לרבים כאלה, והנני להראות, כי אתי הצדק לאמר: „קבלו דעתי"". ולהם המשפט להשיב הדבר על מכונה, והיה זה שלום, כחפץ כל ישרי לב, נימפל שפירא ובתוכם אנכי הכותב ווילנא. לא אוכל להתאפק מלהודיע בשער בת רבים את השמחה אשר פרשה מטות כנפיה מלא רוחב עירנו, בבוא התלגרמא, לאמר: נכבשה מצודת פלעוונא לפני צבאותינו; כל העיר מקצה ששו ושמחו, כשמחת בקציר, הבוקר אור ועל כל חצרות העיר התנוססו דגלי כבוד למלכנו, יר""ה! כל פנים צהלו, וכל אנשי העיר אנשי ווילנא, נקהלו ועמדו לפני בית תפלת הרוססים הגדול, לראות את הדרת הכבוד אשר נעשה שמה לכבוד הנצחון הזה. בלילה ההוא האירו נרות רבים בכל רחובות העיר, ומבעד חלונותיה התנוצצו נרות גדולים, כי באורים כבדו את הלילה הזה! עד אשמורת הבקר התהלכו מנער ועד זקן, טף ונשים, לשוח בשוקים וברחובות, לראות את צעצועי האש אשר רבים מבעלי החצרות, השמחים אלי גיל, הכינו וערכו ליום הזה גם עדת היהודים, אשר בצרת ארץ מולדתה לה צר ובשלומה לה שלום; קראו היום ו׳ טבת עצרה בבהכ״נ הגדול וימלא בית ה׳ פה לפה. המגורות האירו כברקים. כל האנשים עמדו צפופים ואזניהם היו קשובות להדרשות הנעימות אשר הטיפו לפני הנאספים, שני מטיפים נכבדים, הרב מטעם הממשלה ה׳ קלאצקא עמד בראש לפני ארון ברית ה׳, ובדברים נכוחים בשפת רוסיא, הוכיח את החוב הקדוש המוטל על היהודים מצד דתם ואמונתם, להתערב בשמחת ארץ מושבותם. אחריו עלה הבמתה הרב ר׳ אליעזר אחד מדו״צ פה, ויביע אומר בלשון למודים, איך עם בני ישראל מכירי טובה המה, כי לא יואילו ילכו רק אחרי צו, ואך את אשר ידברו אליהם השרים, אותו יעשו; כי אם מעצמם ישיבו אהבה אל חיק אוהבם ומיטיבם. „אומר אני מעשי למלך"", הדבר אשר עלי לעשות למלך, אומר אני מעצמי ולא אחכה עד אשר יצוו עלי השרים לעשות. אחרי הדברים האלה, ברך הש״צ דמתא במקהלות את ברכת המלך, וכל העם יצאו לבתיהם לפעלם ולעבודתם שמחים וטובי לב. גם זאת מצאתי את עצמי מחוייב להודיע לפני קוראי „הצפירה״ כי בחדש העבר, יצאו נשים עדינות מבנות ישראל לקבץ על יד כסף תרומה מכל נדיב לב, בעד אנשי הצבא החולים והנפצעים במלחמה. את הכסף המתוכן מסרו ליד מו״ל מכ״ע „המודיע מווילנא"", והוא הודיע את הדבר הזה בעתו ישלם ה׳ לפועלות טוב בצדקתן, ותהי משכורתן שלמה מעם יהודא ליב גערמייזא ה׳ אלהי ישראל . *) מן קהלות ועיירות הרבה הגיענו מכתבים כאלה איך חגגו בארצנו את יום הנצחון, ולא נוכל לפורטס ולהדפיסם כולם."
021-HZF-1877-12-26-001-40391_toc_7, ידיעות העולם והטבע,"  ידיעות העולם והטבע אודם-הבושה (סוף מגליון 48) החוקר הגדול דארווין, אשר את משפטו בענין זה שמנו לנו לקו ולמשקלת הראה והוכיח כי מדת הבושה תשים אותותיה אותות בכל מחלקות בני האדם, ע״י ההתאדמות, וכי גם להכושים והקאפרים, והשבטים האחרים, אשר מראה עוד בשרם כהה, חלק ונחלה בהחכליל הזה ובכל החזיונות הנלוים עמו, אף כי אין רשומו נכר עליהם, באשר ישת חושך-תארם סתרו; כאשר כן הלא יתאדם האייראפא גם בחושך ואפלה, אף כי גם באופן הזה התכלית המדומה של זרם הדם המתפרץ תעלה בתהו ותאבד, ואם נמצאה על פני הכושי צרבת מכוה או שחין, אשר שם הלבין העור מעט, יודעו עקבות זרם הדם למדי, לבנת עוד בני אייראפא תרבה עצמה לההתאדמות, מפני כי תגלה ותראה על נקלה לעיני כל, והחפץ להצפין ולהסתיר את המית הרוח הפנימית, יגדיל את המהומה ואת האודם, אשר הוא לה גם להתנוסס; אבל אם מראה הפנים נוטה לכהה, יצלח לפעמים גם חפץ איש הלבן בידו לנכר אותות התרגשות הנפש נקלה תחת מסוה מראה העור. ובשאר הדברים הנה בדרך הטבע מדת הבושה ותכונת ההתאדמות תלויה בחוזק ורפיון הרגשת הטעם הטוב הנטוע בקרב הלב, אם מלדה ומבטן, או ע״י חנוך טוב, כי בעוד אשר באחד יתגלע אך כתם אדמוני קטן, ישתרע במשנהו ארגמן בעצם תקפו על כל הפנים עד האזנים; מרבית האנשים יתאדמו עד הצואר, ואיזה מהם עד החזה, ומאחרים יסופר נפלאות כי ילבשו הכליל כמדם, ומקדקדם ועד כף רגלם כולו הפך אדום. לפני חכמי הרופאים נקרו ויאתיו אנשים אחדים, אשר האודם התפרץ בהם בכל חלקי הגוף כאשר הפשיטוהו ערום למען חקור ודרוש את החזיון הזה. לא נשגה בשפטנו אשר על כן יפרוש האודם כנפיו על חלקי הבשר המגולים, באשר אך הם כמים הפנים לפנים יוכלו לגלות לעין הרואים את המבוכה הפנימית, ולכן תבוא ההתאדמות על לחינו, ע״י הרעיון כי כל הנאספים יחזו בנו אשר רוחנו הומיה וסוערת, ותרף ידה אם נמלט פנינו תחת משיב הרוח (פֿאבער), או נכסה פנינו במטפחת החוטם. אם גפן אל מיני בעה״ח נראה, כי בסגולה ההיא להחליף את צבע העור מותר האדם מן הבהמה אין, ואם תחסר כמעט בבעלי חיים היונקים. נודעת היא למדי בתניני הים מרבי הרגלים (פאליפען) או בעלי הזרועות (קראקען) במיני דגים רבים ובמדה מרובה בהחאמאלעאן. כח התמורה הזה הוא להם לתחבולה נכונה, אשר על ידה ימלטו מלכד בידי אויביהם אשר יארבו לנפשם, כי בהפכם את עודם לצבע המקום אשר שמה בסביבותם, לא יכירם האויב ביניהם, עד כמה רבה פעולת צבע המקום מסביב על צבע הדגים שמה, הוכיח זה מקרוב ה׳ פושעט, בהראותו כי דגים אשר ננקר את עיניהם ונעוורם יועם מראה עוד בשרם. במות הרג הכלילי הזקן (בארבע) ישעשע בת עיניו בשלל צבעים שונים עד להפליא. אם במינים האלה ימלאו ע״פ רוב צינורות מיוחדים המשורגים בעוד בחומר צבע נוזלי נבדל במינו, אשר בהתכווצם יסוג אחור. הנה גם בבעלי חיים היונקים יוציא הדם לאור חזיונות דומים לאלה, כי ישטוף בעת ההתאדמות לתוך קני השערות (קאפיללארען) הדקים אשר בעור העליון, ויעזבם עת אזלא סומקא ואתי חיורא. על פני הקוף החלקים למשעי בלי שער יכיר כל רואה את האודם, אם תאוה עזה תשתער בחבו; אבל ההתאדמות העדינה הבאה ממקור הבושת, לא תארח עליהם לעולם, אשר אמנם הדבר הזה עולה בקנה אחד עם טבעם ותכונתם, כי בני השחץ האלה בוש לא יבושו גם הכלם לא ידעו. האדם בשחר טל ילדותו לא יחוש כל מאומה מהבושה, רוחו זרה לה, וגם אם נציגו ערום כיום הולדו עיניו לנכח יביטו, ועפעפיו יישירו נגדנו, וזה לנו לאות ולעדה כי הבושת לא תכה שרשיה בנפש האדם מימי הולדו, ולא הגיחה מרחם הבריאה, כ״א החנוך הפרטי וההרגל הכללי זה שנות אלפים עשוה ויכוננוה; אשר אמנם דברינו אלה מתאימים עם האמור בתוה״ק (בראשית ב׳ כ״ה), אך בהגיע הילד לשנה השנית, בהחל החנוך את מעשהו, והדברים המתעוררים בלבו „מה יחשבו עליך האנשים אשר סביבותיך?"" יצללו באזניו כמעט בלי חשך - אשר על כן טוב ונכון הוא להעיר אזנו לרגעים למוסר השכל זה — אך אז תתפתח היכולת להתאדם, ותשגשג לפעמים במדה גדושה, עד כי אח״כ נחוץ הדבר לעקבה ולשבחנה באחור יש אשר הרגשה עדינה ביחס משפט אחרים היא מורשה מאבות לבנים. ואז כבד לחרפות את כחה מאשר אם מוצאה ההרגל. אך החוב אל החנוך לצאת נגדה ביד רמה ולהמעיטה פן תכביד אכפה ותהיה למעמסה. בכלל הנה הדרך המצועה היא הדרך הישרה שיבור לו האדם, אך בכ״ז המרבה הרי זה משובח יותר מהממעיט, כי אודם הבושה יתן טעם לשבח באדם, לא אך בדמי ימיו, כי אם גם אחרי כן בהיותו לאיש מצב הנפש הנזכר. הדומה בתכונתו לכבוי אור הדעת, הוא כפי הנראה בעליל היסוד העקרי לכל החזיון. התרגשות הנפש תפעלנה על עבודת הלב במדה כזאת, עד כי הטבע תתאים להביא ההפוכים כמו אהבה ואיבה את מקומן בחדר הזה. אומץ הרוח והכוסף ירחיבוהו מחתה ותוחלת תמריצנה אותו לדפוק בחזקה, אימתה ופחד יכווצוהו ויכבשוהו. זועה ופלצות תביאנה את הדם למצב הקפאון. הבחינה והנסיון הפיצו אור מעט על השנוים האלה ע״י פעולת האמילניטריט, אשר ישתמשו בו הרופאים להעלות ארוכה ומרפא לכאב המוח (מיגראנע) ולמחלות העצבים האחרות, והוא מין נוזלי ירקרק (געלבליך) אשר ריחו נודף והודר כריח פרי העץ, ונעשה משמנות משקה המשכר היוצא מתפוחי אדמה, והפסולת מן בשול יי""ש החריף ע״י חמוץ הזאלפעטער, עוד בשנת 1859 העיר חוקר אחד אשר עשה נסיון על עצמו ומצא, כי שאיפת האיר הזה גם בכמות קטנה, תלביש פנינו מחלצות האודם, ותרבה את מספר דפיקות הדפק פי שנים. דארווין הראה לדעת אח״כ בספרו ע״ד הרשימות התרגשות הנפש (1872), כי המית הדם הזאת תדמה באיזה דברים אל הבושה הטבעית, וכי אך לפעמים רחוקות וכיוצא מן הכלל ישטוף ויעבור האודם הזה את גבול הטבעי. דר. פֿילעהנע הוכיח בחקירותיו הרבות, כי אותות האלה היוצאות אל הפועל ע״י האמילניטריט נשתוו מכל וכל לבושה הבאה מאליה, האודם המתגלע על הפנים וסביבותיהם, העינים הנוצצות, מבוכת הרוח חפזון הנשימה, וחוזק דפיקת הלב, כל הדברים האלה נקבצו ובאו גם בשאיפת האמילניטריט, איש לא נעדר, וזה מקרוב גלה רופא אחד בלאנדאן כי האיש הנחלש ע״י רוב כלאראפארס והדפק נפל אצלו, ע״י שאיפת האמילניטריט תחליף כחו ותחדשהו כקדם, עד כי מצאוהו לתרופה נכבדה נגד תרעלת הכלאראפארס. אמנם נפלא הוא הדבר הזה במאד מאד, איך שאיפת איר כזה הנותן ריח טוב, תוליד התרגשות אשר עין רואה תעידנה כי על גלי הנפש שרשיה יסובכו. עד כי גם האיש אשר הקשיח לבו מבושת וכלמה נדחה ממנו, וגם הוא לאודם נכון בעל כרחו בשאפו מהבושם הזה, ולא יועיל לו כל כופר ומעתה לא יאמר עוד יפה לאשר אמרו חכמי התלמוד ז״ל סימן יפה, באשר לרגלי האמילניטריט נפרץ הגדר, וכל הרוצה ליטול את השם „בישן"" יבוא ויטול, כי יצוק טפות אחדות על מטפחת צלחתו, אשר תמצא לו להריח בה בכל עת הדרש הבושה. בנימין צבי שיינפינקעל"
021-HZF-1877-12-26-001-40391_toc_8,אי- מאלטא," אי- מאלטא (המשך מגליון 48) עוד בימי קדם לפני אלפי דורות, ידעו יושבי תבל ושוכני ארץ מן האי מאלטא ומן חקר תכונתו. ועוד בימי גור המעטירה רוכלת העמים בדורות עולמים, כבר היה האי הזה לארץ נושבת, וסוחרי צור וצידון וקארתאגא הרבו לבוא אליו לקנות את אבני השוהם, אבני האודם ואבני הישפה והאלבאסטער הטובים אשר בקרבו. מדברי הסופר „דיאדאר מסיציליען"" אשר יקרא את האי הזה בספר דברי הימים שלו בשם „מאליטע״ — נוכל להציל דבר אמת, כי ראשית יושבי האי הזה הנודעים משנים קדמוניות היו הפעניציען אשר אחזוהו וסחרוהו וישבו עליו שוקט ובוטח באין מכלים דבר, והסתפקו במתנת הטבע הנדיבה אשר הושיטה למו די אוכל בשפע רב מאד אבל לפתע פתאום בא עליהם הכורת ויומם האחרון ונשבתו ממנוחתם; כי הרומאים העריצים ועזי הנפש מאז⸗ מעולם הסכינו לנחול ארצות לא להם ולשאוף תמיד אחרי בצע מעשקות ודמי אדם נקיים על לא דבר וללא הועיל גמרו אמר לשלוח ידם גם באי השקט והשאנן הזה, ובראשית שנות המאה החמישית אחר ספירת הנוצרים. באו הרומאים כחתף פתאום עם גדודיהם המזוינים בכל נשק תחת פקודת הקאנזול העריץ „טיטוס זעמפריאניוס״ על האי הזה וילכדהו ביד חזקה ויהי להם לנחלה. תולדות האי הזה בדורות עולמים עוד בטרם התישבו בתוכו הפעניציען, נעלמו מעיני החכמים יודעי העתים. גם אין אתם יודע מי היו העמים אשר ישבו בתוכו לפני הפעניציען? והמסורות העתיקות אשר היו בידיהם, לוטות הן בעלטה ואין נוגה האמת עליהן, ורק אחרי אשר הרבו חכמי אייראפא המפורסמים לחקור ולדרוש ולהתחקות על שרשי הדבר הזה, מצאו אחרי יגיעות שנים רבות שביבי אור מעטים להאיר את החשכה הגדולה הרובצת על מחקרי יושבי האי הקדמונים, וממוצא חקירותיהם ודרישותיהם הרבות והעמוקות נוכל לברוא לנפשנו מושג נכון, כי בימי עולם ושנים קדמוניות עוד הרבה דורות לפני התישבות הפעניציען שם, ישבו באי הזה יושבים נאורים ומשכילים, אשר זרע הקולטור והציווילי- ואציאן צמחו על תלמי לבותם, כבירי כח לב עם כשרונות נעלות; ועדים נאמנים הם המצבות ושרידי הדברים העתיקים, הבנינים והכלים השונים אשר מצאו הגעאלאגען עמוק עמוק בבטן האדמה, בחפרם אחרי מכמני-הזהב והמתכות היקרות, אשר כל רואיהם יכירום כי מעשה ידי אמנים וחרשים משכילים המה, ועוד היום יתפלאו וישתוממו עליהם כל חקקי לב המשהרים תמיד את האי הזה הרומאים אשר שפכו את רוח ממשלתם על האי הזה לא בצדק ולא במשפט, לא האריכו ימים על אדמתו, כי בשנת 506 התבקעו והתבצרו בתוך האי הזה גדודים אחדים מחיל הגאטהים, אשר הרגיזו אז את מוסדי ארץ בכלל ואיטאליען וסיציליען בפרט, בסערות המלחמות האיומות אשר התחוללו בכל מקום דרכו כף רגליהם, ואשר החריבו והשמו את קארתאגא כלה וערוה עד היסוד ותהי למדבר שממה, ויערכו מלחמת תגרה נגד הרומאים יושבי האי מאלטא, הרומאים לא עצרו כח להחזיק מעמד נגד הגאטהען, ועד מהרה נאלצו להכנע תחת ידם. עוד לא עברו שבע ושלשים שנה למן היום אשר נפל האי מאלטא בידי הגאטהים, צרו פתאום את מבצרי האי מכל העברים אנשי חיל ביזאנטיע, אשר מספרם היה כדי ארבה לרוב, ואשר היו תחת פקודת שר צבאם הגבור הנודע בעליזאר מביזאנטיע, ותהי מלחמה כבדה ונוראה. מלחמת דם ואש בין הגאטהים והביזאנטים, עד כי לאחרונה נצחו הביזאנטים את הגאטהים ויגרשום מהסתפח בנחלת האי הזה, ויהי מאלטא תחת ממשלת ביזאנטיע שלש מאות שנה. ובמשך השנים הרבות האלה לא העז אף אחד מן הממשלות להד ריכ מנוחה. אפס כאשר אמרו הביזאנטים לצאת לקראת נשק על הערביאים, או אז בא הקציר גם עליהם, אז עלה עשן באף הערביאים וחמתם בערה בהם על הביזאנטים עד להשחית ובשנת 879 התעוררו הערביאים כארי מסובכו והתנפלו על הביזאנטים יושבי מאלטא, בקצף נורא, וילכדוהו ומני אז ועד שנת 1080 חדלו הפרעות בו, וחוקי היושר ותהלוכות הדעת שמו קן למו באי הזה. אבל כאשר נפלו צבאות הערביאים בשנת 1081 לפני חיל הגבור העריץ הגראף ראגער פאן הויטעפיללע, וכאשר נאלצו הערביאים לעזוב את האי הנחמד הזה בלב נשבר וברוח כהה, רבו אז המבוכות בקרבו ותהי חרב איש ברעהו, וכאשר בא האי הזה תחת כנפי ממשלת היינריך הששי מלך אשכנז, שב החרב אל נדנו ויהי שלום בין איש לרעהו באין מפריע, אחרי מפלת בית האהענשטויפען *), נפל האי מאלטא בידי ממשלת אראגאניען ובשנת 1516 באו עריצי ספרד לרגלי מלכם קארל החמישי (המשך יבוא) למחסה לו וילכדוהו."
021-HZF-1877-12-26-001-40391_toc_9,תנועת הסיבוב ע״י כח הקיטור," תנועת הסיבוב ע״י כח הקיטור כל מיני המלאכות והעבודות אשר יעשו ויתקנו בימינו היום, בבתי המלאכות הרבים המצויים כיום בכל המדינות והארצות, כלם יוצאים בפעולתם ע״י מכונות (מאשינען), אשר כפי הנודע הן מורכבות מן גלגלים אופנים ואברים שונים למיניהם, המתוקנים בתחבולה בכל מלאכת מעשה, לפי תכלית הפעולה ותכונתה אשר יבקשו להוציא מן המכונה. ואולם רוח החיה באופנים וגלגלים ההם, הוא גלגל הראשון הנקרא בשם „גלגל המעופף (שוונג-ראד)"" הסובב במעגלה תמיד, הוא האוחד בכלם להניעם ולהוליכם על סדרם, ותנועת עצמו אמנם נולד ע״י איזה כח טבעי הפועל עליו בלי הפסק, כמו תנועת המים בנהרות, או הרוח באויר, וכדומה, הן אמנם כמעט כל הכחות הטבעיות הנודעים לנו במציאות אינם פועלים בעצמם רק בדרך תנועה ישרה, ועד גבול ומרחק קצר, אבל השכילו להחליף את התנועה הישרה ולשנותה לתנועה סבובית ומתמדת, ע״י תחבולות שונות; לתנועות המים בנהרות, המציאו את גלגל המים (וואסער-רעדער) ולתנועות האויר את הגלגל הסובב ע״י כנפי הרוח, באופן שהמים או הרוח הם הפוגעים את הגלגל, ומבריחים אותו לסובב תנועה תמידית, והוא המאציל שוב את תנועתו על כל האופנים והגלגלים זולתו להניעם לפי תכונתם ולהוציא את הפעולה הנרצית בתכלית המכונה ההיא, כנודע; ואולם אחד הוא הכח הטבעי אשר כבש לו האדם לעבד נאמן, בכל עבודה ומלאכה, בבית ובשדה, בים וביבשה, והוא כח הקיטור העזוז והעצום, אשר על הכח הזה לא נוכל למשול לתת מתג ורסן בפיו אשר הוא בעצמו יסובב איזה גלגל בתנועה סבובית, כמו שיעשו המים והאויר בפעולתם, ובכל מכונות הקיטור הנהוגות עד היום. לא מצאנו עוד תחבולה נכונה אשר הגלגל הראשון יתנועע מכח הקיטור עצמו, אבל הוא נולד ע״י פעולות אברים אחרים אמצעיים המתוקנים לזה, הקיטור ביציאתו מן הדוד הוא נכנס דרך צינור אחד לתוך הצילינדער, פעם הוא נכנס למטה ומגביה את החותם (קאלבען), ופעם הוא נכנס למעלה ומורידו, ובהיותו מחליף דרך כניסתו ויציאתו, איננו פועל לפ״ז רק ע״י הפסקות קטנות, כמו דחיפות הבאות בסירוגין. וכן הוא גם פעולת החותם העולה ויורד הלוך ושוב, ונפסק ברגעים קטנים לעמוד במנוחה מעט; ויותר משניהם הוא פעולת המוט הקשור אל החותם ומגיע את הגלגל ע""י תנועתו מימין לשמאל ומשמאל לימין הנה והנה, אשר בתנועתו החוזרת מן הקצה אל הקצה, א״א שלא ינוח מעט רגע בשתי הקצוות. ובכדי שתהיינה כל התנועות הקצרות האלה מתאימות *) פרשת המלחמה בעת מפלת בית האהענשטויפען תעיין בס' היקר „דברי ימי עולם"" לידידי החכם המצוין ר""ק בולמאן מווילנא ותרוה נחת ומכוונות זל""ז בדיוק וצמצום. מוכרחים כל האברים להיות מתוקנים בתכלית הדיוק, ומוצקים וחזקים לסבול כל הדחיפות ולחיצות ההם, ועי״ז גדלה מכונת הקיטור ברבוי אבריה הגדולים והכבדים, ותנועתם וחכוכם זה בזה, כידוע; וכבר נודע ע״פ נסיונות וחשבונות אמתיים, כי בכל מכונות הקיטור הממוצעות בגדלן, כמו מן 10 עד 20 כחות הסוסים, עד לערך 60 פראצענט מן כח הקיטור הולך ונאבד בלי שום פעולה אחרת רק על תנועת המכונה עצמה ואבריה! ורק הנשאר כדי 40 פראצענט מן הכח הראשון הוא יוצא ובא לפעולת המלאכה אשר בתכלית המכונה וסיבת זה הוא מה שאמרנו באשר הקיטור, מאבד כח התפשטותו ע״י הפסקות קטנות, נחלש וחוזר להתחדש, ומחליף כחו מרגע לרגע, ולו היה בידינו להמציא איזה תחבולה נאותה, אשר הקיטור, לא יפסק מתנועתו, ויגיע בעצמו את הגלגל כמו שיניעו המים והרוח בלי שום הפסק רגעים בנתיים, או אז הרווחנו הרבה מאד בכח העצום הזה: א') לא היה נאבד מן הכח עד כדי 60 פראצענט חנם שלא לצורך, אבל היה יוצא כולו, או עכ״פ רובו. לפעולת המלאכה עצמה ותכליתה. ב׳) היה בנין המכונה פשוטה ונקלה מאד, כמו בגלגלי הרחים וגלגלי הרוח, בלי הרכבת אברים רבים, והמחיר מן מכונות הקיטור, הממוצעות בעלי 8 עד 10 כח סוסים, לא היה גדול כ״כ, והיו מצויות כיותר בידי בעלי מלאכות שונות, אשר היו יכולים להעמידם בכל מקום ובלי הוצאות הרבה. על השאלה הזאת רבו החקירות והדרישות מאז יצאה ונתחדשה מכונת הקיטור בעולם עד היום; עוד החכם וואַט, הממציא הראשון למכונת הקיטור, עמל ויגע בימיו לבקש תחבולה מעכאנית להוליד תנועה סבובית מן הקיטור עצמו בלי תנועות חוזרות ע״י אברים אמצעיים, ומאז ועוד היום זה קרוב למאה שנים, לא חדלו חכמי הטעכניקים להמציא ולחדש פעם בפעם המצאות ותחבולות שונות להגיע אל המטרה הזאת, שטות המכונות האלה הן הנקראות בשם „מכונות הסובבות"" (ראָטאָטיפע דאמפף מאשינען) והן מצויות על אופנים שונים, באיזו בתי המלאכות, אחת מהנה אשר המצאתי אני, בשנת 1849 והשגתי זכות פריווילעגיום עליה מאת הממשלה בארצנו, מצאתי נכון להראותה פה לפני הקוראים, מפאת היותה כולה חדשה מעיקרה, ונוסדה על יסוד הנדסי אשר לא השתמשו בו מאז, ואקוה כי אוהבי החכמה ימצאו בו חפץ, בהיותו ענין מחודד נאה מצד עצמו; והנני לבאר ראשונה הקדמה קטנה קו העקום 400 ההולך ועובר בצורה שלפנינו מעל שני הנצבים cb ,ac. הוא אחד  ממיני הקוים העקומים הנודעים בשם „קוים הנוגעים"" (בעריהרענדע- קורפען), וסגולת הקו העקום הזה הוא, שבאם נקח מן הקצה האחד - שעור אורך איזה קשת שנרצה, כמו 48, וכן מן הקצה השני 8 נקח אורך הקשת את השוה במדתה אל הראשונה, ונוציא אז את שני הקוים  עם יהיה קבוץ שניהם שוה לעולם אל קבוץ שני העמודים הראשונים ac ,be, באופן שבכל מקום שנקח מרחק הנקודות. ע, 8 ההן בקו העקום הזה, אם רק תהיינה רחוקות מן הקצוות Sc - Pc —ac-bc במדת קשתות שוות, אז יהיה לעולם ויסתעף מזה, כי אם נקח שני קוים עקומים כאלו השוים בתמונותיהם, abe ,abc ונגלגלם זה על זה, והוא כי נניח הקצה 3 על ס, ונגלגל משם כסדר את aob על boa, הנה בכל מקום שיגעו זה בזה בדרך גלגולם כמו בנקודת 0 אם נמשוך אז את הקו הישר ce. בהכרח שיעבור הקו ההוא ,ccac-bc בדרך נקודת הנגיעה 0. ומדת ארכו יהיה לעולם הוא דבר המתחייב מצד סגולת הקוים שאמרנו. (סוף יבוא)"
021-HZF-1877-12-26-001-40391_toc_11,חדשות שונות.," חדשות שונות. לרגלי המלחמה הגדולה הזאת, אשר מספר החולים והנפצעים על שדה המערכה רבו וגדלו למאד. לאלפים ולרבבות, וידי רופאים רבים בארצנו מלאות עבודה לחבשם לרפאותם ולהחלימם, אין ספק כי בחולים אין מספר כאלה ימצאו הרופאים מביני מדע, בחינות רבות ונסיונות חדשים אשר מהן תצמחנה ידיעות מועילות ונכבדות מאד. בלמודי מלאכת הרפואה בכלל ועל כן נדבה רוח החכמים ה׳ גאלדשטיין וה׳ פינקעלשטיין, העוסקים ברפואת החולים על שדה המלחמה, להוציא לאור מכתב עתי חדש בפעטערסבורג, אשר בו יודיעו כל החדשות ההן לפני בעלי החכמה, ואשר מהן יוציאו פרי תבואה לכל דורשי חכמה ודעת במלאכת הרפואה, שני החכמים האלה ה׳ גאלדשטיין וה׳ פינקעלשטיין, הנם יהודים, וכל השוטנים הדוברים רעה עלינו לאמר, כי היהודים בכל מעבדם ומעשיהם ישימו רק אל הכסף עיניהם, יקפצו פיהם ויבושו, בראותם כי רבים המה היהודים במערכות המלחמה כעת העוסקים באמונה לטובת ארצם וממשלתם. גם מאנשי חיל היהודים העובדים בצבא, יהללו בשער המכה״ע את גבורתם ואומץ רוחם על מערכות המלחמה, וזה מקרוב יודיעו בדעפעשע תלגרפית מאת הממשלה מיום 4 (16) דעצעמבר מן אומץ רוח של איש חיל אחד, שמו ליבוש פייגענבוים (יהודי), אשר בהיותו בין המורים בכלי התותח מעל הסוללה סט׳ ניקאלאי על יד שיבקא, נפל לרגליו כדור אש מן האויב, אשר כמעט רגע היה מתפוצץ, כי כבר החל להתלהב בקצהו, וברגע מסוכן כזה חרף את נפשו לקחת בידיו את הכדור ולהשליכו הלאה לתוך החפירה! ועי״ז הציל את אנשי הסוללה וכלי התותח."
021-HZF-1877-12-26-001-40391_toc_12, ידיעות תלגרפיות,"  ידיעות תלגרפיות המכ״ע הברליני מביא ידיעה מקאנסטאנטינאפאל כי בפקודת הסולטאן יעזבו הטורקים את סופיא, ולסולימאן פחה הגיעה הפקודה לפנות עם מחנהו מעבר הבאלקאן לאדריאנאפאל פעטערסבורג 10 (22) דעצעמבער היום בשעה 10 בבוקר הופיע הוד הקיסר יר״ה בעיר המלוכה, וכל העם ברוב המון חוגג ברכוהו בשלום"
021-HZF-1877-12-26-001-40391_toc_13,," תקנות עגונות זה כשנה וחצי אשר עזבני בעלי בעירום וחוסר כל ועקבותיו לא נודעו שמו יעקב בער אפקין יליד מאהליב ע״נ דניעפר, שנותיו עשרים ושמונה, קומתו ממוצעת, שערותיו צהובות, ובראשו קרחה, זקנו שחרחורת, ובצוארו כתם מכות בשר חי, חצי שנה עבד בצבא ולרפיון גופו יצא לחפשי עם תעודת פטורין בידו, והנני מפיל את תחנתי לפני כל היודע ומכיר אותו כי יודיע לי ע״פ האדרעסע שלמטה, ליבע בר׳ ישראל ניעמציקאוו כנים הדברים, ישראל אליעזר קארלין מו״צ דפ״ק מאהליב .Joseph Masel. Mohilen a Dnieper. אדרעסע"
021-HZF-1877-12-26-001-40391_toc_14,," זה כשלש שנים אשר עזבני אישי עם שני בנים ולא נודע איה הוא, שמו אברהם בר׳ יעקב פרץ יליד קאברין, פניו שחרחורת, חוטמו עב, שערותיו שחורות, כבן כ״ז שנה הוא היום, מלאכתו היה פאריקמאכער, כל אשר ישיג אודותיו איזה ידיעה, יחמול עלי להודיע אל הרב המו״ל ולמצוה רבה יחשב, שפרה בר׳ יעקב שוסטערמאן מברדיטשוב Rbbier S. Srogiel Zu Sierpe gub. PIock אדרעסע"
021-HZF-1877-12-26-001-40391_toc_15,," „דבר חדש״ כל האיש החפץ לוח עברי בשפת רוססית, לשנת 1878 במחיר עשרה קפ׳ ליחידים ושבעה רו״כ למאה למוכרי ספרים יפנה בטובו אל המו״ל. לפי התו הרשום מטה ויקבל את המבוקש בלי אחור: Палв. Совъ. . И. Гуршлиду въ ЛКитониръ."
021-HZF-1877-12-26-001-40391_toc_16,," מודעה לסוחרי ספרים נמצא כעת בסקלאד ספרים שלי פה ווארשא, כל מיני ספרים שיצאו מבית דפוסי עד היום, גם רוב מיני ספרים מדפוסים אחרים, וכן ספרי חו״ל המותרים לבוא במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה מן 15 עד 20 פראצענט, לפי מרחק המקום מווארשא. — וכל הקונים יהיו בטוחים שלא יחסר להם מאומה מן הספרים אשר ארשום להם בהחשבון אשר ישיגו ממני וכל הספרים יהיו בשלמותם בלי שום חסרון ודעפעקט, ובקרוב יוגמר הילקוט על כל התורה, ואח״כ במשך ג׳ חדשים גם נביאים וכתובים. יצחק גאלדמאן מדפיס ומחזיק סקלאד ספרים בווארשא, И. Гольнинанъ, Гипограаъ въ Варшавъ. .אדרעססע שלי Jsaak Goldman, Buchdruckereibesitzer in Warschau. Редактеръ-издатель S. Сонинскiи"
021-HZF-1877-12-26-001-40391_toc_17,," ברשות הממשלה, אפתח פענסיאנאט לנערי בני ישראל, השומעים לקח בבתי הספר אשר במדינה, והיה האיש אשר יאבה לתת את בניו על ידי (במחיר ובאופנים, אשר יושת בינינו) ידע נאמנה כי אעשה את כל אשר יוטל עלי באמונה ובישרת לבב, ובחסד ה׳ בטחתי כי לא יצא דבר שאינו מתוקן מתחת ידי, ולא אעשה את מלאכת ה׳ רמיה — אחת בקשתי, הואילו נא להודיעני עד מהרה, למען אדע להכין מדור, כאשר יאתה. משה אהרן צילקאוו, No 30 ווארשא נאוואליפיע"
021-HZF-1877-12-26-001-40391_toc_18,," כל המוכים במחלות אשר מוצאן מימי הילדות, כמו חסרון כח המוליד וחלישת העצבים (אימפאטענץ אונד, גערווענשוועכע) וגם המוכות במחלות נשים, ימצאו מזור ותרופה על ידי גם לחולים מערים אחרות או מארצות רחוקות אמציא מזור ותרופה בכתב, אחרי אשר יודיעוני מחלתם וכל אשר יחסר להם בכתב אשיב לאיש ואיש בכתבו וכלשונו (ר״ל בלשון עבר אשכנז או צרפת). אדרעססע: H. Wollner, Doctor der Medicin u. Chirurgie, Accoucheur in Wien. Wien, Stadt, Adler-gasse № 8."
021-HZF-1877-12-26-001-40391_toc_19,," שאלות ותשובות אל פ׳ ל׳ את „המגיד"" לא ראינו מאז נאסר לבוא בארצנו מטעם הממשלה, ולא יכולנו לדעת אם בא בו בדפוס. אל ש. מ. בלייפציג, קבלנו, אל מ' ק״ב בלאדז מדוע נזכר היום כי לא שלחנו, לו אז. מעות הבאים על הפאסט, מגיע לידינו בכדי ג' או  ד׳ ימים מאוחר מהנהוג."
