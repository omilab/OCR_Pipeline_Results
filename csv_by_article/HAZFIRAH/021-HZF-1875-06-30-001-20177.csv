article_id,headline,text
021-HZF-1875-06-30-001-20177_toc_1,,   מחירו באשכנז:  14 לייכס מארק לשנה. ם בעסטרייך 8 פל׳ לשנה. פ וכן לרבע שנה.   שמר מודעות:  מכל מגלה 20 פפ'. a 
021-HZF-1875-06-30-001-20177_toc_2,,   ברוסיא ופולין  לשנה שברו״כ. ה לרבע שנה 1.50 רו״כ. ביתר הארצות 20 פראנק. ה באמעריקא 5 דאללאר. S
021-HZF-1875-06-30-001-20177_toc_3,_ מכתב עתי משמיע חדשות בקרב עם ישרוץ מכל...," מכתב עתי משמיע חדשות בקרב עם ישרון מכל הדברים הנוגעים בעניני המדינות,  9  ה דל דברי חכמה ומדע, ידיעות העולם והטבע.   יוצא לאור אחת בשבוע, מאת חיים זעליג סלאנימסקי."
021-HZF-1875-06-30-001-20177_toc_4,**ל: הקוראים • הנכ^פ1|ן*; הגליו: | הזה'ל...," אל הקוראים הנכבדים הגליון הזה הוא האחרון לרבע השני משנה הנוכחית, וע״כ נבקש מאת כל אלה אשר לא שלמו  עדיין בעד העבר לשלוח את המחיר המגיע מהם ליד מי שקבלו ממנו, אם אל הסוכן שבעירם, ואם אל הרעדאקציע, והחפצים לכתוב את ידם אל הצפירה ברבע הבא, ייטיבו בחסדם להקדים דמי חתימתם עליה למען יגיעו העלים. לידם על הסדר בלי הפסק. מיום כ״ח סיון והלאה יוכל כל איש מרוסיא לכתוב אלינו דירעקט לבערלין על קארטע בעד 4 קאפ׳."
021-HZF-1875-06-30-001-20177_toc_5,תוכן הענינים., תוכן הענינים. דברי הימים. רוססלאנד: פעטערסבורג. פערם. ווארשויא. ווילנא. השקפה על מעשי הצדקות וכו': מאת יהל״ל. ידיעות העולם והטבע: תקופות האקלימים בכדור הארץ: מאת המו״ל. הארס בצרכי החיים: מאת יוסף ליב פעטוקאווסקי. היהודים בארץ כוש: מאת אליהו וואלף ראבינאוויטש. עמודי חול: מאת נחמיה רוב האפפמאן. הבורים של אבן רש״ף: מאת ד״ר הרכבי. הודעות:
021-HZF-1875-06-30-001-20177_toc_6,דברי הימים.," דברי הימים. (אשכנז.) כבר ידעו קוראינו, כי הגראף ארנים לא מצא חפץ בהמשפט אשר נחרץ עליו בשנה העברה לשבת שלשה חדשים במאסר, עקב אשר לא התנהג כראוי בהכתבים והתעודות, אשר מסרה ממשלתו בידו בהיותו ציר אשכנז בצרפת, ובמנעו מהם עין השגחתו הלכו רבים מהם לאבוד; על כן מסר הגראף את דינו לבית דין הגבוה, וגם הקטיגור (פראקוראר) מצדו מצא כי הענש אשר שתו על ארנים קטן יותר מדאי, ויגיש גם הוא עצומותיו לפני השופטים הגבוהים. עתה הודיעו השופטים ההם את גמר הדין, אשר על פיהו ישב ארנים במאסר לא שלשה חדשים, כי אם תשעה ירחים. מובן הדבר, כי לא נחה דעתו של ארנים במשפט החדש הזה, ולפי הנשמע מאן גם הפעם לקבל עליו את הדין, כי אם חפץ הוא להביא דבר משפטו עד בית המשפט מן המדרגה השלישית, והוא היותר גבוה במדינה, אולי תבא עזרתו משם, אולי יעלה בידו להוכיח להשופטים ההם ה כי חף הוא מפשע אשר טפלו עליו. הסכסוך אשר קם בין בלגיה ואשכנז בדבר כהני בלגיה הפושטים יד עזרה להכהנים הקתולים באשכנז בריבם את ממשלתם, לפי הנראה, לא יביא עוד בעקביו מחלקת ופרוד הדעות בין שתי הממלכות האלה. לפי דברי מה״ע, נחה דעתה של ממשלת אשכנז במעשי בלגיה אשר עשתה לדרוש ולחקור בשבע חקירות ובדיקות אחרי האיש דושענע, אשר רצה לשלוח יד בהנסיך ביסמארק, ובהחקים אשר הציעה ממשלת בלגיה לפני נבחרי העם, אשר על פיהם ענש יענש כל איש מיושבי בלגיה אשר יערב את לבו לעשות דבר מה לדעת הממשלות האחרות. (פראנקרייך.) בצרפת פנתה ההצלחה ערף בימים האחרונים אל אוהבי המלוכה ותאיר פניה אל הרפובליקנים. מודעת היא, כי יושבי הימין השתדלו בכל עז להאריך ימי האספה הלאומית הנוכחית, בעוד אשר הרפובליקנים החליטו, כי ימיה ימשכו רק עד סוף הקיץ הזה; כן דחו אוהבי המלוכה מיום ליום את הצעת יושבי השמאל להמתיק סוד ע״ד סדרי הממשלה ואופן התנהגותה, כי מקוים יושבי הימין לחבל מזמות שונות במשך הזמן, אשר בעזרתן יוכלו לבטל ולהרוס את חרפו ליק החדשה אשר הקימו בחדש פעברואר העבר; אבל לפי הנראה גם זה וגם זה לא יעלה בידם, כי גם הממשלה שתה ידה בדבר הזה את הרפובליקנים וגם היא אצה בנבחרי האספה הלאומית לאמר: כלו מעשיכם בדבר סדרי הממשלה ושובו לבתיכם. מלבד זאת הנה חלק לב יושבי הימין איש מעל רעהו ולא יוכלו לבא לכלל דעה אחת, ואחד מהם ערב זה לא כביר את לבו להגיד בפומבי, כי מעשי המרשל מאק-מאהאן אינם נקיים מכל שמץ דופי, ובזה העלה את חמת הממשלה על בני חברתו; ובכל המקרים האלה משתמשים הרפובליקנים להוציא את חפצם לפעולת ידים, עד כי יודעי העתים מנבאים עתידות טובות להרפובליק בצרפת, כי תתגבר על אויביה ותהי לממשלה תמידית וקיימת בארץ. (שפאניען.) בארץ הזאת לא נעשו עוד חדשות. חיל הממשלה על מקומם נצבים, וחיל הקרליסטים גם כן על עמדם יעמודו ולא יקרבו זה אל זה לנסות דבר מלחמה איש אל רעהו. בין כה וכה, הנה פושטים הקרליסטים בארץ ועושים מעשים נוראים ותועבות איומות, אשר לא נשמעו כמוהן; גם לשוא נבאה לה הממשלה, כי תם הכסף במחנה דון קרלום ובעוד ימים לא כבירים יחל הרעב להציק לצבאותיו, כי לפי הנראה עוד לא נסתמו המעינות, אשר ישאב מהם דון⸗קרלום כסף וכלי מלחמה, והקלריקלים באיראפא, אשר בטח לבם בדון-קרלום יותר מבהנער אלפונסו, לפי הנראה עוד מביאים עזרתם להמלך קרלוס"" ביד נדיבה. מלבד זה, הנה הקים ד׳ רעה חדשה לספרד מקרב האי קובא, אשר יושביו חפצים לפרוק עול ספרד מעל צוארם, ואחת הארצות באמעריקה גוואטעמאלא, כבר אשרה וקיימה את זכות האי הזה כעומד בפני עצמו ובלתי תלוי בדעת ספרד עוד ובדבר הזה די כח לשבר זרוע ספרד שבר אשר לא תוכל להרפא ממנו, כי מלבד אשר תהי לה המלחמה מפנים ומאחור, הנה רוב עשרה והכנסותיה מן האי קובא הם באים, ואם יפשעו בה יושבי האי הזה אז לא תוכל עמוד בפני שטף המבוכות הבאות עליה כעת מכל עברים."
021-HZF-1875-06-30-001-20177_toc_7, רוסלאנד,"  רוסלאנד פעטערסבורג. מעיר הזאת מודיעים לנו, כי בקרב הימים יוסד שם בית ספר לעברים ורוססים יחד, אשר התלמידים הבאים בו יקשיבו שם בלמודים חנם אין כסף. בית הספר הזה יתכונן ע״י הנדבות, אשר יתנו לתכלית הזאת כל נדיבי לב, כעברים כרוססים, ומטרתו להרוס את הקיר המבדיל בין הרוססים והיהודים היושבים בעיר המלוכה ולקרב את לבות בני הדור החדש של שני הלאומים האלה איש לרעהו, למען לא יהיו עוד זרים ונכרים איש בעיני אחיו. מובן הדבר כי מורי בית הספר החדש הזה ישננו את כל הלמודים לתלמידיהם בשפת הארץ. פערם. במה״ע היו״ל בעיר מאסקוי „סאוורעמענגיא איזוועסטיא״ כותבים מעיר הזאת כדברים האלה: עד עתה היה עוד ספק בדבר אם אמת בפי השמועה, כי היהודים משתמשים בדם נוצרי בהג הפסח ואם לא, ורבים האמינו, כי אך יד שונאי היהודים היתה במעל להוציא עליהם עלילות דברים אשר לא היו ולא נבראו. עתה יצא הדבר מכלל ספק ויהי לודאי גמור (11) כי יש לשמועה הזאת יסוד נאמן וקיים, ולראיה הנני לספר את הנעשה בעירנו בשנה הזאת: וד. בחג הפסח של הנוצרים היונים, אשר היה בשנה הזאת בעת אחת עם חג המצות ליהודים, נאבד בעירנו ילד אחד נוצרי ולא ידעו אנה הוא בא; אחרי זה נודע להפאליצייא, כי אשה אחת עברית נסעה בימים ההם ביחד את ילד נוצרי על עגלה לאחד המקומות; העגלון בעל העגלה ההיא הראה את מקום מגורת האשה ההיא; אך גם אחרי חפישה ובדיקה לא עלתה בידי פקידי הפאליצייא למצא בביתה מאומה, ויפנו את שכמם לעזוב את הבית. אולם אחד משוטרי הפאליצייא הציע להרוס את הכתלים בחדר האשה, אולי ימצאו שם אשר הם מבקשים. ויהי כאשר החלו לתופף בידם על מקומות רבים בכותל אחד, והנה באחד המקומות שמעו קול, כקול היוצא ממקום חלול ונבוב; אז שברו את הכותל במקום ההוא, וימצאו ארגז נסתר ובתוכו ילד שחוט תלוי בראשו למטה ודמו נוטף אל הכלי העומד תחתיו מובן הדבר, כי האשה הובאה במאסר״, ע״כ דברי המ״ע. מה״ע הרוססים „רוססקי מיר״ ונאוואע וורעמיא המביאים את הידיעה הזאת בשם מה״ע הנ״ל. אומרים בפה מלא, כי אין לבם הולך להאמין בספורי הבל כאלה; מה״ע השני עוד מוסיף גם לאמר: כי אם גם הדבר בעצמו אמת הוא, והאשה רצחה את הילד הנוצרי בכל זאת אך אויל אדם יוכל להאמין בעלילות כאלה, אשר כבר אבד עליהן כלח, כי מי יודע את המטרה אשר הצינה לה האשה, בעשותה הנבלה? מובן הדבר, כי אין לנו סבה מוצאת לשמוח ביותר על דברי מה״ע האלה, המחליטים, כי לא רוצחי אדם אנחנו ולא נשפוך דם נקיים; אבל לעמת זה, מה נתעצב אל לבנו, כי מ״ע היוצא בעיר גדולה כמאסקוי, אשר יש בה חכמים וסופרים הרבה יוכל להרהיב בנפשו עז להדפיס ספור כזה ולאמר בריש גלי כי די בספור הזה להוכיח, כי יש רגלים לאשמה הנאלחה אשר טפלו בראש העברים עוד מימי הבינים; בלי ספק ידע המו״ל כי ימצאו איזה קוראים אשר יאמינו לדבריו והזיותיו, ומה מר איפא גורל אחינו בערים ההן אשר העם היושב בהן מסוגל לתת אזן קשבת להבלים כאלה! ווארשא. זה מקרוב שב לעירנו החכם הרופא המהולל ה׳ הענריך נוסבוים נ""י מעיר דארפאט אשר התמהמה שמה משך שנה לערך להשתלם יותר בלמודיו, ואחרי אשר הציע את חבורו שכתב על ענף ידוע מחכמת האנאטאמיע ופהיזיאלאגיע לפני חכמי האוניווערזיטעט דשם, נכתר במעלת דאקטאר מעדיצין. החכם הזה עודנו רך בשנים, בן הח׳ ה׳ הילל נוסבוים נ״י מתושבי קהלתנו, ושקד על דלתות האוניווערזיטעט לחכמת הרפואה פה בעיר ווארשא, וכבר עשה לו שם בין הרופאים בהיותו פה; עתה הנה רוצה הוא להשתקע בזה ולהיות מן הרופאים הקבועים אצלנו. . ווילנא. בלי תפונה, נודע להקוראים מכבר דבר בית תלמוד התורה אשר בזה, הנוסד בעד ילדים יתומים או עניים, אשר אין יד אבותם משגת לכלכלם ולחנכם היטב. בשנים האחרונות הוטב מצבו מאד. מאז בא תחת ידי ה׳ גערשטיין נ״י, כי הוא צופה הליכות הבית בעין פקוחה ומכלכל דבריו בהשכל ודעת ומגמת פניו להדריך את הילדים על פי דרך ישר למען יהיו לאנשים מביאים תועלת לחברת האדם. בבית הזה יותן לילדים כל מחסורם, ארוחת תמיד וערך בגדים כל ימי היותם בו. פה ורום ראשית דעת על ידי מורים טובים, וכאשר יגדלו מעט ולמדום מלאכה, לבעבור יוכלו להחיות את נפשם ביגיע כפיהם, לא כדרך מרבית בני עמנו יושבי המקומות האלה הנאלצים לבחור להם אחת משתי אלה, או לבלות ימיהם בעני וחסר כל, או להביא טרף ביתם בתחבולות עול ומרמה, ולפעמים תבאנה עליהם שתי הרעות האלה גם יחד וכל זה מבלתי יכלתם לעשות בכל מלאכה המחיה את בעליה, והדברים עתיקים ונודעים היטב, כ כבר נאמרו ונשנו פעמים אין מספר. אמנם גם הדרך הישר והטוב הזה מלא מעקשים והתחתים רבים, אשר לא נוכל להתעלם מהם. מודעת זאת, מה רע ומר גורל נער עני כזה בבואו תחת יד בעל מלאכה לפי מצב הדברים כעת; — כי מלבד אשר ירדה בו בפרך בשנים הראשונות ויטיל עליו עבודות קשות לבלתי הועיל, הנה גם אחרי כלות לו ימי הרעה האלה, כהתימו את חוק למודו מקצה שנים רבות, גם אז אין תקוה לו לראות פרי טוב בעמלו ולמצוא חית ידו די שפקו, כי מרבית בעלי המלאכה מבני עמנו אינם יודעים היטב את מלאכתם, ועל כן יחיו חיי עני ובכל עמלם הרב אין לאל ידם למלא את מחסורם, ורק מעטים המה בינינו חרשים ואמנים מבינים היטב את עבודתם וממלאים אותה בטוב טעם ודעת; אך חרש כזה לא יקח תחת ידו נער בלתי יודע את מלאכתו חנם, כי שלומים יבקש לו בעבור זה, ובאשר שוחרי בית תלמוד התורה לא יוכלו לשלם מאומה כי עניים המה וגם מנהלי הבית לא יוכלו להיות להם לעזרה בזה, כי ההוצאות רבו מאד גם מלבד זאת, ולכן יותנו הנערים לידי בעלי מלאכה בלתי מוכשרים לעבודתם היטב, אשר יאותו להם לקבלם בלי מחיר או במחיר מעט, ותחת זה יקבלו הנערים עליהם לעבדהו זמן רב יתר על המדה הדרושה לחפצם. הנה כי כן יאלצו לעבוד שנים רבות לאיש הרודה בהם בפרך, ומה תקותם אחרי ימי ענים ומרודם אלה? הלא צפויים המה אלי עני וחסר לחם כל ימי חייהם! תחת אשר בידי אמן במלאכתו, אשר לא יותן לו הרשיון לעבוד בהם חנם בלי תועלת לנפשם, יכלו ללמד ידיהם לעבודה בימים מעטים מאלד ולמצוא אחרי כן חית ידם בכבוד. והנה זה שנים אחדות עברה השמועה בעירנו, כי מנהלי בית תלמוד התורה, חפצים ומתאמצים לכונן בו גם בית למוד המלאכה, אשר ישכרו בו בכסף אמנים משכילים במלאכתם להורוו לנערים מלאכה, וכל מבין דבר לאשורו יוכל להבין על נקלה מה טובה העצה הזאת ומה רב טוב צפון בה, כי מלבד אשר בדרך כזה נוכל לבטל את הרעות האמורות ולהסיר את המכשולים הפרושים על דרכי הנערים שוחרי הבית ההוא, עוד נוכל לקות כי ברבות הימים יוכל הבית הזה להיות לעזר לכל איש, אשר יאבה ללמד את בנו מלאכה, למען יאכל יגיע כפיו, וזה נחוץ מאוד, ובכל אלה אין דואג אף אין שם על לב להתחקות על שרשי הדבר הזה; אין איש מתעורר לחקור ולדרוש, מדוע לא נוסד הבית הזה עד כה? מה המה המעצורים, אשר לא יתנו להוציא את העצה הזאת לפעולת אדם? היש תקוה לעמוד בפניהם ואם אין? והדבר נודע לכל זה שנים אחדות! הבאמת תרדמה עזה שוררת בקרב אחינו פה?! אפס כי בימים האחרונים האלה הגיעה לאזנינו השמועה כי נמצא איש אחד בעירנו, אשר הואיל לשים על לבו את הדבר הגדול הזה ויש את נפשו לצאת לעזרת היתומים ההם בזה. האיש הזה הוא הגביר מו״ה ר׳ אברהם עפרון נ""י, והנה אין מלים בפי די באר את השמחה הרבה אשר הביאה השמועה הזאת לרבים מיושבי עירנו. אמנם אם גם נכונה השמועה הזאת ואם גם באמת נוכל להשען על ישרת לבב האיש הנכבד הזה, כי כאשר העמים על שכמו להוציא זאת לפעולת אדם, כן לא ישוב ממחשבתו הטובה הזאת, כי אם לא יחרוש ולא ישקוט עד הקימו את מזמות לבו אלה, בלי שים לב לכל שטן ומפריע, בכל זאת, הלא נקל להבין, כי איש אחד קצר כח הוא לעשות בדבר גדול כזה, וכי בכל עמלו ויגיעתו אין לקות, כי יוכל להפיק את חפצו באין עוזר ותומך על ידו. לכן נחשוב לנכון לעורר בזה את לבות יתר יושבי עירנו, לבל יעמדו מרחוק ולבל יאחרו לצאת לעזרתו. התעוררו נא אלופי עירנו! שיתו לבכם לאמרינו אלה ודעו נא מה עדת עירנו שואלת מאתכם. הן החובה הזאת היא על כל איש ואיש, אשר אך יש לאל ידו לעשות מאומה; — אין מי יוכל לחלץ את נפשו מזה ולהצטדק בדעות המפלגה אשר יתחשב אליה, הנותנות לו צדק לשטום ולתעב בשאט נפש את כל אנשי יתר המפלגות, כי משפט אחד בזה לכל, לחסיד ומתנגד לחדשים וישנים, אם אך רוח נכון, רוח הצדק והיושר נוססה בקרבם — לשים לב לצרכי רבים. התאחדו נא בדבר הזה והתאורו חיל להקים את המחשבה הטובה הזאת, ותשאו ברכה מאת אחיכם. 2."
021-HZF-1875-06-30-001-20177_toc_8,"השקפה על מעשי הצדקות⸗
בין אחינו ברוסיה בכלל ובעיר קיוב בפרט.
מאת יהל״ל."," השקפה על מעשי הצדקות⸗ בין אחינו ברוסיה בכלל ובעיר קיוב בפרט. מאת יהל״ל. קול תרועה במחנה הסופרים. איש איש ממקומו ומעירו מבשר ואומר מכל החסד והטוב שעושים אחינו בימים האלה, וחזון הצדקות נפרץ במה״ע. אלופינו המסבלים באלפים ורבבות, פותחים אמתחותיהם לתת לדל, לעני ולגר וצדקתם כהררי אל, פה בנו בתים שונים ושם יסדו חברות ואגודות אשר נקבו בשמות משמות משונים, עד כי נשתומם לראות את רבבות הכסף שמפזרים אחינו בכל מקום שהם, איה שוקל ואיה סופר? כי אין מספר! אבל האם עשו ידי הצדקות תושיה? האם נגרע מספר העניים והאביונים במדה מרובה ההיא שמורדים בה נדיבי עמנו שקליהם לעבודת הצדקה? — לא! עודנו מתענגים על צלצלי הכסף והזהב ששוקלים בני ישראל לצדקותיהם וחברותיהם, והנה יתחמץ לבנו מקול שועת עניים וצעקת הדל מכל עבר ומכל פנה. מארבע הרוחות ירעש קול זעקת שבר, כי ענות ישראל מורה מאד ורב מאד הלחץ והדחק, עני וצוק העתים. ולעמת קול ענות גבורה במחנה הסופרים מעבר מזה, והנה קול ענות חלושה מעבר מזה, והקולות האלה לא יחדלון זה לעמת זה. העשירים מתנדבים ונותנים אלפי זהב וכסף והעניות לא זזה ממקומה, עד כי הנדיבות והמסכנות המבטלות זו את זו נראה אותנה עתה כמשויעות אשה לרעותה. ואיך אפשר להיות כן? — זאת היא שאלת תם. חכם מה הוא אומר? כן מוכרח להיות! משל למה הדבר דומה? לאחד שראה והנה שטף מים רבים אליו הגיעו ויבא כלים ויאסוף את המים ויפן וילך וישב והנה מים מפכים ויהיו למי שחו, ויוסף ויריקם וישב — והנה זרם מים, והאיש משתאה מחריש לדעת מה זאת? אכן לו היה חכם שעיניו בראשו, כי אז ראה, שמימיו מן המקור המה יוצאים, ואם מכלי האגנות עד כל כלי הנבלים יאסוף לא ימצא לו להוביש את המים הזדונים אשר ילכו הלך וגאה כל עוד לא יסתום מקורם ומקבת בור נקרו. — כן ארחות כל שוכחי סבת דבר, על שרשיה לא יתחקו, כי אם על תוצאותיה ייעפו ויגעו וידיהם לא תעשינה תושיה ולכן בכל הכסף והזהב המפזר לצדקה לא נועיל מאומה וכל פעל מאפע טרם נבטל את הסבה אשר הסבה את העני המרבה. — סבת העניות ומקור כל הדלות הרבה והנוראה, הם: חסרון האמצעים שעל ידם ימצא האדם את די ספקו. רבים הם האמצעים בעד כל איש ואיש, אך הרבים האלה מסורים ביד מעטים, הם העשירים איתני הארץ. קורות דברי הימים יורונו ויראונו את המסבות אשר התהפכו על בני האדם לגרוע מנחלת אלה ולהוסיף על נחלת אלה, עד כי לאט לאט עבר הרכוש מרשות הרבים לרשות היחיד. בני אדם מצוינים ומעטים נהיו לנטילי כסף הנותנים חתיתם בארץ החיים והמונים המונים תכו לרגליהם, מתי מספר ונער יכתבם הם בעלי האוצרות, ואלפי רבבות הם אביוני אדם המתגוללים בעני ומצוקה. אבל דרכו של אדם שאחרי שהניח רגלו על צואר אחיו החלש ממנו ויכבשהו, יתנהג עמדו אחרי כן במדת החסד והרחמים. אחרי אשר יכניע את משנהו לבלתי היות לו תקומה ולבו לא יהגה עוד אימה פן ישוב החלש לגבר חילים, אז ישוב התקיף לרחמן, להראות להחלש כי תלוי הוא רק בעזרתו, והוא, רק הוא התקיף מטיבו ואיש חסדו. לכן רגילים הם העשירים לרחם על העניים העשוקים ולדאוג למחיתם יראו ערום ויכסוהו, רעב ויאכילוהו להם, חיים של וכלכלתם חסד וטובת חנם יעשו עמהם ובזה יודע איפוא כי אנשי חסד הם ואך מהם לחיי העניים תוצאות. והאמללים המקבלים כורעים ומשתחוים ונופלים על פניהם ואומרים: ברוך שם כבודם! ומזה נשתלשלה ונתרבבה מדת הפלגטרופיה והפופוריזם גם יחד אשה אוחות בעקב רעותה: נדיב על נדיבות יקום ואביון לא יחדל מקרב לא אדבר מזה על גוי ועל אדם יחד, כי לא לי המשפט, אבל לאחי בני עמי אשים דברתי אחי הם, ערבים אנחנו זה בזה, רבות סבלתי בעד הערבות הזאת, מכאובים רבים אשא בחיקי גם היום מהערבים הנאמנים אשר סביב שתו עלי לכן יערב לבי להוכיח על פניהם גם אותם. בשגם, כי אחי בני ארצי הם, מבני ישראל המצוינים להעלים עין מסבת כל דבר ורק תוצאותיה יישירו נגדם. עדות הם חקים ומנהגים רבים העומדים ומוחזקים עוד היום בכל פרטיהם ודקדוקיהם, סבתם כבר חלפה ואיננה, והם חיים וקימים ועל פני כל הארץ משטרם, וכן הם מתנהגים והולכים במעשי החסד ועבודת הצדקה שבכל דור ודור מאז ועתה. לפנים בישראל, עת צאן אובדות היו עמי אובדים נדחים בערי המסכנות אשר להם וקיר הברזל המבדיל בין ישראל לעמים לא נתן להם מדרך כף רגל מקור העיר וחוצה ויהיו כלואים בערי הכבול ושקועים במצולת הבערות והסכלות, אז מעטו מאד האמצעים לצרכי החיים. לא ידעו בני עמי כי אם לסחור סחרם, או לעסוק בתורה, ושני אלה: המסחר והתורה, היו האמצעים המיוחדים למצוא על ידם לחם לאכול ובגד ללבוש) הסוחר התהפך בתחבלותיו ויאכל וישת, העוסק בתורה ויהי מלמד, רב, שו״ב וכדומה, בא על שכרו. אבל מי אשר אין לו לא סחורה ולא תורה מה יעשה? ומה יעשו למענו מצדיקי הרבים? לתת לו האמצעים, הדרושים למוצא המחיה והכלכלה לא יכלו בני ישראל, כי להעניק את איש די כסף עדי תמצא ידו לשאת ולתת, ולעשות כזאת לכל העניים הרבים, אי אפשר. ללמד את כל אחד ואחד תורה, עדי תהיה בידו קרדום לחפור בו אכל— אי אפשר עוד יותר. ולכן היו העניים בכסף ובתורה בעל כרחם נטושים ועזובים, ובני ישראל רחמנים בני רחמנים לא יכלו לעשות למענם באמת, כי אם לפרנסם בכלב וכעורב ויעשו להם בתים, בתי חונני דלים למיניהם ולשמותם הרבים והשונים. עניות העניים נשארה בעצם תקפה, והנדיבים לא יכלו להועיל בנדיבותיהם כ״א תקון של שעה אחת. אבל עברה עתה העת הרעה. ישראל לא לבדד ישכון, קיר הברזל כמעט כגדר הדחויה הוא עתה. מקורים רבים ותוצאות חדשות נפתח ונולדו לכל איש ואיש למצוא חית ידו, לא רק המשא והמתן הוא כלי חפץ למחית האדם ולא רק על תורת בית המדרש יהיה, כי אם דברים רבים נתחדשו ויחדשו את פני האדמה, את אנשיה וצרכיהם ואמצעיהם. הארץ מלאה דעה, התפתחה רוח בני עמי הלמודים רחבו ונסבו, החכמה תחיה בעליה והמלאכה מטרפת"" לאדם להם חקו החכמה והמלאכה הן הן *) לבד בעלי מלאכות מעטים, אשר התפרכסו ממלאכתם, אך כרבם התפרכסו מקופת הצדקה, בעת ההיא שהמלאכה היתה נמבזה ונמאסה, ואחינו אשר התמכרו לה מדלת העם ומפליטי מין האדם, לא ידעו אותה על בוריה.   עתה האמצעים היותר בטוחים והיותר גדולים למצוא על ידם לחם לאכול ובגד ללבוש. אך בהשנות העתים ובהמר האמצעים, נשתנו והומרו גם צרכי בני חלוף, כי כשנתרבו האמצעים, נתרבו לפיהם מחסור של כל אחד ואחד להשיגם. ולעינינו אלפי רבבות אנשים בכל עיר ומדינה שאין ידם משגת להאמצעים לבוא על ידם לחיים ומטרה, אבל המה רק עניים לשעה ואחינו העשירים הרגילים לתת, היו יכולים לתת את האמצעים ההם להעניים החדשים שנפגוש עתה להחיותם כיום הזה, וכלם היו יכולים לצאת מן המצר ולמצוא נתיבותיהם, אם רק היינו עוזרים למו בראשיתם לאמץ רגליהם בדרך תבונות, ואחריתם ישגה, כי בנפשם יביאו לחמם, לחם לשבע כל ימיהם על האדמה. (המשך יבא.)"
021-HZF-1875-06-30-001-20177_toc_9,ידיעות העולם והטבע," ידיעות העולם והטבע תקופות האקלימים בכדור הארץ. חכמת הטבע פרצה והרחיבה למאוד את גבולותיה בימינו היום, עד כי החוקר הטבעי עומד ומשתאה כיום במחקרותיו, נבוך בין שנוי עולמות ההולכים ומתרחבים לפניו לבלי קץ ותכלית! — מצד האחד יראה ע״י כלי ההשקפה (מיקראשקאפע) עולמות נעלמים ויצורים קטנים למאוד באין מספר ותכלית, ומצד השני יביט ע״י קנה המצפה (פערנראהר) עולמות גדולים ונוראים משוטטים על בלימה לאין קץ ותכלית! בבטן הארץ ימצא וצורים דוממים אשר כבר היו לעולמים לפני אלפי שנים שעברו, ובתהלוכות צבא השמים יחזה מסלולי עולמים ההולכים ובאים אחרי אלפי רבבות שנים העתידים להיות. שנוים קטנים הולכים ומתהווים ביצורי מטה לרגעים ולימים, ושנוים גדולים הולכים ומתחלפים שמה ביצורי מעלה לרבבי רבבות שנים! — אין קץ לכל אשר היה ועבר מלפנינו, ואין סוף ותכלה לכל אשר יבוא עוד אחרנו, וכמו שיוצר בראשית הוא חי עולמים, כן גם אחרית מעשיו לא כלו ולא יכלו לעולם! אבל מכל השנוים הרבים החולפים ועוברים לעיננו בהויות העולם כולו, הנה היותר קרובים אלינו ואשר עליהם יתעורר לב כל חוקר לדרוש ולתור אחריהם, הם השנוים המתחלפים על פני האדמה אשר הוא שוכן וחי עליה מדורות עולמים. — כי את אשר יראה היום על הארץ יבשה גדולה נושבת מאדם ובהמה יבה, הנה מקדם קדמתה כסו שמה מי הים אשר רשמות עקבותיהם השאירו אחריהם עד היום; לפי תהלוכות מנהרות ועמקים רבים לכיר כי מלפנים שטפו בקרבם נחלים ונהרות גדולים ועצומים ובמשך הזמן חרבו ודללו. על גדות הנחלים השוטפים היום לעיננו, נמצא מסביב להם לפעמים שטחים גדולים ועמוקים, אשר יוכיחו ויעידו לנו כי מלפנים היו הנהרות ההם רחבים הרבה יותר מכפי שהם לעינינו היום. ע״פ בחינות רבות אשר בחנו. וחקרו על פני רוב הנהרות אשר בארצות אירופא, מצאו החוקרים כי המים הולכים וחסרים מזמן לזמן ברוב המקומות הצפונים; הארצות הנודעות מימי הקדמונים לארצות פוריות למאוד, כמו מצרים, פרס, ארץ יון, ויציליען, ושפאניען וכו׳ כבר ירדו הרבה ממעלתם וגדלם ע״י חסרון המים אשר הלכו ונתמעטו במשך אלפי שנים שעברו מזמן הקדמונים עד היום. וכזה נראה גם בכל ארץ אזיע ואמעריקא הצפונית, ובכלל נוכל לשפוט שחצי כדור הצפוני מן כדור הארץ הכולל בקרבו יבשות הרבה יותר מחצי הכדור הדרומי הוא הולך ומתיבש עוד יותר במשך הזמן, ע""י המים ההולכים ונאבדים ממנו; והנה בקשו ומצאו סבות ליבושת המים ברוב הארצות ע״י היערות הרבים אשר נשרשו וכלו בידי האדם במשך אלפים שנה, כי ככל מקום אשר עצי השדה אלנות ויערות חסרים שמה תשלוט השמש בחומה יותר למצוץ כל ליחות האדמה מקרבה, אבל מה יערוכו היערות המעטים אשר נשרשו בידי האדם בערך כל הארצות הצפוניות אשר במלוא רוחב אזיע ואמעריקא הצפונית? גלוי וידוע הוא לבעלי מחקרי ארץ ע""פ עדים מוכיחים רבים וסמנים מובהקים הנראים ונכרים עד היום על פני ההרים וראשי צורים הרמים, כי בזמנים שעברו מלפנינו מן אלפי שנים אשר לא ידענו זכרם בתולדות ימי האדם, היו רוב ההרים בארצות אירופא מכוסים בקרה ושלג עולמים מן הציר עד כדי רוחב 60 מעלות מן קו השוה, ובארצות אזיע המזרחית ואמעריקא הצפונית עד כדי 42 מעלות מן המשוה; כי ערימות הקרח והשלג אשר נתקו מרוכסי ההרים אל העמקים, השאירו עקבותיהם עד היום, ע״י האבנים אשר נשאו עליהם מראשי ההרים והוליכון למקומות רחוקים ממקום מוצאן, וכמו שאנו רואים עד היום מהנשאר מהם אצל הררי קארפאטען, שטייעראלפען, ואיטליען העליונה. וגם מצב האבנים ההן ומשטרן בארצות שונות יעיד על דרך מסען כי באו מארץ רחוקה וינוחו שמה, וכי מקום מחצבתם הוא מארץ שוועדען אשר נפלו שמה מן ראשי ההרים עם הקרח, ויצופו על פני המים עד בואם לארצות הרחוקות ויפזרו בחצי כדור הצפוני. — התקופה הזאת אשר בה כסתה הארץ את פניה בצעיף לבן הקרח והשלג, הוא נודעה אצל בעלי הגעאלאגיע בשם תקופת הקרה (אייזצייט), מבלי יוכלו לדעת מה היה סבת התקופה הזאת ומאין יצא על הארץ קור גדול כזה אשר נמשך עליה כמה אלפי שנים, אשר אמנם על אמתת מציאותה לא מצאו שום ספק או איזה ראיה הנותנת יד להכחיש אותה בהיותה מבוארת וגלויה ע״י סמנים מוכיחים. וכמו שנמצאו עדות נאמנים המעידים על תקופת הקר שהיה על פני הארץ מלמעלה, כמוהם נמצא שוב מלמטה בבטן הארץ, במערות ובמנהרות והגוי הסלעים, שרידי החיים שחיו בארץ, והצמחים הרבים שגדלו עליה, המעידים כי מלפנים היו כל הארצות הצפונים עד שוועדען ונארוועגען, אקלימים המים מאוד כמו הארצות החמים הנמצאים היום תחת המשוה, כי במעמקי האדמה נמצאו עד היום עצמות קראקאדעלין, פילים ומינים חיים רבים שונים, אשר משכנם רק בארצות החמים; וכן נמצא במיני הצמחים הרבים שנתקשו לאבני הפחם בבטן הארץ בכל הארצות הצפוניות, אשר אין כמוהם עוד רק במדינות הקרובות אל המשוה ואיזור החם כמו אליני תמרים, ארזים, ושקמים וכו׳ אשר כל זה יעיד כי בזמנים שעברו בלתי נודעים לנו, היה מדרגת החום בארצות הצפונית כמעט יותר מכפי שהוא היום בימינו תחת המשוה, ואחרי כן נתחדשה פתאום תקופת הקרח על הארץ מן סבה בלתי נודעת לנו. (המשך יבא.)"
021-HZF-1875-06-30-001-20177_toc_10,הארם בצרכי החיים.," הארם בצרכי החיים. (סוף מגליון 25.) אבל לבד אלו הארסים המורגלים, או אלה הארסים הפועלים על האדם לרגלי מלאכתו התמידית אשר אין להזהר מהם, יש לשים לב ביחוד לאלה המאכלים הרעים הבאים בשגגה אל ביתנו תחת הטובים, אם שגמיר טוב ברע מבלי דעת טבע המאכלים ההם, או כי לא חשנו לחקור על אדותם, או גם מפאת שאין להם סימני ההכרה למען הבדילם מן הטובים. לא יקר לשמוע שתחת עלי הירק פעטערזילע יוקחו עלי שירלינגם הארסיים, וביותר בין הארסים הביתיים הנם הכמהין והפטריות אשר בין אלפי המינים השונים אך אחדים נמצאים בהם הטובים למאכל, וגם המה יושחתו ע״פ סבות שונות ולא יצלחו עוד. יותר מכל מיני הצמח הנם הכמהין והפטריות העלולים להשחת ע״י סבות משונות, אותם שהיו טובים למאכל נשחתים ומתהפכים לרעים ולמסוכנים, אדם אין אשר תהי לאל ידו להכירם ולהבחינם כראוי, והנה להיות הכמהין והפטריות מחוסרי סימנים מובהקים להבדיל בין הרעים והטובים שבהם, וגם איש יודע מבין בחכמת הבאטאניק לא ילך לבטח דרכו בהבחנתם, ע״כ שומר נפשו ירחק מהם מכל וכל, או לחכות מעט קט, עד אשר יצלח לחוקרי הטבע למצוא ולקבוע סמנים מובהקים להבדיל בין טובים ורעים, ועד שיעלה בידי הכעמיא להודיע ברור ונכון מתי ימצא האדם בתוכם ומת חלף הלך לו. כן יש מין ארס אחד הנודע ומפורסם לכל, אף כי איננו דבר מאכל, אבל מחובר ומדובק להמאכלים, והוא „העיפוש״ שיממעלפילצע). החומר הזה המתהווה על המאכלים ממין הצמח כמו על מאכלים הבאים מן החי, יתן טעם לפגם במאכלים, ופסיד את חומר הכלכלה האצור בהם, ויהפכם למזיקים ומקולקים. לבד הארסים הנכונים האלה, ישנם ארסים אחרים שאינם מחוייבים להתהוות ע״פ טבעם, אבל ע״פ סבות גלויות ונסתרות, כמו ע״י הפרדת החומרים ליסודותיהם הפשוטים (צערזעטצונג) יצאו אל הפועל, והיו גם המה לארסים מזיקים. בהם יחשב הארם הנולד במעים הממולאים בכבד (לעבערוואורסט), על הדגים הנקרא בשם ארס-דגים ועל הגבינה הנקרא בשם קעזעניפט. הסיבה הראשונה לתולדת החומרים הארסים האלה לא נודעה עדיין, אך בל תפונה יעזור לרעה מעמד הרקבון אשר המאכלים האלה נכנסו בגדרו.  לבד אלה הארסים הבאים במקרה, ישנם כאלה הבאים הביתה ע""י זיוף מיני המחיה והכלכלה ותערובתם בחומרים מזיקים בידי הסוחרים, כמו החומץ המעורב עם חמוץ גפריתי וכדומה; כן יתהוו לרגלי חסרון הזהירות ואי נקיון בבית. בתוכם כלי נחושת המשתמשים להחזיק בו מיני מאכל ומשקה, אשר אמנם לא יסכנו כלל לזה. בהתבשל בכלי נחושת או מעססינג (נחושת עם צינק) מאכלים חמוצים או שמנים, או חלב וכדומה, או בהעמיד המאכלים בכלים כאלה למשמרת, יתהווה על דופני הכלי חומר ירוק המתערב אח״כ גם עם המאכלים ויקלקלם. גם כלי כסף. חדש (נייאזילבער) המורכב מן המתכות נחושת, צינק וניקקעל, אינו יוצא מכלל הזה. נזק הארם על הגוף אינו מחוייב לפעול עליו בדרך הרגיל, היינו באמצעות פעולת הקבה, כי גם על ידי פעולת האויר הנשימה) ידי הארס רב לו לחזיק לגוף. בארסים האוירים האלה נודע למשגב אד הפחמי (קאהלענאקסיד) והגאז למאור. בהשרף גופים מחזיקי חומר הפחמי בשרפה שלמה, ימשוך חומר הפחמי שני חלקים יסוד החומצי מן האויר אליו, והיה לחמוץ פחמי; אבל אם השרפה איננה שלמה, אז ימשוך יסוד הפחמי אליו רק חלק אחד מן יסוד החומצי שבאויר, וההרכבה הזאת תקרא בשם „קאהלענאקסיד"", האד הזה שאין בו לא טעם ולא ריח וגם מחוסר הצבע, הנהו ארס חזק, ורבות פעמים הביא לשואפיו את המות בעקבו. (ראה הצפירה גליון 16, 17 ש״ז במאמר „האויב האורב בחדר״.) בין הארסים המזיקים ע״י האויר, יחשבו גם הצבעים הארסיים הנמצאים במעמד אוירי או באבק דק. ביחוד הנם צבעים ירוקים (גרינע) המצויינים ע״י חמוץ הארזעני אשר בהם. בגדי הנשים הנודעים בשם טארלאטאן-קליידער צבועים בצבעים ארסים המדובקים לבגד בדבוק קל, ועל נקלה יפרדו ממנו; נגיעה קלה או תנועה מעטה דיה להפריד את הצבע מן הבגד. כמוהם מזיקות לבריאות האדם היריעות השטוחות על קירות הבית (טאפעטען) הצבועות בצבעי ארזעניק. ביותר דרושה זהירות רבה בשמוש מחסה המנורות (לאמפענשירמע), והנרות הצבועים בצבע ירוק, מפני כי עתה נקל להארס האצור בתוך הצבע להתחמם ולהתהפך לאיד ולכנס לגוף האדם ע""י הנשימה. כלי משחק לילדים הצבועים ירוק אין להכניס לבית כל עיקר, ושומר נפשות ילדיו ורחיקם מהם. גם בשמוש חומר חותם (זיעגעללאק) הצבוע בצינאבער, יש להזהר מפני שע""י החימום יעלו אדי כסף חי ממנו, ובשאוף אותם האדם במשך זמן רב, אי אפשר שיעברו על פניו מבלי הסב נזק כל שהוא. סוף דבר! אין ביכלתנו להרחיק מביתנו ומצרכינו את כל החומרים המסבבים ארם מזיק. ואף אם יש לאל ידנו להרחיק אחדים מהם, אבל רובם נחוצים לנו ואי אפשר להפרד מהם. לזאת איפא חובה עלינו לשים עין עליהם ולשמור אותם בכל אשר נוכל, לבלתי יבואו במצב כזה, אשר אז יוכשרו להיות ארס המזיק לבריאתנו, וע״ז נאמר ונשמרתם מאד לנפשותיכם. יוסף ליב פעטוחאווסקי."
021-HZF-1875-06-30-001-20177_toc_11,היהודים בארץ כוש (אבבעסיניען). *)," היהודים בארץ כוש (אבבעסיניען). *) בתחלת מאה השתים עשרה למספרם נתפשטה האגדה (זאגע) מן ממשלת יוחנן הכהן (פריעסטער יהאנעס) בכל ערי אירופה. העת הזאת עת נסיעת הצלב היתה עת צרה להכנסיה הנוצרית שתי מאות שנה נסו הנוצרים מכל ארצות מערב ונגד אירופא להביא את ירושלים מקום קבר משיחם תחת שבט מלכותם, רבבות אלפי אנשים שפכו את דמם כמים על איי ירושלים, ותאות נפשם לא נמלאה. המושלמנים אדוני הארץ הכבידו אכפם על כל אשר בשם נוצרי יכונה. בהעת הזאת התנחמו הנוצרים הנדבאים האלה כבוא אליהם השמועה ממרחק; כי הרחק מגבולות אירופה תשלוט ממשלה נוצרית אחת באויביהם המושלמנים ותרדה בשונאיהם בפרך, כי ידיה תמיד בעורף אויבי אמונתה אשר יתרגשו עליה וישאפו לעקור אותה משרשה. זאת ידע כל איש; אולם איה ואיפה היא הממלכה הזאת? זאת לא ראה אנוש מעולם. — גם על לב המאמינים בין היהודים בכל מקום אשר גרו שמה החלה אמונה כמוה להכות שרשיה בעת ההיא. כמים קרים על נפש עיפה היתה להם השמועה: כי ד׳ אלהיהם לא מאסם לא הפר בריתו אתם, כי עוד לא סר שבט מיהודא ומחוקק מבין רגליו; המה אשר דוכאו מתגרת יד אדונים קשים שמחו אלי גיל, בשמעם כי אחיהם בארץ רחוקה יחיו חיי חופש איש תחת גפנו ותחת תאנתו, ויחד יחסו תחת צל מלכיהם אשר מקרב אחיהם שמו עליהם ואשר יפילו אימתם ופחדם על כל הגוים שכניהם. אפס גם המה כמו הנוצרים לא ידעו איה ואיפה הממלכה אשר לשמע שמעה ישישו ויעלוזו. כח הדמיון אשר ישלוט בלב כל איש בעת אשר השכל וכח השופט עזבוהו, עמד גם כעת לימין אלה אשר מצאו בההגדה הזאת צרי ומרפא לנפשם הנהלאה. המלך הגדול אלעקסאנדער מוקדון — כה חשבו ויספרו, אשר נסע את חילו הרב בדרך אשר לא עבר בה איש לארץ הודו הגלה גם את אחיהם מעבר להרי חושך, ויסגור עליהם בדלתי ובריחי ברזל; המה יחכו ""( Nach der Jsraslitischen Wochen Schrift. שמה עד עת קץ, עד אשר יבוא בן דוד ואז ינשאו פתחי עולו אלה ובריחי ברזל יגדעו מאליהם ואחיהם יצאו חמושים ללחום בעדם ובעד ארצם הנתונה ביד צר בשנת המאה התשיעית להמספר הרגיל עבר הנוסע העברי אלדד הדני את ארצות ספרד ויספר לפני כל קהל שומעיו בהערים קאירואנן וקארראוויי את קורות עם אפרים אשר הגלה אותם שלמנאסר מלך אשור. לפי דעתו ישכנו השבטים נפתלי דן גד ואשר בארץ כוש וחוילה אצל נהר סמבטיון אשר לא ישקוט אף רגע בכל ששת ימי המעשה, רק ביום השבת ינוח מזעפו ומימיו לא יגרשו רפש וטיט אבני חצץ ואבני חול כבימי השבוע, ומעבר הנהר ישבו בני משה באוהלים וידעו את צאנם ובקרם כי אנשי מקנה המה מעולם. והנה אם כי רוב דברי הנוסע הזה רק ילידי הדמיון הנם, בכל זאת נוכל להציל מפיו גם דברי אמת. גם ה גרעטץ 1) אם כי ישים את הדני הזה לאיש נוכל ובליעל השלוח מכת הקראים להוליך את רבני ארץ המערב שולל, בכ״ז יתן אמון בספוריו ע״ד עשרת השבטים. לפי דעתו המה ממשלות היהודים בארץ נגב ומערב ערב תחת שבט המלכים טאבבאן ודהו נאוואס אשר התיהדו בשנה החמשית למספרם. אבל הפעם הזאת לא קלע החכם האחרון הזה אל מטרת האמת. ממשלת היהודים בארץ ערב נפלה כמו שלש מאות שנה טרם בא הדני לארצות ספרד, והיהודים המעטים אשר חיו בנגב ערב בעת ההיא עמדו תחת שבט הזולטאנים אשר הכבידו אכפם עליהם. גם השבטים המעטים אשר נשארו אחרי נפלה ממשלתם תעו בערבות ארץ ערב ונפזרו לכל רוח. ולפי דברת הערבאים יתעו גם בעת ההיא שבטים רבים מבני ישראל בהיערים הגדולים. 2) אולם כאשר גפן מארץ אזיה ונשים אל מזרח ארץ אפריקא מגמת פנינו ונחליט כי ארץ כוש הנזכרת בספורי הדני היא ארץ עטיאפיען אשר בארץ אבעססיניען אז נראה כי הדני לא נתעה בשוא להאמין את אשר לא יאומן. תרי ארץ אפריקא יספרו לנו כי לפי קבלת יושבי ארץ כוש וכפי שנמצא כתוב בספרי דברי הימים שלהם משלו שמה היהודים ממשל רב ועמדו ימים רבים תחת מלכיהם אשר מקרבם יצאו. הן אמת כי לא נודע עוד ברור אם כח הממשלה היה רב ועצום גם בעת אשר בא הדני לארץ ספרד; אולם זאת נודע למדי כי גם בימי חייו עמדו היהודים שמה ברשות עצמם. גם שם הנהר סאבאט היוצא מגבעת ארץ קאפפא ואשר מימיו ישתפכו לתוך. היאור הלבן (ווייסע גיל) גם השם סאמבאט בשפת הכושים הישנה אשר בו כנו את יום השבת, ואשר בלי תפונה הולידו את הספור מן נהר מבטיען, גם מנהגי היהודים שמה אשר ינהגו רק על פי דת משה ולא על פי התלמוד וישבתו רק בימי החג הכתובים בתורה ולא באלה אשר נתחדשו בימי בית שני, אשר ישאו בד בבד את ספורי הדני הדברים האלה יעידו למדי כי השערתנו לא על אדני הדמיון הטבעה. (המשך יבא.)"
021-HZF-1875-06-30-001-20177_toc_12,עמודי חול (זאנדהאזען).," עמודי חול (זאנדהאזען). (סוף מגליון 24.) הנוסע אנזאהן יספר כי בנסעו במדבר נוביען בהיותו שוכב בלילה על ערשו שמע קול צעקת השומרים: אתה, אדוני, אתה 1) ראה קורות היהודים לה׳ גרעטץ חלק חמישי פרק תשיעי. 2) את הנוסעים (נאמאדען) האלה יכנה הדני בשם בני דן, והתרים (רייזענדע) יכנום בשם בני רכב בני בניו של יהונדב בן רכב המוזכר בירמיה ל""ה ב' או בשם בני חובב חותן משה. תשכב על מטתך בלב נכון ובטוח ולא ידעת כי כלנו אבדנו; הלא עמודי-חול עד אין מספר התנשאו מן הארץ וראשם לשחקים יגיעו, נמהר ונמלט על נפשותינו! ומיד הריצוהו מן המטה, וידליקו אש בארבע פנות הבית. ואחרי אשר יצא הנוסע הנזכר מן הסוכה, אשר שכב בה, ראה, להשתוממות נפשו, עמודי חול הרבה עולים מהארץ גבוהים ועבים מאד, ורק כמרחק חצי פרסא השתרעו מן מרבץ המחנה. כל אנשי החבורה גמרו בלבם לבקש מפלט למו ולהמלט על נפשם; אבל אנזאהן אשר רוח כביר התנוסס בקרבו, אם אמנם שמע ספורים הרבה אדות העמודים האלה כי משחיתים ומחבלים המה, אולם כאשר התבונן היטב, כי בכל הככר ההוא אין מפלט למו מן הענקים האיומים הקרבים אליהם, לא הסכים לעצתם ויפקוד רק לעמוד איש על מקומו ולראות עין בעין את סכנת המות המרחפת עליהם. כל אנשי החבורה, בשמעם את דברי אדונם, הורידו את ראשם לארץ וכל פנים חורו „אל רחום וחנון רחם נא עלינו!"" צעקו כלם פה אחד. „הה, כלנו עוד מלתם על לשונם, והנה רוח צה שפיים הקיץ את עמודי החול מתרדמתם, אשר עמדו עד כה בלי-נוע, ויחלו לצעוד צעד אחר צעד לאט לאט הלאה. אחרי עבור רגעי מספר והנה קול רעש וקול המולה כקול רעמים אדירים הגיע לאזנם, והשמים אשר היו עד כה בהירים וטהורים, לבשו קדרות ואבק חול חתולתם. בראשונה לארידעו אנשי החבורה מה הוא האבק הזה ופתרון הערפל ובשאלם את פי הנוסע הנזכר הורה למו לדעת, כי על ידי ראשי העמודים אשר למרום העבים הגיעו אשר נפלו אח״כ מן כתפות העמודים על הארץ, ואשר הרוח פזרם לכל צד ורוח, על ידי זה התהוה האבק הרב הזה, ועל ידי זה לבשו השמים קדרות. אחרי עבור איזה רגעים הפנו העמודים את שכמם לנגד מרבץ המחנה, ומדי רגע ברגע התקרבו אליהם, אנשי החבורה בראותם כי המות הולך וקרב אליהם צעקו אל אלקי הרוחות עוד ביתר שאת כי יחלץ מצרה נפשם בין כה וכה, והסער החליף את כחו משנה, העמודים אשר חלפו והלכו למו בשטף עוז לצד המזרח נגעו מעט את האגף המזרחי של המחנה, ויותר משמונים אנשים היו טרף למלתעות הענקים האכזרים האלה. אחרי זה נעלמו גז חיש מעיני הרואים, והסער קם לדממה. — בהיותנו נוסעים במדבר אפריקא זאהארא - יספר הנוסע „באראוו״. באנו במלון אחד, ויהי בשבתנו בפתח הבית להנפש, אחרי אשר שלחנו את בעירנו לרעות בשדה, התקדרו פתאום השמים עבים וערפל חתולתם, אדוני הבית הודיענו כי אורח לא נכבד נכון היום לשחר את פנינו, הלא הוא עמוד-חול; אנחנו קל מהרה התאספנו בתוך הבית, וגם את בעירנו לא השארנו החוצה. אחרי עבור איזה רגעים קם סער נורא מאד, אנכי לא שמתי לבי לזה ושכבתי על המטה להנפש מעט מתלאות הדרך, ואישן. קול זעקת שבר של אנשי הבית הקיץ אותי משנתי חשתי אל חלון הבית לראות מה להם כי נועקו, ומה מאד נבהלתי, בראותי כי עמודי חול הרבה סבבו וכתרו את כל הבית! בתוך כך הוקמו מן הארץ עוד עמודי. חול הרבה והתיצבו כמו נד נוכח חלון הבית: כל אנשי הבית נפלו ארצה ושפכו שיחם לפני ה׳ לבל יעשה את הבית הזה קבר למו, וגם אני לא התמהמחתי לכרוע ברך, ובלחש ברכתי את כל אנשי הבית, כי ישבו בסתר עליון אחרי מותם; אחרי כן צפיתי מתוך החלון, ראיתי העמודים התרחקו מן הבית, רק אחרים מהם נשארו על מקומם למשמרת. הרוח התחזק עוד הפעם והוליך גם העמודים הנשארים מסביב הבית להלאה בעקבות העמודים הראשונים. אז קל מהרה דלגתי אל החלון הנשקף נגדם, לראות ולהתבונן על שטפם העז. מחזה השתוממתי לראות, כי כל העמודים התאחדו יחד לא התפרדו והיו כלם לעמוד אחד, עד כי היה המראה הזה כהר גדול ונשא, כאחד מהררי אלף הנשאים, במרוצת מהלך העמוד הזה, מחה מתחת שמי ה׳ עררי צאן ובקר הרבה אשר פגשם בדרך מהלכו, עצים עד אין מספר הפיץ לארץ, בנינים רבים הרם עד היסוד בם, וכל צמחי השדה היו טרף לשניו. דרך יער גדול צומח עצים רבים לאלפים, סלל לו מסילה ישרה, וארזים עד אין מספר נפלו מלוא קומתם ארצה, סוף דבר בכל אשר פנה העמוד, הרבה להשחית ולהרוס עד היסוד, וגם אנשים רבים היו לברות לו! — על כל אלה התבוננתי בקנה ההבטה אשר עמדי, ואחרי עבור איזה שעות נעלם העמוד גז חיש מעיני חזון נורא ונפלא, יראו הרואים בנסעם דרך מדבר „נוביען הוא עמודי חול אשר יתנשאו בהיות שם סועה וסער אשר פי התושבים יקבנו בשם „ארקאנע״. כן יספר החכם דניאל שלאטטער בספר המסעות שלו. העמודים האלה לא יתמהמהו שם זמן כביר, אך גם בזמן מצער ישימו שמות בארץ, ישרשו עצים ממקומם, יסיעו אהלים ובתים ממכונם, וישליכום למרחוק, ובכל אשר יפנו ישחיתו ויחבלו וימחו כל היקום, ואז תפול אימתה ופחד על האדם ועל הבהמה, וארחות הסוחרים הנוסעים דרך שם ומצאו קברם תחת העמודים באין מציל. הולכי דרך המדבריות האלה יבהלו ויתפלצו מאד בקרוב הענקים הנוראים האלה אליהם, ונפלא הוא כי אז יאבד האדם את הכשרון אשר לו לבקש מנוס ומפלט ממות, גם ישכה אר המקומות הידועים לו, אשר בהם יוכל להחיש מפלט לו בעת צר ומצוק, ועל ידי זה יודעים יושבי המחוזות האלה נאמנה כי איד נכון לצלעם בצאתם מפתח ביתם החוצה בהיות העמודים, כי פעמים רבות קרה לאנשים רבים אשר הלכו אז לבתי שכניהם הקרובים, והעמודים התעו אותם מדרכם וילאו למצוא את נתיבותיהם יתעו ברחבי המדבריות והערבות ויהיו עדי אובד. — עדרי בקר הרועים באחו, יתגעשו מתגרת ידי העמודים האלה ובחרדת מות יתרוצצו כברקים, ובמרוצתם יתנגפו רגליהם על סלעי נגף, ויתנפלו ביון מצולה או בתהומות ועמקים עמוקים ונוקשו ונשברו. בשנת 1827 בהיות סערות נוראות ואיומות במדבר ההוא, התנערו מעפר אז עמודי חול חדשים לבקרים. וכערך 800,000 כבשים היו טרף לשניהם. — גם אנשי אזיה היושבים בנאות מדבר יפחדו מהם, ופעמים רבות הם מוכרחים לעזוב את משכנותיהם מפחד הענקים האלה. הח׳ „סמיט"" אשר התגורר באזיה ימים רבים למדוד את הארץ, יספר ממחזה נורא כזה אשר ראה בעיניו כדברים האלה: עת גרתי בארץ הזאת, באו אלי יום אחד אנשים אחדים היושבים לא רחוק מביתי והגידו לי כי כמהלך חצי שעה מביתי התנוססו עמודי חול הרבה מאד. אנכי אשר השכמתי מדי יום ביומו לפני צאת השמש למדוד את הארץ, נבהלתי מראות איך העמודים כבר כבשו את כל הכבר, ויחרידו מאד את כל יושבי הככר. כמקרה כל עמודי החול אשר יתנוססו עד לב השמים, קרה ג״כ להעמודים האלה, וגם המה הורידו לארץ ראשם בפעם אחת. כשמוע יושבי הככר את קול מפלת ראשי העמודים, חיל ורעדה אחותם, וינוסו איש לאהליו; אחרי שעות מספר נעלמו מעינינו״ פעמים רבות יבהילו העמודים גם את יושבי הודו, בשנת תקמ״א בעת אשר התחוללו רוחות נוראות בהארץ הזאת, רבו מאד חדשים לבקרים עמודי חול שם, עד כי נאלצו יושבי המקום לעזוב את הככר. — נחמיה דוב האפפמאנן."
021-HZF-1875-06-30-001-20177_toc_13,חבורים של אבן רש״ף שלמים וחסרים ושאר כ״י*)," חבורים של אבן רש״ף שלמים וחסרים ושאר כ״י*) 1) ספר מעשה בראשית בראשי הפסוקים מסודרות כל המלות ממלת בראשית עד מלת לעשות ובכל פסוק ז׳ מלות כמו בפסוק בראשית. 2) ספר מפתח האהל, פילוש על לוחות העריות שבס׳ האדרת. 3) ספל מלחמה בשלום עם ר׳ דוד הקוכיזובי אשר החלותי ולא גמרתי, בענין מאמר רבנו בע״ס המבחר: „ואין ספק רק בי״ז ובי״ט״. 4) ספר חוט המשולש על מצות טוטפות ומזוזה וציצת אשר החלותי לכתוב להכין החמר לבנות ממנו הבנין ולא גמרתי ונשאר גולם בלי צורה. 5) קונטרסים אשר החלותי לכתוב במעשה בראשית בארץ מולדתי ולא גמרתי. 6) קונטרסים שהחלותי להכין חמר לס׳ „ער ועונה״, ר״ל הרב שואל והתלמיד משיב. 7) קונטרסים שהחלותי לכתוב ס׳ המצות אשר יעדתי לחברו, וזה שמו „חנוך לנער״. 8) קונטרסים שהחלותי לכתוב כללים על דקדק לש' הקדושה 9) פירושים על ס׳ שמואל א׳ ועל ס׳ יחזקאל ועל ס׳ תרי עשר שכתבתי בימי נעורי בעיר מולדתי בלה״ק ובלשון קדר. 10) פירושים על פסוקים שונים וכיוצא שכתבתי בימי נעורי. 11) פירוש על פרשיות ויקרא צו שכתבתי בימי נעורי. 12) פירוש על ס׳ רוח חן ופירוש קצת העקר בתחית המתים שבס׳ האדרת שכתבתי בעיר מולדתי. 13) פירוש בית נוה השרפים יהי ג״ע למערכת שבפיוט פרשת בראשית אשר כתבתי בעיר מולדתי. 14) כתבי נחומים שכתבתי בלוצקא ובקירים. 15) ספר קינים והגא (Sic) והי שחברתי בקירים בשנות שפר״ה והלאה, ובראשו אגרת שם טוב על פטירת כמע״ר שמחה כוג""ש הראש הגביר ז״ל. 16) ס׳ נותן זמירות, קבוץ הזמירות לענינים שונים שחברתי בקורים. 17) ברכות וזמירות ושאר דברי חפץ שחברתי *) הרשימה הזאת שלוחה אלינו מאת החכם דר׳ הרכבי ע״י ידידנו החכם דר׳ שטיינשניידער ני'. בנסעי לירו' בשנת התק""ץ בנסיעה וחזרה. 18) ספר תכלית ישעיה (נדפס). 19) אגרת בית תפלה ומגלשי השבת כ״כ שבתון שבת בראשה ושבת שבתון בסופה והקדמה לשבת שקלים, ושתי ברכות לחנוכת בית המדרש ולהחברים שהקדישהו עם הבית אשר אצלו למושב המלמד ואח״כ תנאי התלמידים בבית הכנסת ובבית מדרשי אשר בניתי בשנת התקצ״ג. 20) משפטי הנערים ומעשיהם בבית מדרשי ובקומם בבקר עם בואם מבית הכנסת לבית הספר ומשפטיהם בין ביום בין בלילה בביתם ובלכתם בדרך מבית הספר ולבית הספר, הכל בלשון טטר חוץ מן הברכות הערוכות, בשנת התקצ״ט. 21) ספר קנאת ה׳ צבאות )Sic( אשר קנאתי לחלול שמו ית׳ ע״ד אחז״ל במקום שיש חלול ש״ש וכו'. 22) ספר אגרת הנאצות השלוחה מעיר קלעא בלי דעת ומועצות מן האויל, ואנחנו כתבנו כתב בקשה עליו לקה״ק קלע״א. 23) ענינים הצריכים להשלמת ספר שלחן הפנים אשר החלותי ולא השלמתי. 24) שירים וכתבי הוראות ומתנות וכתבי אשור וכיוצא אשר כתבתי לקראים ורבנים. 25) ספר שאלות ותשובות בקדום הירח אשר כתבתי מספר האדרת לתלמידי. 26) סוקראטוס ניג, אחוואליני וא אריסטיאביג נאקיליני טטרצא יזדיגים קונטרס (על סוקראט וארסטא ב' טאטאר). 27) מיסיר דן גילן תנ״ך דא יאזילן נאדפיסלריג וא סאייר קופייאסי (על רשימות תנ""ך ב' טאטאר). 28) אגרות שונות וכיוצא אשר כתבתי ליחידים מבני מקרא יצ""ו. 29) אגרות שונות השלוחות על שמי מן הקהלות והיחידים בני מקרא בקירים. 30) אגרות שונות וכיוצא השלוחות על שמי מחכמי אחינו הרבנים. 31) ספר שבטי ישראל לי""ב חדשי השנה אשר חברתי, לפי צוואה אמו״ר ומסרפי הרב יוסף הצדיק החזן והמלמד זצ״ל. 32) דפוס מסלעתלרו בלשון טאטאר, 33) ספל מסה ומריבה שלי עם לשיון 34) הר״מ סלטיסכי ניג ולחנטלי אוגלו הצענזור להדפסה (נדפס). ר׳ יצחק ניג בגא יזדיגי ביחטלרי (אגרות לר׳ מרדכי סלוטאנסקי ובנו ר' יצחק בל׳ טאטאר)."
021-HZF-1875-06-30-001-20177_toc_14,," הודעה. לכל מכירי ויודעי שמי אודייי בזה, כי העתקתי משכני לעיר וויען, וארים פה כל הבאים לדרוש בעצתי מקרוב ומרחוק, ובפרט להחולים בכל מיני מחלות העצבים (גערווען קראנקהייטען) גם במחלות הנשים, לשואלים במכתב אשיב לאיש ואיש ככתבו וכלשונו. לחולים עניים הבאים פה אמציא מזור ותרופה מן 4—2 אוהר בצהרים חנם אין כסף. Dr. A. Pories, :אדרעססע שלי היא Wien, H. Lilienbrungasse .13"
021-HZF-1875-06-30-001-20177_toc_15,," דברי ימי היהודים, מאז היותם ועד עתה, כתובים בשפת אשכנז מאת דאקטאר צבי גרעטץ, נעתקים לשפת עבר מאת אברהם כהן קאפלאן. חוברת א'."
021-HZF-1875-06-30-001-20177_toc_16,," אצל מ׳ סלאנימסקי בווארשוי נמצא הספרים האלה למכור; אות זכרון במחיר 30 קפ׳; חכמת השעור 1 רו״כ 20 קפ׳; קהל רפאים 80 קאפ׳; יסודי העבור 60 קאפ׳; תולדות השמים 1 רו״כ 20 קאפ׳; התועה בדרכי החיים ג׳ חלקים 4 רו״כ, וכן שאר ספרי השכלה כפי מחירם אשר בהקאטאלאג, ומחיר הקאטאלאג 10 קפ'. Michel Slonimski in Warschau Nalewki 2241."
021-HZF-1875-06-30-001-20177_toc_17,," יצא לאור ספר „מלחמת האמונה ואהבה"" העתקה חפשית משפת עם לועז מאת ישעיה געל בהויז כל הרוצה לקנותו יפנה אל המחבר ע״י אדרעססא זאת: Siegmund Gelbhaus cand. rab. et phil. in BERLIN Kleine Alexander-Str. 28. 1"
021-HZF-1875-06-30-001-20177_toc_18,," אל אחב״י יושבי רוסיא ופולין. סורו נא בבית אכסניא של האטעל ווארשויא קלאסטער-שטראסע 50/51 אשר הכינותי פה בערלין להפיק רצון כל אורח הבא בצל קורתי הן בחדרים מפוארים והן במאכלים ערבים לחיך טועמם, וכשרים כד״ת שבתי מאיר בר״ז ליפשיץ. קלאסטער-שטראסע 51—50. Hetel Warschau, von S. M. Lipschitz Klosterstrasse 50—51."
021-HZF-1875-06-30-001-20177_toc_19,, החפץ במ״ע הצפירה בעיר לעמבערג יפנה אל בית מסחר הספרים של הרב מו״ה יעקב עהרגפרייז נ״י מדפיס בלבוב.
021-HZF-1875-06-30-001-20177_toc_20,," הרוצה לפנות אלי במכתבו יכתוב על האדרעסע: S. Slonimski, BERLIN NO., Lietzmannsstr. 14."
021-HZF-1875-06-30-001-20177_toc_21,," Selbstverlag: S. Slenlmski in Berlin. Verantwortlicher Redacteur S. M. Lpschitz in Berlin. DampfSchnellpressendruck Von A. Ostrowski in Berlin, Lietzmanns-Str. 4."
