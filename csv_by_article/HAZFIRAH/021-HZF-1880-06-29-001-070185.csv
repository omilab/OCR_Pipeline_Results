article_id,headline,text
021-HZF-1880-06-29-001-070185_toc_1,," הכנסטא ברוסיא ופולין.  השולח במוקדם לשנה 5 רו״כ.  לחצי שנה, 2.75 רו״כ.  לרבע שנה 1.50 רו״כ. א ביתר הארצות 20 פראנק. באמעריקא 5 דאללאר.   קוראינל"
021-HZF-1880-06-29-001-070185_toc_2,, אסטנט מחירו באשכנז:  14 ליכם מארק בשה.  בעסטרייך 8 פל׳ לשנה: וכן לרבע שנה. שכר מודעות:  מכל שורה קצרה 5 קאפ'. ומשורה רחבה 10 קאפ׳. בר אל הקיסר האבעררא
021-HZF-1880-06-29-001-070185_toc_3,טצמב עתי משמיע?חדשות בקרב עם ישרון' מכל ...," מכתב עתי משמיע חדשות בקרב עם ישרון, מכל הדברים הנוגעים בעניני המדינות, א דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1880-06-29-001-070185_toc_4,": עם הגליון הבא יתום הצי השגה הזאת ,והגג..."," עם הגליון הבא יתום חצי השנה הזאת, והננו מבקשים את פני הקוראים הנכבדים כי יקדימו לשלוח כסף חתימתם לידינו למען ילכו העלים כסדרן, והסוכנים אשר עד כה לא שלמו בעד העבר, לא יאחרו לשלם למען נוכל לשלוח הצפירה על ידם ברבע הבא. המו״ל"
021-HZF-1880-06-29-001-070185_toc_5,תוכן הענינים.," תוכן הענינים. דברי הימים. אות זכרון לשם ר׳ יצחק קרעמיא, שידלוב. פינסק. ירושלים. פאריז. נויארק. ידיעות העולם והטבע. היהודים בברלין לפנים מאת א״א ראקאווסקי. חדשות שונות. הודעות. שאלות ותשובות."
021-HZF-1880-06-29-001-070185_toc_6,דברי הימים," דברי הימים אספת צירי הממלכות מצוקי אייראפא בברלין, אשר היתה הציר האחד אשר עליו יסבו כל עניני המדינות וסכסוכי ארץ הקדם, הולכת וקרבה למרום קצה, ובמושב סוד הקאנ- פערענץ ביום 25/13 לחדש אשר נמשך יותר משלש שעות נגמרו כמעט כל הענינים והויכוחים אשר היו לאבן פנת האספה, עד כי נשמע לאמר, אשר הצליחו הצירים במעשיהם לבוא לכלל דעת אחת והסכמה שלמה בדבר השאלה הראשית אשר היתה לסבת האספה, הוא דבר קביעות הגבולים החדשים בין יון ותוגרמא, ובימי השבוע הזה תמצא מקום נעילת שערי הקאנפערענץ אשר מלא את תעודתו, וצירי הממלכות ישובו איש איש למקום כבודו בשלום. על פי הדברים אשר נודעו היום בשערי מכה״ע, היה דבר הועד לקביעת הגבולים בין יון ותוגרמא העולה על שלחן הקאנפערענץ: להאדיר ולהרחיב גבולי ממלכת יון צפונה, ולהציב את גבולותיה החדשים מול תוגרמא, מן מיצר הארץ סטעלא נוכח האי קארפו ונסב הגבול מצפון להערים: יאנינא, מעצאוו ולאריססא, ועבר את רגלי ההרים פינדוס ואלימפ, עד בואכה העירה פלאטעמאנא אשר על חוף הים האגעאי, באופן אשר ממשלת יון תביא תחת כנפי ממשלתה, חבל ארץ המכיל בשטחו יותר משלש מאות פרסאות מרובעות וחצי מילליאן נפש אדם, עם ערים גדולות וטובות וארץ פוריה ושמנה הנודעה ביבול אדמתה ובסחרה הרב על פי תכונתה בין זרועות הים התיכון. אחרי כל אלה הנה נראה, כי אם יהיה כדבר הזה, יכולים היונים להיות שמחים בחלקם אשר חלקו להם אדירי הממלכות משלל תוגרמא, בלי קשת גבורים ורעש מלחמה, ולתת להם מנה אחת אפים על הסלאווים, אשר ברוח גבורה נמרצה נפתולי אלהים נפתלו עם התוגרמים ולא יכלו להם, עד אשר נגלה עליהם מלך הממלכה האדירה אשר בצפון אייראפא וגאלם. לדבר אהבת ממלכות המערב אל היונים גדולים היום חקרי לב, והשאלה היותר גדולה המתגלגלת היום על שפתי יודעי העתים ודורשי רשומות הפאליטיק, היא: מה ראו אדירי הממלכות להאיר פניהם במדה יתירה אל ממלכת יון, להגדילה ולהאדירה ולמלאותה מחורבנה של תוגרמא, ותחת אשר במאה שנים האחרונות היה דבר רובי הממלכות האדירות להחזיק במעוז תוגרמא ולתמכה ולסעדה, הנה הן נכונות היום לשום קץ לחייה ולהכחידה כלה מן הארץ במעשיהם אלה? על השאלה הזאת באה עתה תשובת המכ״ע בצרפת הדובר דבר השרים האוחזים היום את רסן הנהגת הממשלה שם  לאמר. „אהבת ממלכות המערב את היונים תלויה בדבר חפצם לקדם פני הסכנה הנשקפה אל שלום אייראפא, ביום בוא קץ ממשלת תוגרמא בקרן דרומית מזרחית של חלק ארצנו, לעת אשר תעלה עליה יד הסלאווים הנאזרים בגבורת ישע ימין הממלכה האדירה אשר בצפון אייראפא, והדעת הזאת, כי קרוב לבוא עת תוגרמא וימיה לא ימשכו, היא שהולידה את הרעיון בלב ממלכות המערב לתת העוז והתעצומה אל היונים, לתמכם ולסעדם בימין חפצם, עד כי תמצא ידם לשום מעצור לרוח הסלאווים, וגבול אל חפצם לפשט את מלכותם עד מעברות הים השחור, ומעשה הקאנפערענץ היום אינו אלא כי אם הצעד הראשון אל שימת קץ לממשלת התוגרמים באייראפא, וסוף דעת אדירי הממשלות הוא, כי תצלח בידי יון להוסיף אומץ ולפרוס את מצודתה ברבות הימים גם על קאנסטאנטינאפאל ובריחי הים השחור, למען אשר תהיה היא לעומדת על המשמר, צופה ומבטת על מעשי הסלאווים הדרומים, במקום תוגרמא, אשר לא תוכל עוד לעמוד נגדם בקשרי מלחמה כבשנים קדמוניות"", איך שיהיה, הדבר אשר יצא היום מפי באי כח הממלכות האדירות קרוב בהשקפה ראשונה לצאת לפעלו, אחרי אשר לפי ידיעת מכ״ע מוויען נאותה גם תוגרמא למסור את הערים לאריססא ויאנינא אל היונים, עד כי נראה אשר לשוא פחדו פחד כל אוהבי השלום מתוצאות הקאנפערענץ, כי תתנער השאלה המזרחית שנית מתרדמתה, לעורר שנית את פרוד הדעות, הקנאה והתחרות בין הממשלות האדירות. אמנם גם אחרי הדברים האלה נראה, כי תוצאות האספה בעצמן מוטלות בספק, ועוד תכבד העבודה על הדיפלא - מאטים להוציא לפעולת ידים את כל מזמותם אשר יזמו לעשות בארץ הקדם. האלבאנים עדיין עומדים במרדם, ועושים את שלהם לחסום הדרך בעד היונים אשר יהינו להתנפל בגבולם, ואת ראתה גם ממשלת יון ותוציא כתב הדת, להחלץ חושים ולקרוא את חיל האזרחים והתשלומים להתאסף אל דגלם. ובעת מושב סוד הקאנפערענץ הביא הטע״ג אל צירי הממלכות את דברי כתב המחאה של האלבאנים כדברים האלה לאמר: „העם האלבאני יחשוב לחוב קדוש להרים קולו בכח ולדבר דברו באזני צירי הממלכות הנאספים היום בברלין להציב גבולות ארץ יון. האלבאנים לא ילכו בגדולות ונפלאות, ולא יאבו להצר צעדי העמים שכניהם, אך אחת ישאלו מאת ראשי ממלכות אייראפא ואותה יבקשו, לבל יכבידו את אכפם עליהם להרכיב את היונים שנואי נפשם אלופים לראשם, דבר מסירת הערים: יאנינא, ארטא ופרעוועזיא בידי היונים, משפט מות הוא להעם האלבאני החפץ גם הוא חיים של שלום וחירות כיתר בני העמים מסביב לו, בני עמנו נכונים לצאת לקראת נשק ולפול חללים כאיש אחד על שדה המערכה עם נשינו וטפנו, להלהם עד טפת דמנו האחרונה, לבלי תת מדרך כף רגל בארץ אחוזתנו להיונים שנואי נפשנו. הננו מרימים את קולנו בכח למען תשמע אייראפא כולה ותראה ותוכח, אשר הצדק עמנו ולא תוסיף למסרנו בידי אויבינו בנפש״. בדברים הנמרצים האלה יש די והותר להראות דעת את היונים כי עודם רחוקים לבוא אל נחלתם החדשה; ואת ממלכות אייראפא, כי בדבר שפתים לא יושמו היום למישור מעקשי הסכסוכים בארץ הקדם, ומה גם אשר האלבאנים כבר מוחזקים לאומרים ועושים, כאשר עמדו על דעתם בחזקה לעומת המאנטענעגרים. למראה הדבר הזה במה נחשב הוא גלוי דעת תוגרמא, כי תאות לקבל עליה את דינה של הקאנפערענץ, אחרי כי יודעת היא, אשר האלבאנים ימלאו את מקומה, והיא תרחץ בנקיון כפיה לפני ממלכות אייראפא; ומחשבתה זאת נכרת גם מתוך דבריה אשר שמה בפי צירה היושב בברלין מאדולאי-בייא לאמר: „ממשלת תוגרמא לא תוכל לערוב לטוב את חברי הועד לקביעת הגבולים הנוסעים היום אל חבל הארץ אשר ע״י גבולות יון, ואם ירחיקו לכת צירי הממלכות לקרוע מעל תוגרמא ארץ רבה ולספחה על יון, לא תקבל עליה אחריות המעשים אשר יקרו את חברי הועד, אם יפגעו בם האלבאנים מרי הנפש"" הדברים האלה עשו רצון שולחם, וכפי הנשמע עתה לא ישימו חברי הועד לדרך פעמיהם עד אשר יבוא קץ להסכסוכים והמבוכות בארץ ההיא. אם כה ואם כה הנה זאת נראה בעליל, אשר באה העת גם לראשי ממלכות המערב להוכח, כי בדבר שפתים לא תעשינה ידיהם תושיה בארצות הקדם, אם לא יגמרו בדעתם להראותם קשה ולצאת בחרב לקראת תוגרמא, או בני השבטים עושי דברה, בעמדם לשטן לחפצם, דבר הצורר בקרבו עתידות לא טובות אל השלום הכללי והאחדות הנאמנה בין אדירי הממלכות. ולעומת המבוכות בנגב חצי האי הבאלקאני, הנה נראה כי נכונה המנוחה לשוב אל מערבו, ודבר התמורה בין מאנטענעגרא ואלבאניא, על רצועת הארץ לאורך הים האדריאטי, קרוב לצאת לפעלו, אחרי אשר גם אוסטריא נאותה אל החפץ ונתקבל משני הצדדים תנאה, כי יהיה לה המשפט להחזיק את חופי הים תחת השגחת שוטריה. בימי השבוע העבר היה הפארלאמענט הבריטאני למקום מחזה אל סערת הרוחות והלבבות בין נבחרי העם, ע״ד מעשה אחד הנבחרים החדשים ברעדלא שמו, האיש הזה מראשית ימי שבתו בהפארלאמענט, גלה דעתו, כי לא ישבע את השבועה הנהוגה אצל חברי הפארלאמענט, אחרי אשר הוא נחשב להמכחישים במציאות ה׳ (אטהעאיסט) ויבוא בטענה, כי בסוד הפארלאמענט ישבו גם בני כת הקוועקקער, אשר גם ראש הממשלה גלאדסטאן הוא מבני חברתם, המתנהגים בחסידות יתירה, וע״פ חוקיהם אסור להם להשבע אף באמת, רק להבטיח על דברתם וזאת נחשב להם לשבועה, ויהי בראות האיש ברעדלא, כי דבריו לא מצאו מסלות בלבות רובי הנבחרים, וישנה את טעמו ויאמר, כי נכון הוא להשבע בשם ה׳ כחוק השבועה הנהוגה, אז קם שאון בין חברי הפארלאמענט, ושני ימים נדונו על הדבר הזה הנוגע אל עקרי המוסר, ולאחרונה נמנו וגמרו שלא לתת אמון לדברי האיש המכחיש בפומבי מציאות השם, ויוציאוהו מכלל נבחרי העם, וגם לגלאדסטאן ויתר שרי הממשלה, אשר חפצו לפשר ולתווך בין הנפלגים בדעותיהם, לא עלתה בידם להטות את הרוב לחפצם, ויהי בהודע פסק דינו של הפארלאמענט אל הנבחר הנזכר, ויאמר להתנגד אליו, עד אשר נאלץ נשיא הבית למתוח עליו את מדת הדין הקשה, להוציאו מן הבית בחזקת היד ולתתו במאסר. מקרה כזה לא קרה בהפארלאמענט הבריטאני זה מאות בשנים, ורבים רואים בדבר הזה אותות לא טובים לעתידות גלאדסטאן ומרעיו, ע״י מעשים כאלה הנכונים להפיל אור פניהם בעיני העם ולאלצם כי יניחו את מקומם, ולפי הידיעה האחרונה יבוא הדבר למשפט שנית לפני הפארלאמענט ביום השלישי לשבוע הזה. בימי השבוע העבר נקרו ויאתיו בצרפת מקרים רבי העלילה העתידים להראות פעולתם על התפתחות הרפובליק וגורלה בימים יבואו. כפי הודעתנו בגליון הקודם, מצאה הממשלה לנכון להציע מצדה אל נבחרי העם, לתת מחילה וסליחה גמורה אל כל מפירי חוק בענינים מדינים בעשר שנים האחרונות, ובכללם גם הקאמוניסטים אשר עוד לא שבו מארץ גלותם; כנודע לא היתה דעת רבים מהרפובליקאנים הממוצעים נוחה ממעשה הממשלה הרואים בזה רפיון כחה מול בעלי הדרור מקצה האחרון, מלבד אשר יפחדו פחד לבל ישובו השבים מארץ גלותם, לשנות את מעשיהם ולהביא מהומה ומבוכה בשערי הארץ, ומה גם אשר מקרי הימים האחרונים הראום לדעת, כי יש מקום לפחדם זה בדבר הבחירה אל בית מועצת העיר פאריז את אחד ממורדי הקאמונא, העובד עבודת ענושים גם היום על האי קאלעדאניא, מאת הפועלים יושבי גרות בעלוויל אשר בהעיר פאריז אולם גאמבעטטא, אשר מי כמוהו תכן לדעת את רוח העם הצרפתי, הוא הכיר ונוכח, כי הגיעה העת לממשלת הרפובליק להשען על כחה, ולתת להעם את הסליחה (אמניסטיא) אשר הוא מבקש. למען תחזק הממשלה את עמדתה מול מפריעי הסדרים והראדיקאלים, אשר היה להם דבר האמיניסטיא ליתד לתלות עליו את כל תלונותיהם על הממשלה. ביום 21 לחדש בא דבר הסליחה הכללית לפני כסא דין נבחרי העם; רבות נדונו ביום ההוא ע״ד הצעת המהשלה, אחרי המיניסטער פרייסינע נשא מדברותיו הבונו- פארטיסט קאססאניאק נגד הסליחה הכללית, ויאמר מפורש, כי אף אם הוא ואנשי בריתו ישנאו תכלות שנאה את הקאמוניסטים תהיה ידו עם הממשלה, בדעתו כי בדבר הזה יבוא במהרה הקץ אל חיי הרפובליק בעצמה, וישתמש האיש במקרה הזה להרחיב פה ולשון, לדבר תועה ולהשליך שקוצים על הרפובליק. לדברים האלה לא יכול גאמבעטטא התאפק, ויקם ממקומו ויעזוב את נשיאותו אל משנהו, ויעל הבמתה לענות לחורפו הרפובליק דברים נמרצים, אחרי הציע גאמבעטטא את כל פרשת המעשים הגדולים שנעשו בצרפת בעשר שנים האחרונות לממשלת הדפובליק בארץ, איך נרפאה הממלכה מן כל המכות אשר הוכתה בימי המלחמה האחרונה ותשב לכבודה הראשון, עד כי נשמעו דבריה בכל חצרות ממלכות אייראפא, החפצות קרבתה וששות באהבתה, איך החליפו כח המסחר וכל ענפי העבודה והמלאכה לעושר ואושר כל מפלגות העם, עד כי עתה נתחזקה הממשלה היום בידי נוצרי הרפובליק הנבונים, ובהיותה נשענת על כחה כי רב היה נאה לה להיות טוב וסלח, ולהשליך בתהום הנשיה את כל חטאות האנשים אשר בזדון או בשגגה הביאו מלחמה שערים (בירגערקריעג) בארצם ובעמם לפני עשר שנים. לא מפחדה את הראדיקאלים תחפוץ הממשלה להשיב את נדחי הקאמונא אל נויהם, כי אם בדעתה, אשר במפריעי הסדרים וחפצי ממשלה פרוצה (אנארליע) במורדי האור בעלי ברית קנאי הכהנים, שניהם שמחים לאיד הר- פובליק וחפצים בתקלתה, וכאלה גם אלה חפץ אחד לשניהם, לעשות את דבר הסליחה הכללית ליתד לתלות עליו כל תקותם, למען יוכלו להשתמש בה ולדגול בשמה, למען תפוש את העם בלבו; במצב כזה אין טוב להממשלה, כי אם לשום קץ פעם אחת אל כל מזמות הכהנים וסתרי תחבולות דורשי החירות, בהביאה בעצמה ולר אשונה את הצעתה לפני הנבחרים בדבר המחילה הכללית, אחרי אשר יודעת היא בנפשה, כי רב כחה לשום מתג ורסן בפיות מתנגדיה על ימין ועל שמאל, ולהשיב לעושי הרעה כרעתם, אם יעבור הרוח על שבי פשע אלה להיות כפויי טובה להממשלה וינסו להביא מבוכה בשערי הארץ. כהנה וכהנה דבר גאמבעטטא, ובנועם נאומו משך אבירים בכחו עד כי גם מתנגדיו מאוהבי מלוכה מחאו כף לדבריו, וכל שומעיו העידוהו כי לא נחה עליו רוח המליצה במדברו מימי היותו השליט לבדו בצרפת לפני עשר שנים כביום הזה. ובכלותו לדבר נמנו וגמרו ברוב דעות 333 נגד 140 לקבל את הצעת הממשלה בדבר הסליחה הכללית, ולאות כבוד לנשיא הבית נתן הדת לשלוח את דברי גאמבעטטא על פני ערי וכפרי המדינה גלוי לכל הצרפתים . הדבר הזה עשה רושם גדול על כל פנות העם הצרפתי, אשר שב היום שנית לשוש משוש על איש המופת אשר עתותי צרפת בידיו נתנו. הן אמנם בהסענאט עוד ימצאו רבים המתנגדים אל הסליחה, אך רחוק להאמין, כי ימצא הסענאט את לבבו להשיב אחור דברי הנבחרים, הדוברים בשם העם כולו. בין כה וכה והנה יום 30 לחדש ממשמש ובא, הוא יום הדין לסגור בתי מועד היעזואיטים וכל חברות הכהנים. וכפי אשר הודענו יצא לריב ריב היעזואיטים הישיש שבחכמי מדינה בצרפת הסענאטאר דיופאר, אך הממשלה נצחה אותם שנית בנצחון גמור ומוחלט, כי ביום 26 בא הענין למשפט בהסענאט, ואחרי רובי הויכוחים נמנו וגמרו לתת תוקף לחוקי הממשלה נגד היעזואיטים וחברות הכהנים, אפס כי השופטים היושבים כסאות למשפט הגבוה בעיר ווערסאיל, אשר רוחם נאמנה את הכהנים מאז, בראותם הפעם כי כלה ונחרצה היא מאת הממשלה לפקוד ברוח עוזה על היעזואיטים, והיעזואיטים בקשיות ערפם אם ימרו את פיה, יבואו לעמוד בדין לפניהם, והממשלה תאכוף אותם לחרוץ משפט אמת, נגד חפץ לבבם ע״כ גמרו אומר בעצה אחת להסיר מעליהם את משמרת פקודתם להיות שופטים בארץ, ויבקשו כולם את חופשם מאת הממשלה; והממשלה לא אחרה למלאות אחרי דברי שאלתם, בראותה הפעם דרך נכונה מאד. להרחיק מעליה השופטים ההם אשר תמיד עמדו לשטן לה בשערי המשפט, בכל דברי ריב ונגע עם הכהנים והיעזואיטים ותחת אשר עד היום לא היה לאל ידה ע״פ חוקי המדינה להסירם מפקודתם כל ימי חייהם, הנה עתה כאשר באו מרצו עצמם ובקשו חירותם. תראה הממשלה להקים לה שופטים אחרים צדיקים, אשר לבבם תהיה שלם עם הממשלה והרע- פובליק נגד כל מפירי חוק ושלום בארץ. כפי הידיעות הנאמנות היום, לא נאמנה השמועה כי ננעלו שערי הקאנפערענץ במאדריד, ונהפוך הוא כל הידיעות הבאות היום מקרית מלך ספרד מראות לדעת, כי תקוה טובה משחקת לפני אחב״י שוכני ארץ מעשקות מאראקק, ולממשלה: הרשעה הזאת תאלץ סוף סוף לקבל את התנאים אשר ישימו לפניה צירי הממשלות האדירות. בפעם הזאת היה ציר אוסטריא האחד אשר הציע להכביד את אכפם על סולטאן מאראקקא ולהבינהו דעת, כי מרה תהיה אחריתו אם יוסיף לכלע ולהשחית בעברת. זדון את כל כני אמונות אחרות. הישיבה האחרונה ע״ד החסות בצל הממלכות האדירות בני מאראקקא יושבי ערי החוף, מצאה מקום ביום 23 לחדש. ובשבוע הזה יעלה על שולתן האספה דבר רדיפות היהודים ביחוד, ובשבוע הבא נוכל להביא תוצאות הדברים לפני קוראינו. ש ביום 11 (25) לחדש בא כתב הדת במה״ע להממשלה Пр גלוי לכל עמי רוססיא, להרים אנשים לצבא בראשית ימי החורף הבא 235.000 נפש מרוססיא האייראפאית והאזיאטית, בעצם היום הזה נתן גם כתב הדת להנהיג את תורת המשפטים משנת 1864 עם שופטי השלום, גם בהפלכים ע״י ים הבאלטי, הפלכים: ליפלאנד, עסטלאנד וקורליאנד, ובמשך ימו השנה הבאה יצאו הסדרים החדשים האלה לפעלם"
021-HZF-1880-06-29-001-070185_toc_7,אות זכרון לשם ר' יצחק קרעמיא," אות זכרון לשם ר' יצחק קרעמיא בימי החדש העבר היתה אספה רבה של גדולי הועד לחברת „כל ישראל חברים"" בפאריז. בפעם הזאת הציעו אחדים מראשי הועד להציב יד ושם עולם למיסד החברה ונשיאה הראשון, ר׳ יצחק קרעמיא, במעשה הצדקה אשר לעד יקרא שם הנפטר עליה, ועל הטוב יזכר שמו לתהלה ותפארת עד דור אחרון. הרעיון הזה נתקבל מאת כל בני הועד, ובעוד ימי מספר הוציאה החברה מכתב גלוי לכל בני החברה, אשר בכל קצות התבל כדברים האלה, לאמר: „ועד חברת כי״ח גמר אומר היום ליסד מעשה הצדקה אשר לעד לעולם תעמוד לזכר איש המעלה ר׳ יצחק קרעמיא מיסד החברה ועומד בראשה עד יומו האחרון. אל החפץ הזה שם הועד פניו לשאול דעת טובי החברים אשר בארצות שונות; ומה שמחו ראשי הועד לראות, כי הרעיון אשר מצא לראשונה מסלות בלבם, הורו והוגו גם טובי החברים ונדיבי עם, רובם בכולם הביעו את רחשי לבבם לאמר: לאיש כקדעמיא, אשר דבר טובת אחינו בארצות הקדם נגע עד לבו, להאיש אשר עוד לפני ארבעים שנה ידע והכיר, כי תשועת ישראל בארצות המזרח לא תוכל לבוא, כי אם בצאתם מאפלת הבערות לאור חיים ישרים, וידיו כוננו את בית הספר הראשון באלכסנדריא של מצרים; לאיש כזה לא נוכל לתת כבוד לשמו וזכרו, כי אם ביסד בתי ספר ובתי חנוך למלאכה ועבודת האדמה לבני ישראל יושבי ארצנו העתיקה. מי האיש אשר ראה עני אחינו יושבי ארץ הקדושה, ויכונן לחקר המחסור הנורא השורר שם ועל שפל מצב החומרי והרוחני של אחינו יושבי הארץ, מקום ערש היהדות וראשית מוצאה, ולא יודה, כי אין דרך אחרת להוציא את בני עמנו מטיט יון הבערות ולחלצם מענים, כי אם ביסד בתי ספר ובתי חנוך למלאכה ועבודת אדמה, לעשות את בני דור יולד לעברים טובים וישרים החיים על עבודתם ומלאכת ידם. בתי ספר כאלה אנחנו חפצים ליסד בירושלים וצפת, טבריא וחברון יפו וחיפה, בבתים האלה ילמדו הנערים ראשונה, תורת דת ישראל ושפתו, אחר ילמדו גם את השפות והידיעות הנחוצות לכל אדם וחבר להחברה האנושית, ובבת החנוך למלאכה ועבודת האדמה יגדלו הנערים ויהיו לאנשים מועילים ומשכילים העושים ואוכלים, נהנים מיגיע כפם ועובדים את ה׳ באמת ובלב טהור. הבתים האלה יהיו לפתח תקוה לבית יעקב אשר על אדמת ישראל לתת להם תקומה בארץ אחוזתם. להטיב מצבם המדיני ולהוציאם לרוחה מן יון הבערות והעניות אשר נשקעו בו זה רבות בשנים״ „אך הענין הגדול הזה כרב ערכו, כן ירבה לדרוש  ללם כסף תועפות להוציאו לפעלו, לבנות בתי ספר צרכי הלמוד וכלי הבית, להביא מורים משכילים מאייראפא עם ספרי החנוך, אומנים וחרשים וכלי עבודה ועוד רבות, ועל כולם להאכיל ולהלביש ולהנעיל את עניי התלמידים באי הבתים אלה, וידי החברה לבדה אינן מספיקות לעשות כל אלדי, אחרי אשר גם בית ספר אחד בירושלים לבדה דורש הוצאות על סך 25,000 פראנק לשנה, ומה גם הוצאות בתי ספר כאלה בכל עיר ועיר. לכונן ענין כזה על יסודות נאמנים נחוץ לאסוף סך מסוים אשר פירותיו ימצאו להחזיק בתי ספר בלי עזרת נדבות מיחידים, דבר גדול כזה מסור אל כלל ישראל להוציאו למענהו על כן הננו מפקידים היום את טוב הרעיון הזה בידי גדולי עמנו, רבני ודרשני הקהלות, חברי חברתנו ופרנסי העדה, בכל עיר ומדינה אשר דבר חברתנו מגיע, לתמוך החפץ הזה ולסעדו במסת נדבת נדיבי עם אלהי אברהם, כל אחד ואחד ממקום כבודו, אחד המרבה ואחד הממעיט, ובלבד שיכוין להיות עושה ומעשה. ותקותנו חזקה, כי ימצאו דברינו מסלות בלבות אחינו להושיע תשועת עולמים את קהל ישראל אשר בארץ הקדושה ולהציב יד ושם עולם להאיש אשר יותר מששים שנה נלחם מלחמות ה' בעד ישראל עמו, ולאחד את שם תהלתו עם דבר מעשה הצדקה אשר היתה משאת נפשו בעודו בחיים חייתו, להרים קרן עם ישראל ולהחליף כנשר נעוריו על אדמתו פאריז 6 מאי 1880 עה״ח בעד החברה „כל ישראל חברים״. הרב הגדול: ל. איזידאר. י. דערענבורג, סגן הנשיא ם. ה. גאלדשמידט סגן הנשיא בות וב ג. לעווען גענעראל סעקרעטאר   לעאנס לעהמאנן גזבר החברה   איזידאר לעאב המזכיר. י"" קול הקריאה הזאת מצא לו הד בלבות טובי אחינו בארצות אייראפא, וכבר נשמע, כי נקבץ סך מסויים והעם מרבים   .   להתנדב בנפש חפצה.                                                                                                                                                   ‒ ‒  עיר שידלוב מחוז קיעלץ במדינת פולין. יום ה׳ העבר ו׳ דר״ח תמוז, הבערה ללהב יצאה מאחת הבתים, ותאכל ם את כל העיר הרחוב והמבואות כולם, וכדורי אש התמלט תלהט ברגעים אחדים כל בתי העיר הקרובים והרחוקים הרחק מאד מאד, כי כל הבתים והמבואות הם בנויים בריות ביניהם, וגם הבהכ״נ הבנוי לתלפיות אשר פרט השנה הנחקק בקירות הבהכ""נ ב""ט""ח לאלף הששי ועל ארון הקודש נחקק מז״ל לאלף הששי, נשרף הגג והעזרת נשים, ובתוכו שלט האש רק הכתלים והגיוועלב נשאר. והבהמ״ד של הרב הגאון בעהמ""ח ס׳ בית שמואל על אהע״ז שהיה אב״ד פה והבהמ״ד נקרא על שמו נשרף, וכל הספרים ולא נשאר רק הס״ת ברוב עמל ועבודה . וגם בית המרחץ נשרף. לא אומן כי יסופר כי שלטה התבערה בבהכ״נ אשר מבצרי חומותיו עלו למעלה ראש מכל צד והיה הרחק מאד מבתים והמרחץ היה במורד ההר ג״כ נצב לבדנה, ועל אלה אני בוכיה כי נשרפו ארבע נפשות יקרות בתוך המהפכה ולא יכלו המלט על נפשם. ויש עושר שמור לבעליו לרעתו, כי נשארו ברחוב מקצת מן הבתים צלע הדרומית ומחצה מן צלע המערבית ברחוב, היה כל רכושם כבר בחוץ לעיר. ולאשר למחרת היה עש״ק ולא יכלו לשכב ע״פ השדה, והביאו שוב לבתיהם כל הונם ורכושם וקבלו עוד הנשרפים עם יתר הפליטה שהיה להם להבתים, והנה פתאום אש נפל מהשמים ותאכל בקצה העיר מצד השני להמקום שעמדה האש בראשונה. ואזי ברגעים אחדים נשרף יתר העיר ועלתה כליל על המוקד, ונשרף כל הון העיר ורכושה ולא הי׳ שריד ופליט ביום חרון אף ה׳, אין מלה בלשוני לתאר ולצייר את גודל המהפכה כמהפכת סדום ועמורה גודל ההפסד שהיה, אך אחת אודיע כי תמיד היה שיחה בפי כל, כי יש להעיר הלזו ברכה כי לא ישלוט שם משחית האש, כי לעתים רחוקות שהיה שריפה לא נשרף רק בית אחד אף שהיה באמצע הבתים, וזה יותר משלשים שנים שנפטר ת״ח אחד בעיר בן מאה וחמש עשרה שנים וספר כי אף זקנים היותר גדולים שבדורו לא זכרו שריפה בעיר, אי לזאת לא היה בטוחים בשום קאנטאר, וגם בתיהם לא היה נערך אף חלק עשירית, כי שמונים וחמשה בתים שנשרפו וששה שנהרסו ע״י המכבים, נערכים אחד ועשרים אלף רו״כ, ולא נשאר להם כי אם גויותיהם. לכן רבה״ר חוסו נא על העיר העניה הלזו, ועל יושביה החובקים אשפתות ושוכבים בראש כל חוצות באין לחם ומזון ואין כסות בקרה, ואם ח״ו לא תצאו לעזרת ה׳ אזי ח״ו אין עצה ותקומה לעיר הנדחה הלזו להבנות ולהתנער מעפרה, וח״ו מאתים משפחות יהיו נשארים שוכבים בין ערמות וגלי החומות, ולולא מהרו העירות הסביבות לשלוח לחם להעיר אזי גועו ברעב ח״ו, ותודות להם על חסדם, ובעתים האלו לא נשמע שריפה כזאת אשר כל העיר תעלה על המוקד ולא יהיה אף אחד בעיר שלא יהיה נשאר דל וריק מכל. ואל תדמו כי לאשר היה העיר ישנה היה בתיהם שפלים ונבזים, כי כמעט כולם היו חדשים וטובים, כי הרסום ויבנו חדשות תחתיהם והרבה מהם היה בתי חומה מאבנים. מעות הנדבות תוכלו לשלוח על שמי ועל שם הרב עפשטיין אב״ד מהמעלניק להמעלניק, כי בפה אין פאסט. א״ד הכותב במר נפש ובעינים בוכיות אברהם חיים ראובן ראטטענבערג חופ״ק הנ״ל מלפנים, וכעת יושב בכפר וואליע הסמוך לעיר 3 פינסק. בצוק העתים האלו אשר מצב המסחר ירד פלאים, נמצאו בקרב עירנו אנשים אחדים אשר מצאו למו תחבולה חדשה להשיג חית ידם בערמה. סובבים על פתחי נדיבי אחינו בני ישורון הרחמנים, בכל הכפרים והעירות הסמוכות לעירנו, ובידם מכתב מזויף מהרב הגאון דעירנו, המבקש עזרה מרחוק עבור אחיו בני עירו אשר בנסיבות הזמן באו עד דכא ומתגוללים מזי כפן בראש כל חוצות. ובזאת יצברו כעפר כסף וימלאו אמתחתימו זהב, וכבר נתפש אחד מהנוכלים האלה בלאהישין (עיר קטנה קרובה אל עירנו). וכאשר שמענו על נכון עשו עוד שני נוכלים אגודה אחת וזייפו חתימת ידי הרה״ג דעירנו למען בצוע בצע, וכבר עזבו עתה הנוסעים הנכבדים האלו סביבות עירנו, בטח מטעם הרוצה לשקר ירחיק עדותו. ויאחזו דרכם הלאה לסבב בכחש את אחינו בני ישראל  לכן אדון מו״ל נכבד! הואל נא בטובך לתת מקום במכתב עתך היקר להודיע ברבים כי שקר בימין הנוכלים האלו ומעולם לא נתן הרה״ג דעירנו שום מכתב בקשה לאסוף נדבות בגלל תושבי פינסק, ותודות לאל עירנו לא באה חלילה למצב זה לבקש עזרה מרחוק. ורק נוכלים ופוחזים בראו מלבם הנוטה אחר בצע מעשקות, דברים כאלו שאין להם שחר, לרמות ולהוליך שולל את נדיבי עמנו. והיה כאשר יראו הבוגדים והנוכלים כי נגלתה תרמיתם בקהל לא יזידון עוד לעשות דרכם הלאה, כי מעתה אלפי עינים יהיה פקוחות עליהם בכל מקום בנ מהללאל בואם. מה מאד ראוי, ומחוייב לדעתי למנוע חרפה ועול כזה מתוך עמב״י, ובעקב נבלות כאלה ירבו קופצי יד מכל נדבה הגונה וראויה ע״כ עלי לפרסם נבלותם ופחזותם נגד כבוד עירנו, כי מעולם לא עלה ע״ד אנשי עירנו לשלוח אנשים למרחק לבקש עזרה בעד עניי עירנו ה׳ ישמרנו מכל רעה, ולא יחרכו רמיה צידם — ושלום על ישראל כעתירת הבעה״ח . אלעזר משה הלוי איש הורוויץ הפ""ק פינסק ירושלים ר״ח תמוז תר״ס. כבוד ידידי הרה״ח הנכבד מו״ל  את „הצפירה"" אחד מן המודיעים הודיע בתוך מכתבו העתי (גליון 17), כי מטעם הועד אשר למזכרת השר מאנטופיורי הי״ו נקנה בית גדול לבית הספר מחוץ לשער יפו, הידיעה ההיא לא נכונה היא מצד שהבית הזה נקנה אמנם ע״י השרים ראטהשילד ומאנטאגו, אבל עשו זאת מדעתם ומכיסם ואין להועד הנ״ל שום נגיעה בזה. והנה אע״פ שאין הדבר נוגע להלכה כלל, אבל למען האמת ראיתי חובה לעצמי להודיע הדבר כמו שהוא — ידידו יחיאל מיכל פינס. סוכן הועד למזכרת מאנטיפיורי הי״ו, בירושלים פאריז. הועד הראשי לעניני ארץ ישראל גמר לאסוף אסיפה כללי בעיר פראנקפורט אם מאין באשכנז, אל האסיפה הזאת, אשר תהיה בקרוב, יהיו נקראים כל אוהבי עניי ארץ הקדושה, מטיביהם ודורשי הצלחתם. ואלה הם הענינים אשר בעבורם יקרא האסיפה, א) למלאות מקום הגבאי ארץ ישראל שמתו בשנים האחרונות. ב) ליסד בתי ספר לבני ארץ ישראל אשר בהם ילמדו שפת ארצם, לשון וכתב ערבית. עד עתה הצליח בידי הצבועים להוליך ראשי הועד הכלל תועה; באמרם אליהם כל היום אין דעת הקהלות דאה״ק נוחה מבתי ספר, ואין חפץ למו בם. גם לא יועיל להטיב מצבם כלל וכלל. עתה נוכחו לדעת כי אך שקר בפי הדוברים כאלה, בני עניי ארץ ישראל מוכשרים לכל חכמה ומלאכה, ושואפים כצמא למים, להשקיט צמאונם בלימודים נחוצים ומועילים, רק יד הצבועים תכבד עליהם, למען יוכלו למשול כחפץ לבם על העם היושב בחשך בצר ובמצוק. כאשר נודע הדבר לראשי הועד נמנו וגמרו שלא לשמוע עוד לדברי הממונים באה״ק, רק להיות בעצמם מן הזריזים למצוה הגדולה. להציל נפשות רב מאחינו ב״י ע״י לימוד חכמות ומלאכות המחיות את בעליהן, וביחוד על ידי בתי ספר ללימוד כתב ולשון ערבית וחשבונות היותר נחוץ לכל בר דעת לדעתם. כדי שכל אחד יוכל לבקש ולמצוא פרנסתו בארצו בכבוד ובהיתר, ולא יצטרכו כל ימיהם לחזור על פתחי נדיבי חו״ל כאשר נראם עתה לבושת ולחרפת אה״ק. ג) יבקש הועד עצה כדת מה לעשות נגד הנגע החדש הנראה בחומות ערי הקדש. וזה כי דמאים חדשים מקרב באו החפצים לחיות חיי בטלים בלי עמל ועבודה, ילכו לאה״ק ומתפרנסים מקופת הצדקה, ובזה יגרעו חלק עניי ארץ ישראל ויכרתו אוכל מפיהם; זאת ועוד אחרת להרבה מהנוכלים האלה יביאו נשותיהם ובניהם לארץ ישראל וישאירום שמה, כדי שיקנה שם „ירושלמי"" עליו ותחת השם הזה ימהר לשוב חוצה לארץ לבקש נדבות מחובבי אה״ק. האנשים האלה לא מעטים המה (וכמעט בכל עיר גדולה מערי חוץ לארץ, ימצא נוכל וצבוע כזה). והם יחללו שם שמים בפרהסיא על ידי נכליהם ותרמיתם, ומדותם הנשחתות ופרועים המה לשמצה בעיני כל אדם, האנשים האלה לא די שיעשו נשותיהם לעגונות חיות, ובניהם ליתומים חיים המגודלים בלי כל חינוך והשגחה, וסופם לתרבות רעה, גם יתנו שם אה״ק ויושביה לשמצה על ידי שקריהם אשר המה מפיצים בכל מקום בואם. וכבר אתמחו גברי הללו לכוזבים ולמפיחי שקרים אשר אין כמוהם, עד שהשם „ירושלמי"" היה „לשם דבר"" לכל איש נוכל ובליעל צבוע אשר אין אלהים כל מזימותיו, ואשר לא יסוג מפני כל רק למען בצוע בצע. האנשים האלה יחטאו ועל כל עדת ארץ ישראל הנקיים מכל אשמה יהיה הבזיון וקצף, כי הנוכלים האלו יתברכו לעיני כל, כי הם זרע ברוכי ונבחרי יושבי אה״ק. להסיר המכשלה הזאת מעניי אה״ק אשר חפים הם מכל עון ואשמה ואשר באמת תמימים הם וישרים דרכם, רק יסבלו חטאת זרים, ובעת אשר הם יושבים על התורה ועבודה ולא ילכו מתוך ד׳ אמות של הלכה, ישוטטו צבועים שונים בכל קריות תבל לחלל שמם ולתתם לחרפה בעיני כל אדם, תבקש האסיפה תחבולות, והאסיפה הזאת מבקשת לכל אוהבי ציון וירושלים שיעמדו לעזרתה. כל איש החובב עמו באמת ובתמים וכל אשר כבוד ארץ ישראל ויושביה חביבים לו, יתפלל מקרב לבו כי חפץ ראשי הועד הכללי יצא לפעולת אדם, ויזכו לבער הרע מקרב ישראל ולהסיר הצרעת הממארת מארץ הקדושה אשר יכלה יושביה בגוף ונפש, ויזכו להחזיר כבוד ארץ ישראל הגולה על ידי הצבועים הנ״ל, ועטרת יושביה אשר תורתם אומנתם תחזור ליושנה... א. מארקוז נויארק. הבאנקיער העברי יוסף זעליגמאן מעירנו מת בעיר נוארלעאנס בחדש העבר, בן ששים שנה היה במותו, ויעזוב 25 אלפים דאללאר למעשה הצדקה. הוא יסד זאת בית מחסה היתומים בעירנו, ועוד צדקות הרבה עשה בחייו, בעניני אמונה היה ליבעראל נמרץ, ויתחבר ל„ברת „עטהיק-קולטור"" אשר להפר׳ אדלער, וזה לא כביר תמך אשיות בעשרת אלפים דאללאר. גם נשא משרות גדולות בעניני המדינה ויהי דע נאמן למי שהיה נשיא הארץ הגענעראל גראנט. גויתו הובאה הנה ויספרו לו הפראפעסאר אדלער ודר׳ גאטטהייל .  מכה״ע American araelite מצינצינאטי מודיע מעיר הויסטאן במחוז טעקסאס, כי שם רצו בני עדת ישראל לעשור משתה ושמחה (באלל) בימי הפורים, אך מפני אבלות הנוצרים (פאסטצייט) דחו את המשתה עד חדש ימים אחר חג הפסח, ולא חשו או שכחו, ואולי מעולם לא ידעו, מאבלות היהודים אשת הרופא יאקאבי אבתה בימים האלה להתאכסן באחד בתי המלון אשר בסטאטען איסלאנד הסמוכה לעירנו, אך בעל המלון ה׳ לאקמייער לא רצה להשכיר לה חדרים, יען כי היא אשת איש יהודי, אף כי היא בעצמה נולדה מזרע הנוצרים. בדבר הזה התחקה על מעשי הילטאן וקארקין אשר עשו בשנים הקודמות, סיבת השנאה לעם ישראל אשר תגדל כעת ביתר שאת — תאמר האשה החכמה — היא יען כי ברבע האחרון ממאת השנים האלה צעדו היהודים בצעדי ענק לפנים, ודתם נתמלאה מחרבות דת הנוצרית, והנוצרים יקנאו בם. אך סבה אחרת לבעל המלון הזה, כי יודע הוא שהדבר הזה יעשה רושם גדול בארץ, ואז יהיה שמו ובית מלונו נודע ברבים, וכמאמר חז״ל כל המיצר לישראל נעשה ראש״, והוא כעין מודעה רבה (אנצייגע) ולכן זאת העצה היעוצה מכל מכ״ע : לשים יד לפה ולחשות לבלי ענות כסיל כאולתו, שלא הא חוטא נשכר חברת United Hebrew Charities הכוללת מעש יצדקה. רבים מאחב״י, הודיעו את חשבון השנתי בהאספה אשר היתה ביום 30 מאי. הכנסת החברה בשנה העברה עלתה 55,387 דאללאר וההוצאה 41,529; לערך 11,950 אנשים נתמכו בידי החברה, אלה בכסף ואלה בבגדים וגחלים להסקה, ואלה נשלחו מהעיר למקום אחר. חברת „שוחרי שפת עבר"" בעירנו תפרח ותגדל לשם ולתפארת. בחדש העבר היתה אספה ספרותית (ליטערארישע פערזאממלונג), ואנשים חכמים כהדר׳ אברהם ס׳ אייזיקס מו״ל Hebrew ודר׳ לעא אחד ממו״ל מכ״ע Jew Messenger מכה״ע  נשאו מדברותיהם בשפת אנגלית. וה׳ שרהזאהן וה׳ שרייבער בלשון עבר, וה׳ לאנדויא אשכנזית, נושא דבריהם היה מיוסד על נחיצת ידיעת שפת קדשנו וענינים ספרותים ביום כ״ז אייר היתה אספה כללית, והמזכיר הודיע את חשבון שלשת החדשים הראשונים מעת הוסד החברה. ההכנסה היתה 121,50 דאללאר ולערך הזה ההוצאה. החברים נדבו 231 ספרים והרבה דברים הנצרכים להחברה, ה׳ יארמולאווסקי הלוה מאה דאללאר על משך שנה אחת לקנות ספרי השכלה לבית העקד כעת מספר החברים 97 מלבד שמונה חברים נכבדים, ומספרם ירבה מיום ליום. הצפירה נומ׳ 16 תודיע מארצות הברית באמעריקא אודות חברת „שומרי שבת"", כי העברי ה׳ שמואל ברוינהארט הציע לפני הסענאט בוואשינגטאן שהפועלים היהודים יוכלו לשבות ממלאכתם ביום השבת ולעבוד ביום הראשון בשבוע. לא ודעתי מאיזה מקור שאב המו״ל את הידיעה הזאת, (אנחנו העתקנו הדברים ממכה״ע שונים אשכנזים. המו״ל), ולאשר תושב אמעריקא אנכי ג שר שנים וכמעט כל הדברים הנוגעים לאחב״י בארץ הזאת נגולו כספר לפני, ארחיב עוז בנפשי לאמר (במחילת כבוד המו״ל): כי הדבר הזה אין לו יסוד כי סענאטער יהודי בשם ברוינהארט לא היה ולא נברא והסענאטער היהודי האחד מארצות הברית הוא בנימין פֿראנ- קלין יאנאס Jonas בחיר מחוז לואיזיאנא. יהודה דוד אייזענשטיין"
021-HZF-1880-06-29-001-070185_toc_8, ידיעות העולם והטבע,"  ידיעות העולם והטבע . היהודים בברלין לפנים . (סוף מגליון 23) אך צוררי יהודה הצוררים להם בנכליהם, עוד לא אמרו הון, ונפשם כשאול לא ידעה שבעה ויאאכים הראשון מושל בארץ אשכנז, אשר שבט מישור היה שבט מלכותו, ובכל הארץ יצא לו שם כי חכם הוא ואוהב משחריה, עדי כי  התאמץ להפיץ מעינותיה חוצה, ובפראנקפורט אשר על נה מאיין יסד בית מדרש חכמה ודעת לכל החפצים ליהגות מאוד החכמה, גם המושל צדיק הזה, אשר משך חסד את היהודים הגרים בארצו ויט אליהם אוכיל, אחרי אשר מכחם שחדו בעדו וימלאו זהב חוריו, כי יהיה עליהם סתרה, גם הוא נהפך לבו לשנוא את היהודים תכלית שנאה, אחרי אשר אזל מכיסו כסף התועפות אשר הביאו אל גנזיו, ובעת אשר סערת ההמון חמה יצאה על היהודים, אשר כלם ערבים זה בזה, ואשמת אלה הנשרפים כלם חוצצו, אז לא יכול עוד למשול ברוחו, אז הוציא דבר מלך ודתו לגרש כלה את כל היהודים יושבי ארץ מעהרען, הגלת שלומים עד בלתי השאיר לחם שריד, וכי לא יוסיפו לבוא אל הארץ הזאת עוד כל ימי עולם היהודים האמללים העמדו על גחליהם ריקם, כל קניניהם ורכושם היה לבז ולמשיסה, כל אוכליהם אמרו לא נאשם, וכל הונם ויגיעם עזבו כעזוב ביצים עזובות, ובלב נשבר ונדכה עזבו את ברלין האוכלת יושביה, ואם יפלא בעיני הקורא הדבר הרע הזה עוד נוסיף להפליאו הפלא ופלא ולהראותו במחזה, עוד מראה מוראה ונגאלה אשר היתה בעיר היונה הזאת, מחזה איום אשר לזכר אכזריות חמתו תסמר שערת בשר, ויראה את הרשע כסל אשר היה במקום המשפט במקום ההוא איש יהודי היה בברלין הבירה ושמו ליפפאלד, והיה האיש ההוא חכם ונבון וסר מרע, ויתרון הכשר חכמתו נודע בשער העיר, כי לוקח אחר כבוד לעמוד לפני העלעקטאר יאאכים השני (1535-1571) ולשרתו. בחצר הנסיך הזה הנודע בדברי הימים, כי היה טוב לב ולא ידע דרך עוצב, בחצרו היה תמיד משתה ויום טוב, ושנה על שנה חגים נקפו; משתה שמנים, מחול משחקים, מרוצת סוסים, שרים ושרות וציד כל חיתו ארץ, היה הגיגו והגיונו כל היום, וכל חמודות החיים ומעדניהם יום ולילה לא שבתו, ואין כסף נחשב בעיניו למאומה; ואם גם נחלה לא שפרה עליו ואבותיו לא הנחילהו כסף תועפות, אך לעומת זאת מנה המקרה לידו את הפרה הטובה, אשר עטיניה מלאו חלב, ואשר תתן די חלבה לאדוניה הקשים, אשר ירדו בה בפרך ומכחה תשחד בעדם, והפרה הזאת הנודעת מעולם הלא היא בת יהודה אשר חלבה מצו שתו כל איתני ארץ, ואשר גם ליאאכום היתה מוצא לכסף, כי אחרי אשר נגרשו בשצף קצף מארץ מכורתם ומולדתם בשנת 1510, לבלי לשוב אליה עוד, חמל עליהם יאאכים השני הזה, ויקבלם בזרועות אהבה בארצו, ויבטיחם להיות להם למחסה ולמסתור בארץ ממשלתו. והמה יתנו שכר לחילו 42,000 שקל כסף שנה בשנה מלבד כסף הכפורים המסים והארנוניות מס מלך ושרים אשר עליהם לשלם לגולגלת איש לא נעדר. דעת לנבון נקל כי ליפפאלד איש תבונות, אשר הנשיא חפץ ביקרו וינשאהו למעלה ראש, ויתן בו אמונת אמון כי איש כמוהו ידע למצא חפץ ולהוציא יקר מזולל ולקבץ על יד כסף תועפות בחצר הנשיא אשר פזרם כעפר וכטיט חוצות עדי כי הלך הלוך וגדול, וכרב לעשרו כן נשאו המלך ויגדלהו וממשרת המלך עלה מעלה עד כי הושם משרת שר האוצרות על שכמו, ואחרי כן חוקם על גם לרופא החצר ליועץ המלך ולאיש סודו, ויגדל האיש וירב עשרו מיום ליום. אך הזמן הפך עליו בלהות, כי ביום 3 לחדש פעברואר 1571 הלך הנסיך ואחזת מרעיו לצוד ציד ביערות קאפעניען, וגם היהודי ליפפאלד ארח אתו לחברה, כי הנסיך חפץ בו, וביום ההוא כטוב לב הנסיך ביין בלכתו בשדה, אחזהו השבץ פתאום לפתע באשר רופא החצר דאקטאר לוטהער בן המתקן הגדול הנודע לא היה אצל הנסיך בשדה, לכן בא ליפפאָלד ויתן כוס ישועות להנסיך אשר אהב סלה, להצילו מרדת שחת, ויתן לו מים חיים וישת ויסך את בשרו ביין, אך כל עמל הרופא הנאמן נשאר מעל, והנסיך מת פתאום והמטה אשר עלה עליה לא ירד ממנה, ועד מהרה כחץ פתאום עברה הרנה במחנה כי היהודי ליפפאלד שם רעל במשקהו ויורידו דומה, ואף כי כל השרים ורבי הנסיך וגדוליו עיניהם ראו ולא זר, כי לא עשה ליפפאלד דבר רק מים חיים בכלי טהור חשפו מן הגבא, אך מי זה יעצור בדלתים ים הקנאה והתאוה והנקמה? וביתר שאת ועז בערה כאש נקמת יורש העצר יאן געארג (1598—1571) מושל עריץ ואביר לב, אשר אביו הניח לו למורשה נושים אשר גשו בו משאת כסף עד 2 מילליאן ושש מאות אלף זהב, ותבוא השמועה הזאת, כי ליפפאלד שם מות במשתה אביו כמים בקרבו וכשמן בעצמותיו, כי קותה לליפאלד קותה נפשו למלא טרף חוריו מכספו ומזהבו אשר קבץ בימי חיי אביו ועוד ביום 6 פעברואר יצא דבר מלך שלטון מלפניו, להביא את ליפפאלד המורד באדוניו בסוגר ולהושיבו כבור מחשכים, ולהביאו במשפט לחיים או למות. אך לשוא חתרו אויביו בכל עז למצא עונו לשנוא ולמצא בידו עון אשר חטא, אשר טפלו עליו, כי אם שמו לו עלילות דברים, כי גגב מאוצר הממשלה גם כחש גם שם בכליו, הנה ספריו ופנקסיו היו ערוכים בכל ושמורים ועולתה לא נמצא בהם. ולכן ראו כי אין עצה בלתי אם להביאו במשפט על כל נעלם, ולטפל עליו עון מיתת הנסיך כי הוא הורידו דומה ויקפד באורג פתיל חיתו   על במת מטבח ואכזריות רצח אשר שם יודה האדם על כל דבר פשע, שם הודה גם ליפפאלד אחרי ימי עוני אשר קדמוהו, כי הרבה הרע ויגדל לשמים חטאתו, כי גגב רצח גם נשבע לשקר, כי רדף כרוח נדבת הנסיך אשר האמין בו וברב כשפיו הוליך את לבבו שולל, כי קסם קסם, עשה אוב וידעוני וגם את אדונו רצח נפש כרגע באפו; ואם כי מי פתע יאמין לדברים כאלה, כי ליפפאלד אשר מיד אדונו עשה את כל החיל הזה, אשר חיים וחסד עשה עמו, ובעת אשר כל היהודים בגילו היו נרדפים בלי חשך ובעוצר רעה ויגון התגלגלו תחת שואה, הנה אותו העלה איש חסדו ומיטיבו על גפי מרומי קרת, למורת רוח כל השרים אשר היה כצנינים בעיניהם וישטמהו ורבו, כי איש כזה אשר לקח מאת אדוניו כפלים מכל שריו, כי הוא יקשור על אדוניו וירצחהו נפש, אך הלא הוראת בעל הדין כמאה עדים דמתה, וליפפאלד הלא הודה על כל חטאיו אלה אחרי אשר נסו עליו כל כלי יוצר עמל אשר אזנו גם חקרו שופטים גדולים חקרי לב; גם במנעלי הברזל הובאו רגליו, מנעלי ספרד הנודעים לתהלה. ביתדות הברזל דקרהו, ובנערה הארורה, היא נערת ברזל ואש הובא בסוגר, ועל הסלם העלה וירד עדי כי הודה כי שם מות במשתה הנסיך, וגם הרופאים החוקרים לכל תכלית אשר נתחו את בשר הנסיך ויחרצו משפט כי לא מצאו בגויתו אטמי רעל, גם המה קראו מלא אחרי ליפפאלד, ויאמרו כי הוא רצחו נפש, ואם עקבות הרצח לא נודעו, הלא מה זה יבצר מאיש כמוהו. אשר קסמים בידיו להכות בסנוירים גם הרופא ושלישיו לבלי ראו דבר. והוא הלא הודה בפה מלא כי באימים יתהולל ברוב כשפיו מצא מסלות לבב הנסיך אשר אהבו כנפשו; ואם תחפץ קורא יקר לדעת את המעשה אשר עשה במחשך למען לרכוש לבב הנסיך לאהבה אותו ולדבקה בו, אספרה באזניך את זר מעשהו אשר עשה, כפי אשר פיו ענה בו: ליפפאלד לקח שן אחת ממלתעות כלב שחור אשר כתם לבן לו על מצחו, שלש עצמות מתים, קורקבן ובני מעים מצפור דרור לשון תרנגולת לבנה, חתיכת מכנסים בלים, ופסת צמר משולי בגד, מעט משערות הנסיך, ואת כל אלה קשר לאחדים בחוט השני, ויכתב אליהם השבעות ולחשים ויניח מתחת לסף ארמון הנסיך בגרימניצע אשר שם שכן כבוד הנסיך בעת הזאת: ובעון הזה אשר הודה ליפפאלד נחרץ עליו משפט מות בעשרים לחדש יאנואר 1573 בעת אשר כבר עלה שחר הרפארמאציאן על במתי אייראפא להאיר לארץ ולדרים עליה. על עגלת רב הטבחים הובא ליפפאלד אל רחוב החדש אסור באזיקים; שם קרע רב טבחים את בשרו במלקחי ברזל אשר הביאם באש ער אשר אדמו כתולע, עיניו דקר בחניתות ברזל, את קרביו ומעיו שרפו לעיני כל העם בעודו בחיים, ואחרי כן נתחהו לארבע נתחים, ואת ארבעת רבעיו תלו לאות לבני מרי על ארבע שערי העיר ברלין. כל גדולי העיר ואציליה נקבצו באו לראות את המחזה מרהיב עין הזה, ובעת אשר אחזה האש בארבע פנות המדורה, והשקץ והעכבר אשר הסתתרו שם רגזו ממנוחתם וינוסו על נפשם, אז הריע העם תרועה גדולה, ויאמרו כי עינם ראה ולא זר איך השדים והרוחות אשר הסתתרו בקרב היהודי הארור כלה גורשו על ידי אש דת אשר בערה בו, אך המשפט הנורא הזה אשר לזכרו תרגז נפש כל בעל נפש אם גם לב אבן לבו. גם המשפט הזה עוד לא מלא תאות העם והאספסוף אשר על כל קהל עדת ישראל יצא קצפם, ואחרי אשר כלו חמתם בליפפאלד התנפלו כלם כזרם מים הזידונים על רחובות היהודים, שלחו באש מקדשם, רצחו גם ירשו מכל הבא בידם, אם על בנים רטשו, בזזו בז שללו שלל ויכלו בם כל חצי זעמם וכל היוצא מפתח ביתו דמו בראשו כי הרגוהו בלא חמלה והעלעקטאר יאן געארג אשר ראה און ויתבונן, צוה להשיב חמת העם מהשחית, ואם כי גם הוא שנא את היהודים תכלית שנאה, בכל זאת עצר בעד זעפם וקצפם לבלי יעשו אתם כלה. אך למען שכך מעליו תלונת העם אשר בקשו לנקום נקמתם הפליא גם הוא עצה ותחבולה הנכונה זה מכבר, ויצו לגרש כלה את היהודים מארץ מעהרען, ואחרי ימי עמל וגדודים אשר מני להם בארץ ההיא, יצאו שנית נבוכים, ויעזבו את הארץ הזאת המשכלת גוייה, ויצאו אל ארץ נוד איש אל עבר פניו. אברהם אבא ראקאווסקי."
021-HZF-1880-06-29-001-070185_toc_9,חדשות שונות," חדשות שונות מכה״ע גאלאס מודיע ממאסקווא, כי ביום התקדש חג הספרות הרוססית ביום 5 (17) לחדש, על ידי הגלות מצבת זכרון להמשורר פושקין, לא הופיע מכל יתר בני הדתות אל החג רק שלוחי קהלת ישראל במאסקווא, עם רב העדה החכם  המהולל מ. ז. מינאר בראשם.  המכה״ע בבריטאניא מודיעים, כי הנשיא (עמיר) האדיר שבנשיאי חצי האי ערב אבן רש״ד מרד עתה באדוניו סולטאן Bozrah תוגרמא, והוא צר עליו היום את המבצר בצרה אשר בערב הצפונית, ע״ד העמיד הזה ותכונת בני השבט הסרים למשמעתו יספרו כדברים האלה: בצפון חצי האי ערב בקרבת המסלה הגדולה העולה מהעיר הקדושה להערביים מעדינא עד בגדד ימצאו שבטים רבים נוסעים בעדר אשר ממי יהודה יצאו ומארץ ישראל באו לערב לגור שמה בימי חורבן בית ראשון. הבעדואינים האלה מחזיקים בכל עז במצוות התורה הכתובה, אך לא ידעו דבר ממסורת אבות ותורה שבעל פה. השפה המתהלכת ביניהם היא שפת ערבית ואך מתי מספר מהם מבינים גם שפת עבר, כלפני שלשת אלפים שנה הנם גם היום אנשי מקנה ולא נפלאו מאומה בארחות חייהם מבני קדר יושבי אהל ומקנה הנזכרים בכ""ק. כאז הנם גם עתה אוהבי החופש החיים על חרבם ולא יכנע מפני כל איש. אהבתם רבה עד היום אל היהודים, ומרבים גם לשלוח נדבותיהם אל אחיהם יושבי ירושלים מ זה מקרוב נגמר הבנין מן מסלת הברזל אשר בנו באי- טאליא לעלות בשפוע על ההר הגדול וועזוף, אורך המסילה הזאת מן רגלי ההר עד למעלה. הוא 800 מעטער (2400 דגל), ומקום התחנה אשר יעמדו בראשו הוא רחוק מן פי הקראטער רק 600 רגל, המסלה בנויה בתחבולה באופן שמכונת הקיטור המסיעה את העגלות, היא עומדת בראש ההר, וע״י חבלים השזורים מן חוטי ברזל וסובבים על גלגלים, היא מושכת את העגלות מלמטה למעלה במשך 7 מנוטען, וחוזרת ומורידה אותן כפי הצורך. כל העולה במסילה הזאת יאחזג רעד בראותו את השפוע הנורא אשר מאחריו במורר ההר, אכל לעומת זה בהגיעו לעמוד בראשו, ימצא עונג רב לראות את פני כל כבר הארץ מתחת רגליו עד מרחק כמה פרסאות מסביב ווארשא, כמעט יצא קול הקורא לנדבות אשר קראנו בגליון 22 בדבר בית עקד הספרים אשר אמרנו ליסד בבהכ״נ הגדולה על רחוב טלאמאצקע, והנה שלחו לנו אנשים רבים אשר נגע בלבבם הענין הנכבד הזה, ספרים הרבה יקרי המציאות וגדולי ערך, עד כי במשך הימים האחדים האלה הגיעו לנו יותר מן 1000 כרכים! - ראשי המתנדבים המה ה' י' בערנשטיין, משה כהן, א׳ דיינארד! ח והיילפוין, ב׳ ל פרידמאן, היינריך נאטהאנזאהן, דר׳ י' האפאפורט? דרי ראבינאוויץ (פאריז), דר׳ ראזענטהאל, י' בערנשטיין (קאמיניץ פאדאלסק). מ' כהן, הערמאן מאיר, והועד יביע תודתו בקהל רב אל המתנדבים הנכבדים. ויקוה כי כן ימהרו להביא את נדבותיהם כל נדיבי לב, ובית העקד יגדל וישא פריו לתועלת כל חובבי חכמת ישראל. פראשני""  (אבל כבד למשפחת מעהרגלענדער וראזיאנער).  אם איום המות בפרשו את חרמו ללכוד בו שב וישיש שכבר ראה חיים בימי חלדו לשבע, עוד יגדל היגון שבעתים בהניפו את הדמשו לקצר חיי איש אשר אך החל הצג כף רגלו על אורח חייו, ובדמי עלומיו יתם לגוע; עטי ירעד בכפי בהעלותי אל לבבי כי שוד משדי בא ויסעף פארה במערצה ויביא אבל כבד לעיר פראשניץ בכלל ולמשפחתנו בפרט בהנתק פתיל חיי אחותי העדינה שרה יוכבד (שרהלע מעהרנלענדער) באביב חלדה, במלאת לה אך ח״י שנים לימי חייה, ואוכל לאמר לבלי חת כמאמר חז״ל: הלל מחייב את העניים ור' אלעזר מחייב עשירים, ואחותי זאת מחייבת את כל ההולכים בדרך ההשכלה, כי יותר שהיתה מלמדת ומשכלת, היתה צנועה ויראת ה׳, כי אבי המופלג וי״א הגביר ר׳ פלטיאל, נ״י בן לאא״ז הרב הג׳ ר׳ ישראל ברוך שליט״א בעמ״ח ס׳ ברכת ישראל, חינכה בדרכי התושיה והמדע וילמדה שפות שונות בכלל ועברית בפרט, ותהי שרה נושאת חן בעיני כל רואיה, כי לבד אשר הצטיינה בשפות שונות, עוד בכרה תמיד את שפת עבר על יתר השפות והחכמות, ותהי זהירה וזריזה לעשות רצון אביה שבשמים. ובהגיעה לשנת שמונה עשרה הביאה אבי נ״י במסרת ברית הנשואין. ד אין קץ לשמחת אבי בראותו את נטע שעשועיו כשושנה על יבלי מים. אך רגעי ההצלחה כהרף עין, ואחרי שני חדשים לראותה חיים עם אלוף נעוריה, פתאום חלתה במחלת הטהיפוס, שוא עמלו כל הרופאים להחיש לה עזרה, וה׳ אמר לשרה: שובי למעון שבתך השמימה, כי גם בימי חייך המעט, פעלת רבות גדולות ונצורות לאשר נועד האדם לעשות בימי חייו, וביום ג׳ פ׳ נשא שבה רוחה לאלהים. כל בני העיר פראשניץ, (ובפרט העניים באשר ידעה להשכיל אל דל) באו באהד לספור לשרה ולבכותה, באשר הבינו את האבידה הגדולה אשר אבדו, כי לא בכל עת תולד בת נעימה להוריה משכלת לתבל, כאשר יחדיו היו תואמים כל אלה באשה הצעירה הצנועה הזאת, וע״כ ידעו להוקיר את שמה וזכרה ולחלק לה את הכבוד האחרון. כל בני העיר כקטן כגדול, ואלפי עינים הורידו כנחל דמעה על האי שופרא דבלי בארעא כל החנויות סגרו על מסגר אף אם היה יום השוק, ובידים הובילו את העגלה עד בית מועד לכל חי. ואת נפש טהורה המתלוננת בצל שדי; התפללי לפני כסא אל חנון, והיי מליצה ישרה להוריך היקרים ולכל משפחתך ולאחיך המתאבל עליך והמזכירך יום יום בדמעות עינים. אברהם נחום מעהרענלענדער"
021-HZF-1880-06-29-001-070185_toc_10,," — 192 — זכ מודעה אודיע למיודעי ומכירי כי הרב החכם המפורסם מ' חיים זעליג סלאנימסקי הסכים ברוב טובו לקבל סוכנות חבורי העתקת התלמוד ללשון צרפתית למסרם לאשר ישאלו אותם מן המו״ס, וכי שלחתי לו אלה הספרים, והיה כל הרוצה בהם יוכל להשיגם Parie 18 Juni 8180 בבית הרעדאקציא של הצפירה. Dr. Larael Michel Rabbinowiez."
021-HZF-1880-06-29-001-070185_toc_11,," יצא לאור ספר „תולדות ישראל"" חלק שני הכולל קורות ישראל מימי עזרא הסופר עד אחר חורבן בית שני בהעתקה רוסית מאת ר׳ אברהם סאלאנאוויץ. הספר הזה היה סתום וחתום מצעירי יהודי רוססיא, עד היום, ואף אלה אשר למדו את התולדות ישראל חלק ראשון ידעו רק אשר ידעו נערים הלומדים בחדר מלמדם בספרי תנ״ך. אולם אלה אשר יהגו בחלק השני, ידעו קורות היהודים אשר קרום אחתי כי תמו חוזי-יה ואבד כל חזון מחיר הספר 50 קאפ׳ עם פארטא, ולמו״ס ראבאט הגון, להשיגו אצל המעתיק רוז учителюо А. P. Солоновичу въ Лублицъ. על פי האדרעססע N. 31 מ*) ובבית מסחר הספרים של אברהם צוקערמאן בווארשא רחוב נאלעווקי ה"
021-HZF-1880-06-29-001-070185_toc_12,," ה.2 ענערס האטעל אין בערלין ר דעם געעהרטען רייזענדען פובליקום טהיילע- אוך ערגעבענס מיט, דאס איך פאם 1 אפריל אב מיין האטעל נאך אלעס סאנדער שטראססע 51, אם אלעק- סאנדער פלאטץ, געגענאיבער דער קעניגסשטראסע פערלעגע, מיין נאייעס האטעל ענטשפריכט בייא בילליגען פרייזען אונד אויפמערקזאממער בעדיננונג דען אנפארדערונגע דער נייצייט, אין אונמיטטעלבארער נאהע דעסזעלבען געהן פפערדע - באהן אונד אמניבוססע נאך אללען ריכטונגען דער שטאדט, עם ביטטעט אום גענייגטע בעזוכע. S. Eger, in Berlin. פריהער קלאסטער שטראססע 97."
021-HZF-1880-06-29-001-070185_toc_13,,"  אנה תקנות עגונה .. . באה לפני האשה רחל לאה בת ר׳ שמשון שנשאת לר׳ ישראל בן ר׳ חיים בראהן, מכפר יאנישאוו הסמוך לבאן, ונפטר בלא זרע, ובקשה להודיע ברבים אולי ימצא היבם שלה שהלך למדינת הים. שם החלוץ הוא איצק בראהן מתושבי עירנו פה סאכאטשאב, אשר היה לו פה אשה ובנים, וזה כשש ושלשים שנה אשר נסע מפה, ונסעה אשתו אחריו לבקשו ומצאה אותו בפוזנא וגירשה שמה, אח״כ אחז דרכו לברלין, וקרא את עצמו בשם הכנוי איזידאר בראהן, ואלה סמניו הוא גבה קומה, קולו נאה. מלאכתו הוא חייט, ואבקש מאחב״י בכל מקום אשר הצפירה מגיע, אולי יודע להם מקום האיש ההוא לפי סמניו הנ״ל, כי ימהרו להודיע לכבוד הרב בעל הצפירה, או אלי ע״פ האדרעססע שלמטה, וכל רב או בד״צ אשר ישלח אלי אחר חקירה ודרישה איזה היתר. באופן שיהיה בידי להתירה ע״פ דת ולהציל את האשה הצעירה לימים בת כ״ד שנים מכבלי העיגון, הנני לשלוח להבד״צ הזה סך שלש מאות מארק בלי שנוי, מלבד שכר המצוה אשר לא תהיינה בנות ישראל עגונות, דברי הכותב בעד אשה קשת רוח . (מקום החותם) אליעזר ברז""ו כהן חונה פק״ק סאכאטשאב S. Leiser Wolff Cohn Rabbiner in Sochaczew (Polen אדרעססע"
021-HZF-1880-06-29-001-070185_toc_14,," הודעה לסוחרי אתרוגים האספו אלי ידידי כודתי בריתי על מסחר האתרונים משנים העברו וגם חדשים מקרוב יבואו נא אלי, למסור לי הקאמיסיות שלהם לקנות בעדם אתרונים מכל המינים קארפירער, יוניוועד ארץ ישראל מאראקער, גם לולבים והדסים ע״פ המקחים בטריעסט, בהוספת שכר הפראכט ושכר קאמיסיא, ומקנת הסחורה בטריעסט תהיה ע""י שותפי ב״א הרב הגאון מוה' אברהם יצחק נ״י משכיל לאיתן אבד״ק סמאלעוויץ כשנה בשנה. וכל החפץ במסחרנו יפנה אלי הח״מ ע״פ האדרעססע דלמטה, ולבבו נפתלי משכיל לאיתן יהי סמוך ובטוח כי יהיה מלא רצון Паттолю Маскилленсоцу въ г. Минскъ губ בי' ה"
021-HZF-1880-06-29-001-070185_toc_15,," זעעבאד האטעל פאלק אסטענדע כשר  כשר רוחע דו נארד 4 עט רוחע ד׳ עספאגנע 12, נעבען דעם האטעל דע פרוסס, גאנץ נאיי איינגעריכטעטעס הויז, פראכטפאללער אויסזיכט, בילליגע לבב . פרייזע, יעדען זאנגאבענד גאטטעסדינסט אים הויזע."
021-HZF-1880-06-29-001-070185_toc_16,,"  הודעות..... הנני מבקש את כ' הרב וכו' מ׳ נתן פרידלאנד נ״י (מחבר ספר יוסף חן) להודיעני במכתב את מקום מגורו ואת האדרעסא הנכונה שלו, למען אוכל לדבר בו דבר הנוגע לטובתו. ב  חיים ברלין החופ״ק מאסקווא"
021-HZF-1880-06-29-001-070185_toc_17,," נמצא אתנו הספר היקר רב האיכות וגדול חכמות ספר תפארת יעקב על מסכת ניטין מאת אדמו״ר הרב הגאון הגדול המנוח ר׳ יעקב געזונדהייט זצ״ל אב״ד דפה, מחזיק לערך שני מאות דפים אין פאליא, מחירו 2 רו""כ עם פארטא ולמו""ס ינוכה ראבאט כנהוג, כל החפץ בספר הנ״ל יפנה אל אלמנת הרב ז״ל כפי האדרעססע הנקוב פה С. Гезундгелтъ въ Варшаву, Францишканская № 338."
021-HZF-1880-06-29-001-070185_toc_18,," הדאקטאר וואלנער מוויען, שפעציאליסט במחלות חלשת העצבים ומחלות נשים (גערווענשוועכע אונד פרויענקראנקהייטען), יתעכב במשך ימות הקיץ הזה במקום המרחץ דובבעלן סמוך לריגא, ואלה החפצים לדרוש עצתו, יפנו אליו ע״פ האדרעססא שלמטה וימצאו מזור ותרופה. אדרעססע Доктору И. Воллнеру въ Дуббельецъ Влизъ гигн. Hotel Petersburg, Karlsbader- Strasse 11."
021-HZF-1880-06-29-001-070185_toc_19,," דאקטאר סלאנימסקי, וואהנט אין ווארשא אויף דיא נאלעווקעס גומר 41 (הויזע ווינקעלהאקען), נימט אויף קראָנקע יעדען טאג מארגענס פאן 9 ביז 11, אונד פאן 5 ביז 7 אוהר נאך מיטטאג, בעזאנדערס עמפפֿיהלט ער זיך פיר איננערע אונד געהיימע קראנקהייטען, אונד בירורגי- שע. פיר ליידענדע ארמע אונענטגעלטליך."
021-HZF-1880-06-29-001-070185_toc_20,," י שאלות ותשובות לה׳ משה אבערד׳ אנחנו שולחים כסדר ואולי נאבד במקום הפאסט שמה, לשמעון פוסס, למה חדל לפרט שנית הנומערין החסרים לו ואנחנו לא נוכל לזכור מה שכתבו לנו מכבר, לשמעון קאט' דברים כאלה באים בסגנון אחד מסופרים רבים ואין להדפיסם כולם, למשה אהרן במעז' בפנקסינו אינו מהחתומים ויבקש מיד מי שהוא מקבל הצפירה, לבן איתן, בטרם. יצא דבר משפט לא נוכל להדפים."
021-HZF-1880-06-29-001-070185_toc_21,," הרוצה לכתוב אלי יכתוב ע״פ אדרעססע S. Sinimski in Warschau Muranowska )Breite Mila( No 24 З. Сонинскiй г. Варшава Мурановская № 24.   """
