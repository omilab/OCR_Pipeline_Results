article_id,headline,text
021-HZF-1878-03-06-001-50067_toc_1,," A ברוסיא ופולין.  השולח במוקדם לשנה 5 רו״כ.  לחצי שנה, 2,75 רו״כ. לרבע שנה 1,50 רו״כ.   ביתר הארצות 20 פראנק.  באמעריקא 5 דאללאר ."
021-HZF-1878-03-06-001-50067_toc_2,,  2             מחירו באשכנז: 8  14 רייכם מארק לשנה.  בעסטרייך 8 פל׳ לשנה  וכן לרבע שנה. שכר מודעות: מכל שורה קצרה 5 קאפ׳.   ומשורה רחבה 10 קאפ׳ A
021-HZF-1878-03-06-001-50067_toc_3,מכתב עתי משמיע חדשות ג• בקרב עם ישרון - ...," מכתב עתי משמיע חדשות להאפרר ר לי וו מכל הדברים הנוגעים בעיר המדינות, בקרב עם ישו דברי חכמה ומדע, ידיעות העולם והטבע. יוצא לאור אחת בשבוע, מאת חיים זעליג סלאנימסקי."
021-HZF-1878-03-06-001-50067_toc_4,תוכן הענינים.," תוכן הענינים. דברי הימים. פראטעשטי, קאוונא, ידיעות העולם והטבע. ציר המרגליות על האי ציילאן מאת א""א ראקאווסקי, מסע בהודו הדרומית מאת קלמן שולמאן חדשות שונות. מאריאמפאל, לקיים דברי חכמים מאת אלעזר הכהן צווייפעל. ידיעה תלגרפיות. הודעות. שאלות ותשובות."
021-HZF-1878-03-06-001-50067_toc_5,דברי הימים," דברי הימים מלחמה או שלום? השאלה הגדולה הזאת תמלא כהיום את כל חלל עולם הפאליטיק ותעל על שפת לשון כל יודעי העתים — הן אמנם למראה עין נראה כי מנוחה ושקט שוררים בכל מרחבי הענינים המדינים. אחרי רובי השאלות והתשובות, וחליפות הדעפעשען בין שלשת הממשלות האדירות אשר דבר שאלת המזרח נגע עד לבם, שבה הדומיה ותפרוש כנפיה על פני הדיפלאמאציא, אבל הדומיה הזאת לא השיבה את המנוחה אל לב העמים שוכני מערב אייראפא, ונהפוך יודעים ומכירים המה עתה עמי הארץ על פי אותות הזמן אשר לא יכזבו כי המנוחה הזאת היא מנוחת רגע, כשקט הרוח לפני התחולל הסער, ובמדה הזאת אשר רגע כריתת ברית השלום בי רוססיא ותוגרמא הולך וקרב. כן יגדל פחד המלחמה בלב ארצות אייראפא. הידיעות הבאות ממקום תחנות הנסיך הגדול המצביא צבאות הרוססים המבשרות ואומרות כי בעוד יום או יומים והשלום יצא לאור כלול בהדרו, כתוב וחתום, מאושר ומקוים; תחת להשקיט את סערת הרוחות ולתת שמחה בלב אוהבי מנוחה הנה נתנו יד אל הממשלות אוסטריא ואנגליא למהר את דבר הכנותיהן, להכפיל את מספר אנשי חיליהן ולהיות עתידות ליום קרב ומלחמה. — בחתימת מאמרנו בשבוע העבר הודענו לקוראינו כי ניתק חבל המשא ומתן בין רוססיא ותוגרמא ע״ד ברית השלום הגמור, כי התוגרמים החלו להתעקש ולהקשות ערפם מבלי להסכים על אחדים מראשי תנאי השלום. רבים התפלאו על עקשות התוגרמים, אחרי אשר נשבר גאון עוזם שבר לא יוכל להרפא, ונתונים הם בידי הרוססים לעשות בהם כטוב בעיניהם, שרש הדבר הזה לא נודע בבירור עד עתה; רבים יחליטו, כי למראה אניות מלחמה של ממשלת בריטאניא לפני קאנסטאנטינאפאל, ולשמועה כי גם אוסטריא תחלץ חושים, ותכין הכנות לקרוא לריב ע רוססיא, שבה התקוה שנית לחיות בלב התוגרמים, כי סוף סוף והממשלות הנזכרות תושיטנה להם יד תשועה להצילם מכליון חרוץ. אך יותר קרוב הוא דעת אחדים, כי תנאי אחד מתנאי השלום היה לאבן נגף אל דברי המשא ומתן, הוא התנאי הנוגע אל דבר אניות מלחמה אשר להפארטא, ממשלת רוססיא בקשה כי יתנו לה התוגרמים שש אניות נחושה במחיר כסף ענושים כופר הוצאות המלחמה; אך הסולטאן עמד על דעתו ולא חפץ להפרד מאניותיו אשר בנה אחיו בדול עזיז במשך שנים רבות. ממשלת רוססיא מצאה לנכון לפניה לעבור על מדתה ולא הוסיפה לבקש את האניות, אם אך תתחייב הפארטא לבל תמכור את האניות אל ממשלת אנגליא. איך שיהיה הנה לא ארכו ימי ההתעקשות להתוגרמים, הנסיך הגדול הודיע לצירי תוגרמא, כי אם תוסיף ממשלתם, להמשיך את דברי המשא ומתן ולהתהפך בתחבולותיה, הנה הוא נכון, לצוות כרגע אל צבאותיו להגיה מול קאנסטאנטי- נאפאל ולבוא אליה כמבוא עיר מבוקעה. שמעו זאת הטורקים ויפול, לבם. ויכנעו שנית לבקש את השלום בכל כפר אשר יושת עליהם; ובא האות על זה, כי הנסיך הגדול, אשר שם משכנו עד היום באנדריאנאפאל, תקע עתה את אהלו על פי בקשת הסולטאן, במסבי קאנסטאנטינאפאל. בהמקום סאָן סטעפאָנא, כשתי פרסאות מן העיר, ששם באו גם צירי תוגרמא להביא לידי גמר את דברי ברית השלום העומד לצאת לפעלו במשך ימי השבוע. ובעצם היום אשר הואיל הנסיך הגדול לשכון כבוד בקרבת בירת תוגרמא הודיע המכה״ע, המוחזק לבא בסוד ראשי ממלכת תוגרמא .Bureau Reut ידיעות אחדות המפיצות אור על פני תנאי השלום הנודעים לנו מכבר, לאמר: גבולות ארץ בולגאריא נגבה ישתרעו עד הים המראמארי וים האגעאי הטובב את ארץ יון, העיר אנדריאנאפאל תשאר בידי התוגרמים; אך לעומת זה תחשבנה הערים הישנות והנכבדות, סופיא ופיליפאפאל אל ממשלת בולגאריא; עטרת נסיך בולגאריא יושם על ראש איש אשר יבחר מקרב אחיו בני עמו, וישב על כסאו בהסכמת אדירי אייראפא וממשלת תוגרמא; ממשלת רוססיא תושיב בבולגאריא קאמיססיאן, אשר מטרתה תהוה לפקח על מעשי הממלכה הצעירה, לחזק את ידי הסדרים החדשים בעצה ותושיה, להכין אותם ולסעדם בימים הראשונים; בראש הקאמיססיאן יעמוד שר הצבא המצביא את צבאות הרוססים אשר ישארו בארץ על זמן ידוע; הנסיכות מאנטע- געגרא תרחיב את גבולה עד הים האדריאטי, ועיר החוף אנטיווארי עם המבצר פאדגאריצא תקח לאחוזת עולם, מחוז באסניא יפול לנחלה להסערבים ביחד עם המבצר גיש על גבול הארץ קדמה הפארטא תשלם כופר הוצאות המלחמה חמשה מילליארדים פראנק, או 1400 מילליאן רובל אשר החלק מהסך הזה תשלם בחבל ארץ ממשלתה בארמאניא עם הערים והמבצרים, ארדאהאן, באטום וקארס, אך מילליארד פראנק אחד עליה לתת כרגע בשטרי חובות, על המס אשר תרים מדי שנה בשנה מאת הנסיכות בולגאריא ומצרים; ועוד פרטים רבים אשר אינם נוגעים כל כך בגופו של הסכסוכים בין הממלכות האדירות, ויהי בהשמע הדבר בוויען, והנה נראה כי דברי התנאים האלה הכעיסו תמרורים את ראשי הממלכה באוסטריא וכל פנות העם. מן כל תנאי השלום הנה שלשה מהם לצנינים בעיני ראשי המלוכה בוויען: 1) הדבר אשר המחוז באסניא יספה על סערביא להרחיב את גבול הארץ הזאת ולקרבה בקרוב מקום אל מושבות הסערבים השוכנים באונ- גאריא, 2) את דבר השתרעות מאנטענעגרא עד הים האדריאטי, והאחרון הכביד הוא הדבר אשר צבאות רוססיא יתקעו יתדם במבצרי הדאנוי, ורוססיא תשיב לה את חבל ארץ בעסע- ראביא בקרבת אשרות הנהר, באופן אשר הם יהיו אדוני הנהר הגדול הזה. לרגלי כל הדברים האלה אין להתפלא אם השמועה מן תנאי השלום שמה כמרקחה את כל ארצות אוסטריא ואונגאריא, ולבב ראשי הממלכה כים נגרש, עד כי גם הגראף אנדראססי, אשר בכל עת המהומות הראה את גבורתו להרבות בדברים ולמעט במעשים, גם הוא התעורר ממנוחתו, ויבא אל בית מועצת המיניסטעריום, ויגלה את דעתו כי תבקש הממשלה מאת שליחי הנבחרים למלא את ידה בכסף, אשר יעלה לסך 60 מיליאנים פלארין, למען תוכל הממשלה להשען על חרבה, אם תראה כי אין לה תקוה מאת הקאנפערענץ להגן על דברי חפציה, ובכלל נראו כי נעורו העסטרייכים משנתם, יודעים ומבינים עתה ראשי הממשלה שם כי הגיע היום, אשר בו תאמר אוסטריא את דברה האחרון, אם תרכין בראשה לקבל את המעשים שכבר נעשו שלא על דעתה ורצונה, או תנסה את כחה לצאת בחזקת היד, להתיצב כצר נגד רוססיא, ולשום לאל את כל פרי נצחונותיה; והנה אף כי גם עד היום לא נודע ברבים מצפוני ראשי המלוכה בוויען וסתרי תחבולותיהם, אך אם נטה אוז לדברי מכתבי העתים הדוברים ברוחם ובשמם, הנה נראה מדבריהם, כי בפעם הזאת רצון אוסטריא חזק אתה להגן על דברי חפציה בזרוע נטויה, כתבי העתים אשר עד היום התאמצו להשביח את שאון הרוחות ולהשקיט את התרגשות הלבבות, הנה שלחו עתה רסן מפיהם, ויוסיפו עוד לצקת שמן על אש הקנאה אל ממשלות רוססיא ונצחונותיה, וכולם בפה אחד יעידו ויגידו, כי לרגלי אופני השלום הנודעים, סכנה גדולה מרחפת על פני אוסטריא, וכי הגיעה העת לה להוציא את חרבה מתערה להגן על חפצי ממשלתה במזרח אייראפא, והמכה""ע Pest. 1 ידבר רתת, ומנהמת לבו. יקרא, ויאמר: כל איש יליד הארץ הזאת אשר יקרא את דברי התנאים האלה, ורוח נקם לא תעבור עליו, אות ומופת הוא כי רוח אהבת עמו וארצו לא תפעמהו למראה הדברים הנכונים להביא רעה ואבדון על ארצות אוסטריא ואונגאריא, ויוסיף עוד המכה״ע הזה לאמר: עתה כאשר השעה דורזקת והמקרים ממהרים לרוץ ארחם, הנה אין עת עוד לחכות עד אשר יתאסף הקאנגרעסס והדיפלאמאטים יוציאו לאור משפטם, דק חובת הממשלה למהר במעשיה, לצוות על אנשי חיליה להחלץ חושים, לשרוק לגדודי ההאנוועדים, ואל הוזארי ארץ אונגאריא, למהר לשלחם אל גבול זיעבענ- בערגען, הנשען על המחוזות מאלדאווא וואלאכאי הקטנה, ששם נאספו המון רב מצבאות הרוססים. ובאמת נראה כי הממשלה לא חכתה על עצת המכתב העתי הזה, ותתן פקודות כן הרימה קול רעש גדול, למען תוכל להתנפל על מחוז באסניא ולרשת אותו טרם אשר יפול לנחלה להסערבים. ואם כן הדבר הנה נראה כי לא לבד אשר לא תשים רוססיא מכשולים על דרכי אוסטריא בדבר הזה, אך תמצא עוד קורת רוח במעשיה, באשר עד העת ההיא מאנה אוסטריא לשית ידה עם רוססיא, כי חוק הוא להממלכה הזאת מבלי להוסיף עוד סלאווים על שבטי נחלתה. בעוד אשר לא תוכל להפקיע את עצמה עם שבטי הסלאווים השוכנים בקרבה ומגדילים עליה עקב, אך עתה כאשר נשתנו פני הדברים שנוי גמור, ואוסטריא תראה בעיניה, כי אם לא תקדים היא לזכות בחלקה, ימצאו גואלים אחרים במקומה, מובן הדבר כי לא תחשוב לנכון להסתלק מן הריוח הבא לידה בלי כל עמל. אל כל שרי הגדודים כי יהיו נכונים להוליך את גדודיהם אל המקום אשר תאמר להם הממשלה, וכשפת המכה״ע אשר הזכרנו כן ידברו עתה כל כתבי העתים בארצות אוסטריא ואונגאריא, תאות הקרב וחפץ המלחמה התנוססו עתה בלב כל יושבי הארץ, וכל איש יביט בדאגה על אותות הסער הקרוב לבוא. הן אמנם גם עתה ימצאו קטני אמנה המטילים ספק בחפץ אוסטריא לצאת בחרב נגד רוססיא, אחרי אשר עמדה מנגד בעוד אשר השעה היתה משחקת לה להכריע את כף הנצחון לרוח חפצה, על כן ידמו רבים מיודעי העתים, כי קול ענות מלחמה הנשמע עתה מאוסטריא, הוא רק קול דברים הנאמרים מן השפה ולחוץ, ורחוק הדבר מדעתה לנסוו את כחה נגד צבאות הרוססים, העומדים הכן לקרב, ותמוכים ברוח הנצחון אשר נחה עליהם, ורק מאשר צרה עינה לראות, כי כל העמים הסלאווים למשפחותיהם יבואו עתה על שכרם לחלק שלל תוגרמא, והיא תצא בידים ריקניות, על אמנם אם יש עוד מקום להסתפק במעשי אוסטריא מחשבותיה, הנה עדים המעשים אשר יעשו עתה באנגליא, כי אך למלחמה פני הממשלה הזאת מועדות, חפץ המלחמה שפך עתה את רוחו על כל יושבי הארץ ומפלגות העם, ולא לבד בני מרום עם הארץ ואנשים אשר בידם נפקד טוב המדינה, כי אם גם ההמון אשר בזעת אפו יאכל לחם, גם הוא ישא ויתן ע״ד שאלת המלחמה והשלום; העם אשר בלאנדאן יחזק את מעשי הממשלה, יתעבר על ה׳ גלאדסטאן וחבריו, אשר יפחדו עתה להתראות בחוץ מחמת העם יקנאתו, וביום 24 היתה אסיפת העם גדולה מאד, אשר כמוה לא נראתה עוד בלאנדאן, כמאה אלף איש התאספו באחד הפרדסים, ויתנו אותותיהם כי יחזקו את ידי ביקאנ- ספיעלד, ויבקשו את הממשלה למהר לצאת לריב. אף התחרו בדורשי השלום ויקראו למהלומות, בין כה וכה ודבר הכנות המלחמה עושה דרכו בצעדי און, המיניסטער הארדי אמר בהפארלאמענט, כי המחנה הראשונה העולה לשבעים אלף איש, תשב מהר באניות לבא ארץ הקדם, ובעוד ימים אחדים הוא מקוה, כי גם הקארפוס השני יוכל לשום לדרך פעמיו, חיל הגארדע הנחשב על הקארפוס השלישי, מכין את עצמו לדרך, עוד בנו׳ הקודם הודענו כי אניות מלחמה אשר לאנגליא על הקאנאל, באו עד לפני מעבר גיבראלטאר וכהיום נשמע כי כבר נאספו אצל האי מאלטא, ומרביתן עזבו גם את תחנותן על יד האי, ותשימנה פניהן מול לשון ים בעזיקא ומעברות הדארדאגעללים, הלארד נאפיער, הגבור הנודע אשר הכריע תחתיו את האבעסינים באפריקא, נקרא להיות שר הצבא המצביא את צבאות הבריטאנים, הממשלה קנתה חמשים אלף שקים ממולאים בעפר וחול. לשפוך סוללות ולבנות דיק במקומות אשר צבאות אנגליא יצאו שם אל היבשה. למראה כל ההכנות האלה. המוכיחות לדעת כי לא רחוק היום וריב חדש יתפרץ בלב ארצות אייראפא, וימשוך אבירים בכחו, למראה כל החרדה אשר יחרדו עמי אייראפא לקראת הימים הבאים, הנה גם התקוה הנשקפת אל השלום מאת אסיפת הקאנפערענץ חדלה; האסיפה הזאת תשרך את דרכה בעצלתים וכל דבריה יגעים, אף כי אוסטריא לא תחדל להאיץ בהממשלות כי תמהרגה להוציא לפעלו את דבר האסיפה, באשר לעת כזאת כל תקות השלום תלוי אך בד להוציא לאור משפטו, אם לשבט אם לחסד, אבל ממשלת רוססיא לא תמצא נכון לפניה למהר במעשי האסיפה, טרם אשר תביא לידי גמר את דברי השלום בינה ובין תוגרמא ומענה בפיה: כי הציר אשר תשלח אל האסיפה הוא הגע- נעראל איגנאטיעוו, וכעת ידיו מלאות עבודה לכלות מעשה ברית השלום עם תוגרמא, ואין מלאך אחד עושה שתי שליחות, גם תודיע ממשלת רוססיא כי כל הידיעות על דבר תנאי השלום, לא תתאמתנה בכל פרטי הדברים עם התנאים אשר ידעו אותן רק שני בעלי הריב, וטעמה ונמוקה עמה מבלי להודיע ברבים את דברי תנאי השלום עד יום ט״ו לחדש מארץ למספר הרוססים. ובעוד אשר דבר פרוד הדעות בין אדירי אייראפא הולך וחזק, הנה נשמע גם קול תלונה חרישית מן הנסיכות הקטנות סערביא ורומאניא. הסערבים אינם שמחים בחלקם אשר היה להם לחלק משלל תוגרמא, והנם מתעצבים לראות, כי נכזבה תוחלתם להאדיר את כבוד ממשלתם, להרחיב את גבול ארצם כאשר דמו מראש, ולאשר קוו כי יהיו עליונים על כל הסלאווים שוכני דרום אייראפא, לאחד אותם תחת שרביט מלכותם; עתה יראו כי אך חלום חלמו, והתקוה משחקת עתה לפני הבולגארים העוינים אותם מימי קדם, ותחת סערביא הנה תהיה ארץ בולגאריא לאבן פנה אשר בה יוסד בנין הסדרים החדשים, הנכונים לצאת לאור עולם בארצות הסלאווים בתוגרמא. וכשם שאין דעת הסערבים נוחה מתוצאות המלחמה, אשר לא השביעו את תשוקתם אל גדולות ונפלאות מהם כן מרה נפש הרומאנים עליהם עוד ביתר שאת. העם הזה אשר מבית הסורים יצא למלוך וזה היום אשר יצא מתחת סבלות תוגרמא בגבורת ישע ימין צבאות הרוססים. הנה ילבש עתה נאות כמדו, ויתאמר להשיב ריקם את פני ממשלת רוססיא, בדבר חבל הארץ בעסעראביא אשר תקד לה מהם, על כן יתמרמרו עתה במכתבי עתיהם, יתאוננו על ממשלת רוססיא, ויחפאו עליה דברים אשר לא כן. וביום 25 לחדש העבר היה רעש גדול בבית הסענאט בבו- קארעסט. המיניסטער בראטיאנא בא אל בית נבחרי העם חרף מחלתו אשר גברה עליו להשיב על דברי שאלת אחד הנבחרים, אשר שאל את הממשלה ע״ד תנאי השלום הנוגעים לארץ רומאניא, ואם תשלח רומאניא גם את צירה אל אסיפת הקאנפערענץ. על הדברים האלה ענה המיניסטער באגאלניטשעאנו בשם חברו בראטיאנא, דברים המראים לדעת את השנאה הכבושה בלב הרומאנים על ממשלת רוססיא, לאמר: „בשלחנו את צירנו אל העיר קאזענליק לשאת ולתת ע״ד מנוחת המלחמה, הנה מלאנו בזה את חובתנו כאחד מבעלי הריב עם תוגרמא, הממשלה שלחה מכתב גלוי אל כל הממלכות האדירות באייראפא אשר ערבו לטוב את רומאניא, כי גבולותיה לא יצערו, ואל ממשלת תוגרמא ותודיען את דעתה לשלוח את ציריה אל האסיפה, באשר שאלת ארץ הקדם הוא שאלת החיים לרומאניא"", ויוסף עוד לאמר: כי הממשלה ברומאניא לא תאבה לשמוע לעצת אלה החפצים לגרוע את נחלתה, ולהצעיר את גבולותיה בעשות עמה גאולה ותמורה, ובסוף דבריו נשא קולו ויאמר: דעת ממשלת רומאניא היא, כי אך לה יאתה לכרות ברית שלום בינה ובין אנשי ריבה, ולא תכיר את כל דברי הברית אשר יצאו לפעלם שלא על דעתה, ועל כן צותה גם אל צבאותיה, העומדים מעבר לנהר דאנוי נגבה, כי ישובו לארצם, כזאת וכזאת דבר אחד מראשי הממשלה בבוקארעסט, וכל נבחרי העם מחאו כף לדבריו. הדברים האלה לבדם יש בהם די להראות דעת עד היכן הגיע התרגשות הרוחות והלבבות ברומאניא, ואחרית הדבר מי יודע? כל הדברים האלה יורונו לדעת איך גדלו ורבו דברי הסכסוכים עד למעלה ראש, ואיך הגיעו דברי פרוד הדעות עד מרום קצם, עד כי פתרון השאלה הגדולה המתרוצצת בלב יושבי אייראפא מלחמה או שלום? נכון לצאת לאור בעוד ימים מספר פראטעשטי. שאלת באסערביען היא עתה שאלת היום אשר שמה את כל עם הרומאנים כמרקחה, והיא שיחתם ומנגינתם כל היום. דברי השר איגנאטיעוו אשר אמר מפורש: כי מצב הפאליטיק וכבוד רוסיא דורשים להשיב לרוסיא את חבל באסערביען, הפכו את לבב הרומאנים לדבר עתק וגבוהה, ולהדריך לשונם (אשר אך היא היא קשתם) בעם הרוססים במדה נפרזה, תחת אשר עד כה הרבו בשבחם וישיתו בחלקות דבר שפתימו, וירוממו ישרתם עד גבהי שחקים, כן העם הנמהר הזה וכן הגוי-הגאה הזה, אשר לא ידע קצב במשפט תבונתו, על מחזות המקרים ומסבות הפוליטיק, ואין לרוחו משקל להכריע שכלו על דמיונו למחזה כל מאורע, ובלי להתלהב עד לשכרה, אם לשבט או לחסד; היום יהלל את אשר בזה ותעב אתמול, ומחר ישוב ויתן דופי בדבר אשר העריצו והשגיאו פעלו היום, ואין קצה לפרעות רוחו. הרומאנים עם לא עז נרפה הוא ואין אונים לו לעצום כחו בחיל וכה, עם קטן ודל הנהו, חבל נחלתו מצער מספר חיל צבאו מעט הוא, אוצרו דל וריק וידו קצרה מעשות כל דבר גדול או קטן בהליכות הפוליטיק, בין ממלכות אייראפא לא יתחשב, וקולו לא ישמע אל אדירי המושלים, ובכל זאת ילבש נאה וגאון כמדו, וגבהות רוחו תעבור כל גבול ותרחק חק; ולא ידעו האוילים האלה בשת לדבר עתה בשערי מכתבי עתיהם, כי נכונים המה להתקומם ביד חזקה ובזרוע נטויה נגד רוסיא הבאה לשדד רבצם בעול ותמס, ולא יבושו כי ידברו בפומבי: כי המה הצילו את כבוד רוסיא מחרפה וקלון, כי המה היו לה לעזרה ביום צר, כי ידם התרוממה ותעש חיל בלכידת פלעוונא, כי מאשר לחיל צבאם עשתה לה רוססיא את כל כבודה במלחמת הקדם הזאת ונשענים על גאותם הבל זאת, יפערו פה בגאון ויתהללו בשערי המכה״ע: „כי חזקה תקותם אשר אייראפא כלה תהיה בתומכי כבודם וארצם, כפרי ישוה להם, וענתה בם צדקתם ופועל בפם לעין השמש, כי עם שומר אמונים הנהו להבוטחים בו, וכי כביר כח הנהו להביא תועלת לא מעט להממלכות שכניו וכי יאות לו בצדק השם הכבוד „עם אוהב ארצו וחרד על קיומו ברשותו"". תענה אפוא אייראפא על דברי נאוה ושטות כאלה. עתה יריעו כל מכתבי עתים הרומאנים מהמחאות אשר מחאו ועד הסענאט ולשכת הנבחרים ברומאניא, נגד מחשבת רוסיא ע״ד באסערביען, ואחריהם גם ההמון יענה בקול מחאה מכל עברים, ומתהללים בהדעפעשען אשר מרבים העם לשלוח הממשלה לגלות דעתם, כי נכונים המה בכל עוז להגן בעד ארצם וכבודם, ונפשם ומאדם וכל רכושם קדש להחפץ הקדוש הזה, לבלי תת לגרוע מחבל ארצם אף מלא פסיעה אחת, וגם אם ירבו לתת להם במחירו חבל אחד יותר גדול ויותר טוב תמורתו, לא יאבו ולא ישמעו לזה; וכולם ששים ושמחים מדברי המיניסטער קוגולנאציאני, אשר אמר במושב הסענאט בקול אדיר: כי על כל אופן מאופני הצעת רוססיא ע״ד באסערביען, אחת תהיה תשובתנו: „לא נוכל לעשות זאת״ ר׳ ש׳ ע"" קאוונא. ט״ו אדר א׳ תרל״ח. היום לא יום בשורה הוא, עירנו קאוונא נבוכה, בכי ומספר לרבים, כי הורם נזר תפארתה, ה״ה הרב הגביר המפורסם והמצוין בסביבותינו בנדבותיו ובצדקותיו, ירא אלהים באמת מוה׳ צבי הירש הלוי גאוויאזין זלה״ה, שהלך למנוחות עולמים אתמול קודם עלות השחר, והיום הובל לקברות. כבוד גדול עשו לו במותו וכמעט כל אנשי העיר לווהו אל בית עולמו, ואך מאשר צוה לפני מותו לבל יספדוהו, לא הספירוהו כראוי לאדם גדול כמוהו. אם אמרתי אספר את גדולת מעשיו הטובים ואת פרשת צדקותיו הרבות אשר פעל ועשה כל ימי חלדו, הלא יקצר המצע מהשתרע. האיש המנוח הזה גוע ויאסף אל עמיו זקן ושבע ימים כבן שמונים וחמש שנה, וכמעט לא עבר יום מימי הייו אשר לא פעל בו טובה הרבה, הן בגופו והן בממונו, קרא לאסירים דרור, וכל איש צר ומצוק אליו יבא לעזרה, ביתו הי' פתוח לרוחה, וכעני כעשיר מצא בו עצה ישרה; לא חס על טרחו ועמלו, לפדות שבוים, ולכל איש ואיש הטה אוזן קשבת, גם בימי השבת והמועדים, אל צעקת האומללים עזב שולחנו המלא דשן, וילך להתיר אסורים, אף הצליח בדרכיו, ויעש בכל פעם פרי ישוה לה, כי גדול כבודו גם בעיני השרים, הוא בנה בית המדרש גדול ורחב ידים מכיסו הנקרא גם על שמו, אשר כמעט רובי רבני זאמוט למדו בה, טרם עלו על כסאותם, והוא גם הוא עזב בימי חרפו את ביתו, וילן בביהמ״ד הזה ואגרופו מראשותיו. הוא הי׳ המיסד את בית החולים הבנוי לתלפיות בעירנו, ואם כי נתנו לזה כסף תרומה רבים גם זולתו, אך הוא בנה אותו ונתן לזה סך מסוים מכיסו. הוא בנה בקאוונא בית הרחצה עם מקוה מים, אשר חלק מהכנסותיה יורם לצרכי בית החולים, והנשאר יסד לגמילות חסד קרן קיימת אשר יקרא על שמו, וחתנו הרב הגדול ר׳ אליהו מארקיל, הוא המוציא והמביא בו הוא נתן עצים לבשול הקלחת בעד איזה מאות עניים בשנות הרעבון, כאשר יסדו בקאוונא קאמיטעט לזה, והוא חלק לעניים משלו קארטאפעל בעת ההיא, ולעת שיבתו כאשר חלק נכסיו, הלא הם שנים עשר בתי חומה, ליוצאי חלציו, העמיק למצוא דבר חדש טוב ומועיל והוא: לחלק לעניים עצים לימי הסתיו אשר לא חס על טרחו ועמלו לאסוף בכבודו ובעצמו לזה נדבות מאנשי העיר, זה רבות בשנים ברכת העניים עליו תבא, ועל נפשות יוצאי חלציו. ואבקש אפוא את הרב המוציא לאור מכתב עתי הצפירה, כי בחסדו ימצא אפוא מקום להדברים האלה, למען יראו רבים וילמדו לעשות כמוהו, ומחה ה׳ דמעה מעל כל פנים, ובלע המות לנצח. הכותב בדמע יע״ס"
021-HZF-1878-03-06-001-50067_toc_6, ידיעות העולם והטבע,"  ידיעות העולם והטבע ציר המרגליות על האי ציילאן (המשך מגליון 8) ההכנות והכלים הדרושים אל החפץ פשוטים המה עד מאד. אבן-התהום הוא חלמיש צור גראניט, אשר כעשרה ליטראות משקלו, ובמרום קצו קשור חבל כפול. הקשור בקצהו השני אל האניה, את רגלו הימנית יציג הצולל על האבן בין כפל רסן החבל, ועל נקלה ירד אל עמקי מצולה, כאשר יגיע עד קרקע הים, יסיר סבלו מעליו ואת האבן, ואנשי האניה אל על ימשכוהו למען לא יתאבק ויסתבך עם המסכת והרשת הפרושה ליד מעגל. הרשת הוא ארוג מחבלים חזקים ועבים, ברגלו השמאלית יחזיק הצולל את קשת הרשת, ובני הארץ ההיא ישכילו לעשות בכל מלאכת עבודה ברגליהם כמו בידיהם, וכאשר יגיע אל הגבעה אשר שם החומטים נחתים, אז ישכב מלא קומתו ארצה, ובידו הימנית יסחב את החומטים סחוב והשלך אל תוך הרשת אשר בידו השמאלית וכאשר ימלא טרף מכמרתו כפי אשר יוכל שאת ועשות בשכבו בנבכי תהום רבה, אז יגיע את חבל הרשת אשר תתן אות למרעיו העומדים למעלה, והמה ימשכוהו בכחם אל על ויעלוהו לראות באור החיים. מראשית הצידה עד עתה, עמד הקוסם הזקן ונבון לחש על אניתו אשר עמדה בתוך, עמד ויפלל ויעשה כונים לבלי תאונה רעה לכל האנשים אשר בשום נפש בכף ירדו אל עברי פי פחת: את זרועותיו הארוכות הגיע לכל רוחות השמים, ושפתיו לא ברור מללו תפלה קצרה וקסם אשר עליהם, וכפעם בפעם אחר אשר נהר גרונו מדברי התפלות וזעקתם, יירא מאד פן כאשר יניח ידיו וגבר התנין הגדול זעום נפשו אז ירד אל מקום סתר אשר לא תשזופנו עין ראי, וירחץ נרונו בעסיס ענבים למען תחזקנה ידיו להלחם את אויבו עד רדתו; ובצהרים בעת אשר הקוסם השיב נפשו העיפה בדם ענבים, פתאום נשמע לאזנינו קול זעקת שבר, קול ענות חלושה מאחת האניות הרחוקה מאתנו כמטחוי קשת וקול העם ברעו: „העי, העי!"" כסה בשרני פלצות, קרבנו אל מקום השאון, והנה חזות קשה לנגד עינינו, אחד הצוללים הובא בחבלים אל תוך האניה, כל בדי עורו כמו התמוללו ואין מתום בכשרו, דמו יזוב מפצעיו אשר לא רבכו, עדי כי המים מסביב הפכו אדום, רגלו האחת נעתקה ממקומו ומגודל הכאב נתעלף וכל עוד נשמת חיים באפו; האומלל הזה היה טרף לשיני העי אשר נשכו באפו. הקינה עברה עד מהרה במחנה, והצוללים כאיש אחד, בפחד ובחיל ברכים עלו מן הרחצה, היום שבתו מעצבם מרגזם וממלאכתם הקשה דומם ומחשים עמדו כל האנשים, איש אל רעהו יתמהו ומפיהם נעתקו מלים כי לבם כים נגרש ועננה הרת תוגה חרישית שכנה על מרום מצחם, ומבלי שום לב אל הראש אשר עליהם או לדרוש את פיו, כלם איש לעברו תעו ואל אנית וועלינגטאן החישו כלם מפלט למו; המשגיח אשר נפשו ידעה מאד כי לא יוכל לכלא את רוח פראי אדם האלה, אשר באימים יתהוללו, ולא יוכל להוכיחם במישור להראותם כי אך שקר הנחיל למו הקוסם הערום ורמיה בפיו. למרות חפצו שלח לקרוא את הקוסם אליו וישאלהו איכה נהיתה הרעה הגדולה הזאת, ואיך פתח דלתי פני העי ושניו אימה לבלע ולהשחית את אחד הצוללים אשר על דגל אנגליא יתחשב? אך הקוסם לא נרפה ביום צרה, וכרגע מצא מענה להשיב לשואלו דבר, ובלי חת ענה ואמר, כי אין בידו עון אשר חטא, כי הרוחות הרעות וכאלה יפיל בעצומיו המסחר הרע הזה, אשר כעכס הוא אל מוסר כל בוצעי בצע, ואך בזה יוכלו לשום מעצור באף המסחר הזה אשר רבים חללים יפיל, אם הממשלה תחדל מלמכור החומטים בחלקים קטנים, ולא כל החפץ למלא את יחו יוכל לנסות כחו ולפול במהמורות בל יקום, ולהביא עליו ועל ביתו רעה אשר לא יוכלו להמיש ממנה צוארו. כל הימים אשר התגוררתי בפה, לא נשמע עוד קול בכי וזעקה, וחמת העי שככה. ואחרי אשר התמהמחתי פה כשבועת ימים אחזתי דרכי אל קאלאמבא. כל המקום כבר התנצל את עדיו, ואם כי עוד הרבו העם לשתות לשכרה במקום הזה ולצאת במחול משחקים ובקול מצהלות, אך כבר היה המקום כעץ אשר בשלכת הצחנה אשר עלתה באף האורח מאלפי רבבות החומטים אשר הבאישו את הארץ, נתן קטורה רק באף האיש אשר למען בצוע בצע צררו רוח המסחר בכנפיו ויביאהו הנה, אולם היה לזרא באף כל איש אשר חוש ריחו עמד על משמרתו באמונת אומן, וגם אנכי לא יכולתי עמוד כי נבאשה האדמה. שלשים יום ישכבו מבלי מחסה, החומטים על פני השדה, עד אשר יבאשו והיה בשרם כדומן על פני האדמה, והיסודות ישיבו ויתפרדו ואיש אל עברו יסע ואז ישימוס בתוך ערבות גדולות ורחבי ידים העשויות לדבר, שם ישטפום שטף ועבור במים, עדי כי בשרם הנבאש אשר סרה העודף לו יסור מעליהם ושפו עצמותיהם, ואך הקליפות והמרגליות ישארו אולם רבים מאלה עניי הצאן אשר יאבו לדעת בעודם בכפם אם העשירו עושר במשלחת ידם, המה לא יוכלו לשלוט ברוחם ולכלא את הרוח עד עת בא חליפתם וכי יבלה בשרם מרב לראות אם שמן חלקם ואם צוה להם האושר את הברכה גם אחרי אשר כאסוף קצור קמה יאספו אספה את המרגליות כקטן כגדול, גם אז ינהרו עוד המונים המונים בקברות התאוה האלה, ורבים עוד יזילו זהב מכיסם לקנות את הסלים ואת מקומות הרחצה לתור ולדרש שמה אחרי ספיה הקציר הלקט והשכחה, וכמלקטי שבלים ישיבו ידיהם ויחפשו חפש מחופש, אך אחד מני אלף ייגע וימצא וישמח כי רב חילו. על נקלה נוכל לצייר לנו בדמיונינו את המון החומטים אשר רבו מחיל ימים, אם נאמר כי כל אניה ואניה תביא בחיקה מכל נסיעה ונסיעה עד עשרים אלף שעלען, אשר יעלה על כל חבר האניות עד ארבע מיליאן חומטים דבר יום ביומו. אולם אין יודע עד מה להעריך את החומטים כי בעוד אשר בתוך חומט אחד ימצא לפעמים עד מאה פנינים גדולים ורבי הערך, הנה לפעמים במאה חומטים אף מרגלית אחת תבקש ולא תמצא, והכל תלוי במזל יושבי הודו בתום לבבם יאמינו כי הפנינים מתת בודדהא אלילם הוא, אשר כגשם נדבות וכאגלי טל יעריפם על ארץ רבה בעת רצונו ובירחי מספר, והחומטים כי ישאו ראשם לבלע רסיסי טל יבלעום אל קרבם והיו לאבני חפץ, והכהנים אשר בכל מקומות ממשלתם אין עיניהם ולבם כי אם אל בצעם, ידעו למצא חפץ מאמונה הנבערה הזאת, ובשם אלילם ידרשו מאת ההודים מתת ומנחה לכהניו ומשרתיו עושי רצונו, אשר על כן יברך את המושעלען וכחול ירבה למו מרגליות, לטוב להם כל הימים. המעתיק אברהם אבא ראקאווסקי. אשר תמיד במלחמת תנופה ילחמו אתו וכל עצתו יפרו, המה ידיהם במעל הזה, המה הפרו את בריתו את דגת הים ואת חזותו עם מלאכי שאול הניאו, ואם כי חתר בכל עז להחזיק מעמד נגד הרוחות האלה ולהשיב ידיהם מבלע, אך המה מצאו הפעם עת מצוא לחבל את מעשה ידיו ולפתוח חרצובות העי ומסגרותיו אשר שם בלועיו בהשבעותיו ובקסמיו החזקים מצור, ובעת אשר הוא השיב נפשו העיפה ויעש כונים, בעת ההיא הרבו העזובה ויפרו כל עצתו, אך עוד ידו נטויה עליהם לדבר אתם בשער ולהכחידם מארצות החיים בכח ידו, ובשפתו אשר אתו. — אך בין כה וכה פרשו האניות גם החזיקו כן תרגם וישובו אל היבשה. כלי התותח אשר השמיעו הוד קולם בלהבות אש, בשרו את עת בואנו אל חוף היבשה, אשר אלפי בני אדם התקבצו שמה לנקבציהם ויחבו בכליון עינים ובנפש גרסה לתאבה לראות את אשר הבאנו בכלינו; בקול גילת ורגן קדמו פנינו אך מירכתי האניות לא נשמע הפעם קול ענות גבורה והידד כדורכים, כי שבת משוש לבם ורוחם נבקה בקרבם לא מפאת כי נכמרו נחומיהם על האיש האומלל אשר היה לברות למלתעות התנין, אך יען כי יאמינו כי חזות קשה יגיד למו אסון כזה ולכלם נכונו ימי חשך ואיד נכון לצלעם. כאשר הגיעה הכבודה כלה אל החוף, שמו חיל צבא המאלאיים להם יד, ויפנו מקום בתוך ההמון הרב לפרק שם את אשר הביאו, ויקרבו אל המלאכה לחלק את המלקוח החומטים נחלקו לארבע ראשים, שלש הידות לקחה הממשלה לחבל נחלה, והחלק הרביעי חלקו להצוללים, תופשי המשוט ואדוני האניות, האדונים, נטלו חלק בראש. הצוללים אחריהם פי שנים מתופשי המשוט. החומטים אשר נפלו בחבל נחלה להממשלה, עד מהרה הושמו בטנים ובסלים קלועים מענפי עץ באמבוס, ושם הונהו למשמרת עד הבקר השני, אשר אז מכרום קבל עם. ואלה אשר חלקו למו האנשים האחרים עשו בהם כטוב בעיניהם, אין אונס. ממחרת היום ההוא, לא ארחתי עוד לחברה עם אנשי הצידה, כי כבר ידעתי את ארחם ורבעם, אך אל החוף שמתי פעמי לראות את הממכרת המקנה והקנין אשר יעשו, האניות יצאו חוצץ על משברי ים, הקוסם קסם רב קסם היום, ובשבועת האלה הגדולה השביע את כל החיה הרומשת במים, לבל ירעו ובל ישחיתו, והשבועה הזאת כמו תשים מתגה בשפתיהם ותמנעם מבא בדמים, ואז כצאת כל המחנה, החלו לגשת אל הממכר, אנשים רבים התחרו איש את אחיו ועלתה יד האחד על רעהו, וכל המרבה לשקול מחיר החומטים לו משפט הגאולה, עדי כי לפעמים בעד אלף חומטים נתנו עד ששים ל""ש, ולפעמים מכרו במחצית המחיר הזה או לשליש ורביע לפי ראות עיני הקונים, וכל אשר עלתה בידו לקנות איזה חלק, שמח כמוצא שלל רב, כמו ידע כי יקנה חיי עולם בשעה אחת וימלא זהב הוריו. סוחרים רבים מכל ירכתי ארץ הודו נקבצו באו הנה וגם פה כבכל מקום אשר תקע שם מערקור אליל המסחר יתדו ואהלו, נקבצו באו אנשים רבים אשר בביתם אין להם ואין שמלה ונושאי חרפת רעב, אשר יקוו לפעול פה אוצרות בין רגע, איש את רעהו יעזורו, ושאול ישאלו איש איש מאת מכיריו ומגרי ביתו, או יש אשר יפרקו נזמי הזהב מעל אזני נשיהם ובנותיהם ויצקום במו אש למצוא מוצא לכסף לקחת גם המה חבל על מרומי שוקי אייראפא. יש אשר באמת יראו שכר טוב בעמלם וישובו לביתם עמוסים מפנינים יקרים ורבי הערך. אולם יש אשר בגללם לנצח יאבדו צרור כספם, וריקב ישיבו כליהם מהבירזא הזאת ויבושו משברם, ואך שבר יביאו בלבבם, ולא יוכלו לשלם נשים או לפדות העבוטות אשר נתנו בכסף, ואדירי עם אשר יאבדו כסף תועפותם בענין רע הזה, יברחו מתוך הקהל וינועו מרחוק לגור, ואת ביתם אשר ינקש נושה לכל אשר בו יעזבו כעזובת החודש והאמיר, כאלה"
021-HZF-1878-03-06-001-50067_toc_7,מסע בהודו הדרומית," מסע בהודו הדרומית (המשך מגליון 7) ההודים בעלי דמיון עז הם מתולדתם, ויען כי זרוע השכל לא תמשול בדמיונם לבלום עדיו במתג ורסן, על כן יוליכם רוח הדמיון שולל. יחזה להם משאות שוא ומדוחים, יברא זאת בעיניהם ולבזיון גדול, יען כי היד השמאלית טמאה היא להם ולא יעשו בה דבר, כי אם לרחוץ את בשרם כמצוה עליהם מפי מחוקקם. בארץ הזאת כבכל ארצות המזרח לא יסירו את מצנפתם מראשיהם בבואם לבקר בבית רעיהם, רק ישבו במצנפת חבושה לראשם, ותחת זאת ישלפו את נעליהם מעל רגליהם ויציגום לפני פתח הבית עד צאתם. ההודי יאכל אך מעט, גם לא יאריך בשלחנו, וראשית מאכלו אורז מבושל במים, אשר ישימו בו חמאה וירקות ופלפלים גם כרכום ובשמים שונים, זולת זאת יערבו לחכם גם ביצים מגולגלות ופרי עץ; קערות וספות (טעללער) אין להם ואצבעות ידיהם הימנית הן להם תחת מזלגות וכפות. ההודי לא יוכל לאכול בשר בהמה חיה ועוף על פי מצות דתו, יען כי נשמות בני האדם תתגלגלנה בגויות הבהמות והחיות והעופות לחתם חטאות ולכפר עון, ואשר יעבור על המצוה הזאת הכרת תכרת הנפש. ההיא מקרב בני שבטה (קאסטע), גם לא יסתפח עוד בנחלת בני משפחתו ולא יבוא בקהל להם. כל הבראהמינם היושבים בדעקהאן ישמרו את המצוה הזאת, וכל ימי חייהם לא יטעמו טעם בשר, וגם בשר דגים לא יבוא אל פיהם. אך בנפות בענגאלען נמצאים רבים מבעל הדת ההיא אשר התירו לנפשם לאכול דגים, ובמקומות רבים בהודו מזרחית ומה נם במחוזות הצפונים יאכלו רבים מהם גם בשר עזים ובשר ציד, ובנפות קאשמיר יאכלו גם בשר כבשים. אך האנשים אשר לא הביאו צוארם בעול הפלגות, הם אוכלים בשר ככל אות נפשם, גם ישתו יין וגם יין שרף אשר פגול הוא לכל הפלגות בעלי דת בראהמא. לשונות רבות ושונות מתהלכות בארץ הודו, ומספרן יותר מחמשים ושמונה, אולם רק לעשר מהנה נמצאות אותיות מיוחדות וספרות (ליטעראטור) וספרים מעשה ידי חכמים וסופרים. לשון סאנסקריט קדושה היא בעיני כל ההודים, אך כבר חדלה מהתהלך בארץ החיים ולא תעלה עוד על שפת בני העם; גם בנותיה: לשון פאלי ולשון פראקריט, מתו כבר לפני דורות רבים. אולם מלות רבות משפת סאנסקריט התבוללו בכל הלשונות החיות הנשואות על שפתי ההודים, ורבות מהן השתנו בפי העם עד כי לא נודע עוד מקורן הראשון. פתרון שם סאנסקריט הוא שפה ערוכה בכל (וואהלגעארדנעטע), בעלת עדיים (געשמיקטע) שולמית (פאַללענדעטע) ונאדרת בקדש. ובאמת נאוה לה תהלה, כי היא שפה יפה, ניבה נאוה ונאמה נעים וצלצלה כצליל פעמוני זהב, גם עשירה היא וכבירה במלים ושמות ופעלים, וההודים מאמינים כי שפת אלהים היא ושפת מלאכי פניו. (המשך יבוא) להם בריאות תהו ויצורי אפע, יתעום להאמין בהבל הבלי אלילים מבהילים ופסילים ואימים רבים לאין מספר, ולהצמח לתועבות ושקוצים ולעבודות נכריות ומוזרות, אשר לזכרן יעוה כל איש אשר לא תעה לבבו ורוח עועים לא תבעתהו ההודים דבקים מאד בכל הבלי דתם המתהוללת באלילים. ויחרפו נפשם על כל מנהג שגעון, דינים כצנינים יקרים בעיניהם מפנינים, והלכות נאלחות קדושות להם ומהוללות ברוב התשבחות, היכלי אלהיהם הבנוים בכל פאר וחוסן ויקר ומפוארים בעדי עדיים, ובכל יפעת חן תאוה לעינים. גם חגיהם הרבים אשר יחגו בתפארת גדולה ובהוד והדר, יוסיפו עוד לתת עז ותעצומות למשפטי דתם וארחות אמונתם. — ההודים היושבים בדעקהאן עצלים הם ולא ידאגו דאגת מהר כי צרכיהם מעטים ונמצאים להם תמיד על נקלה, וכל ימיהם יתמכרו להלום חלומות בהקיץ ולשוטט על כנפי רוח בעולם התהו, בן אייראפא לא יוכל לשער בנפשו מה רבה עצלות ההודים ההם כל הרוחות אין בהם כח להמיש אותם ממקומם ועליהם צדקה מאד מליצת המלך החכם מכל אדם: „טמן עצל ידו בצלחת גם אל פיהו לא ישיבנה"", אך לקנאות קנאת דתו יעזוב ההודי הדעקהאני את עצלותו, ורק אז הוא עז כגמר שוקד רץ כצבי וגבור כאריה משחית. ההודים ויותר עוד נשיהם ובנותיהם גם בניהם, אוהבים להתיפות בעדי זהב וחלי כתם, לתת צמידים על ידיהם, נזמים באפם ועגילים על אזניהם, עד כי לפעמים נפגוש גם נשי דלת העם בנזמי זהב המעולפים ספירים ופנינים יקרים. על זרועותיהם ישימו ההודים טבעות כסף, נחשת וזכוכית. גם על בהונות רגליהם יתנו טבעות קטנות ועל קרסוליהם טבעות גדולות. עזה מאד תאות ההודי לאבני חפץ, ספיר נפך ויהלום, פטדה וברקת, יחשוך כספו מיתר החפציט הדרושים לו לקנות בו רק אבנים יקרות; ולא רק מאהבתו להתיפות ולהתנוסס באזני נזר יעשה זאת, כי אם גם בגלל אמונתו, אשר יאמין כי כח ממרום הוצק באבני יקר לגרש על ידם שדים ורוחות ומזיקים מאהל ביתו ומכל גבולו מסביב ועוד בה סבה שלישיה: כי נקל להם להטמין את הסגולות היקרות ההן מעיני חומס ושודד השואף לבלוע הונם ורכושם בעת אשר שלטו המחמדים בהודו וחמס ידיהם בארץ פלסו לא מצאו ההודים דרך אחרת להציל את רכושם מעיני החומסים ההם כי אם במכרם את כל אשר להם, ויקנו אבני חפץ והצליחו להסתירם מעיני שליטי הארץ ההם; ואף גם זאת כי המחמדי לא ישלח ידו בעדי הנשים אשר יעדו למצוא חן בעיני בעליהם, כי כן צוה להם מחמד נביאם. לכל שבט ושבט משבטי ההודים מלבושים שונים ומנהגים שונים בהליכות התבל גם בהליכות הדת והאמונה. בן שבט נקלה לא יעוז ללבוש מחלצות כבן שבט נכבד ממנו. גם כהני שבט הנקלה לא ירהיבו בנפשם עז לשרת בהיכלי אלהיהם בבגדי השרד או בכלי השרות אשר יכהנו בהם הכהנים בני השבט הנכבד, ופעמים רבות התחוללו מלחמות עצומות בין השבטים הנכבדים ובין השבטים הנקלים על אודות ענינים כאלה. פעם אחת חלפו בני אחד השבטים השפלים חק וינעלו מנעלים ברגליהם כתבנית המנעלים אשר לשבט דם ונכבד ממנו, ולרגלי הדבר הזה קם שאון ורעש מלחמה בארץ ודמים בדמים נגעו. פעם אחרת נועזו כהני שבט נקלד לשרת לאלהיהם משפל המדרגה, בכלי שרת אשר ישרתו בם הכהנים משבט נכבד לאלהיהם ממדרגה עליונה, ועד מהרה פרצה מלחמה כבדה בין השבטים ההם ודמים רבים נשפכ כמים ארצה בגלל החטאה הגדולה ההיא. — בני אייראפא הלוקחים דברים עם איש הודו או מושלמני, יזהרו מאד לבל ישאלו את פיהם מה שלום נשיהם או בנותיהם, כי שאלה כזאת תעורר בקרבם חמת קנאה, וקשה כשאול קנאתם. באכול בן אייראפא להם עם איש הודו או מושלמנו, לא יקח את הלחם או את הכוס בידו השמאלית, כי לחרפה תחשב"
021-HZF-1878-03-06-001-50067_toc_8,חדשות שונות.," חדשות שונות. באסיפה הכוללת לחכמי האקאדעמיא אשר בצרפת, זכה חכם יהודי אחד בפרס 4000 פראנק, עבור שאלה כבדה אחת שהציעה חכמי האקאדעמיא זה שנים בחכמת התכונה, החכם הזה, שמו שולחאף, עודנו רך בשנים כבן כ״ז שנים, והוא יליד ארץ הונגארען, בא זה שנתיים מוויען אשר שמש שמה בכהונתו במגדל מצפה הכוכבים, בבואו לפאריז מנוהו בבית מרידת האורכים Burau de Longitude, וכעת כבדוהו חכמי האקאדעמיא בפרס הנ״ל עבור עבודתו למצוא שלשת כוכבי הלכת Maia, Camilla, Liberatrix אשר נאבדו מעיני התוכנים זה איזו שנים*) בצרפת נודע עוד תוכן מפורסם *) ג' כוכבים האלה הם מן הכוכבים הקטנים (אסטראידען) המקיפים את השמש בין כוכבי הלכת צדק, ומאדים, אשר מספרם כפי הנודע עד היום עולה עד 142, ולהיות מסלוליהם קרובים ומתערבים זה בזה, יהודי ה׳ „לעווי״, ג״כ יליד אונגארען, זה כמה שנים הוא שוקד על עבודתו במגדל מצפה הכוכבים בפאריז. בשנת 1870 נתכבד להיות חבר לחכמי האקאדעמיא, ואח״כ לראש משגיח בבית מדידת האורכים, וכעת כפי הנשמע נשאו כולם עיניהם עליו להקימו לראש דירעקטאר על מגדל מצפה הכוכבים בפאריז למלא את מקום התוכן לעוועריער נודע הוא כי בעת בוא הצרפתים במלחמה על ארץ מצרים בימי נאפאלעאן הראשון בשנת 1801, פרצו אז האנגליים, את התעלה הגדולה אצל אלכסנדריא וישטופו מי ים התיכון לתוך העמק הגדול אשר בסביבות היאור הנקרא ביום מארעאטים, ועד כדי 150 כפרים נושבים נחרבו ונהרסו, וכל חבל הארץ ההיא נהפך לאגם מים עד היום הזה. עתה יודיעו מכה״ע כי נוסדה חברה אחת בהאללאנדיא אשר קבלה מאת מושל מצרים הרשיון להוביש את מי כל היאור הגדול הזה המחזיק בשטחו עד כדי 30000 כברת ארץ (העקטאער), לבנות שמה כפרים נושבים ולטעת כרמים, כאשר כן היה העמק הזה בימי קדם נודע להלל בתבואות שדה וכרם. בעיר באסטאן באמעריקא עשו זה מקרוב שער המצבה (אויסשטעללונג) מן ילדים קטנים, אשר באו עם אמותיהם להראות להמון הרואים את גדולם יפים וחנוכם, וילד היותר יפה מכולם תזכה אמו בפרס מן עדי זהב ותכשיטין. מספר האמהות אשר באו עם ילדיהן היה 240 ולהן היה מוכנים חדרים מיוחדים כדי צורכן, היותר נפלא לעיני הרואים, היה ילד בן שתי שנים, אשר משקלו היה 58 ליטרות, ולעומתו היתה ילדה בת ג׳ חדשים ומשקלה רק שש ליטרות, ילד אחד בן שנה ומחצה, היה מדבר בלשון אנגלי יפה ונקי, גם היה משורר שירי תפלה בנעימות. מאריאמפאל. ביום ד׳ כ״ד אדר ראשון נאסף אל עמיו, הישר באדם מופלג ושלם פאר המעלות נצר מגזע היהם הרל״פ, מוה׳ יוסף בהרב המאוה״ג מוה׳ יהודא ליב אשר היה למ״ץ בעירנו נין ונכד להגאון בעל שלשלת הקבלה, היה למד מופלג בגפ״ת מדקדק גדול. הילילי מאריאמפאל כי מי ילמד את בניכם תורת ה׳ בהשכל ודעת, וזעקו בית ר׳ יוסף כי נשבר מטה עוזכם, קהל גדול קבצו ללוותו לבהמ״ד הגדול, ויספוח עליו הרב הגאון מוה' יהונתן נ""י, ובקש אשר ישתדלו לעזרת האלמנה ובניה, ומובטחני בעירנו עיר אשר צדקה וחסד ימצא בה. כי יושיעוה ברב ולא במעט, יתן ה׳ ויבולע המות לנצח. הכותב ונאנח נתן שמואל אווסאניק ש״ץ דמאריאמפאל ובלתי נכרים בעצמם מצד קוטנם וחולשת אורם, ע""כ א""א להכירם ולהבדילם זמ""ז מבלי לבקש מקומם ע""פ חשבון מדוייק מאד לפי סדר מהלכם. על סובת הכוכבים הקטנים האלה מאין באו כולם, אל המציאות בין כוכבי הלכת צדק ומאדים? נבוכו התוכנים עד היום למצוא פתרון לחדה זרה הזאת; מהם יאמינו, כי כוכבי הלכת הקטנים האלה הם שרידי כוכב לכת אחד גדול אשר הלך במסלולו בין שני כוכבי הלכת ההם מראשית היצירה, כנראה מן סדר מסלולי כל כוכבי הלכת, כי נפקד מקום מסלול אחד בין צדק ומאדים אשר נשאר מקום גדול פנו ביניהם, והכוכב הזה ע""י איזה סיבה חצונית בגרמי השמים במשך שנות עולמים נתפוצץ לרסיסים וכוכבים קטנים, וע״כ הם. הולכים במסלוליהם קרובים ודחוקים זל״ז, ואולם השערה יותר קרובה מזו היא שהכוכבים האלה נוצרו מבראשית, ככל כוכבי הלכת, מן גלגל השמש אשר נפרדו ונתרחקו ממנה בתמונות טבעות סובבות, כנודע משטת לאפלאס, ולפי שהכוכב יופיטער הגדול קדם לבוא בזמן לתמונה כדורית, ע״כ גד כת משכו על הטבעת אשר מתחתיו לנפצה לחלקיה, מבלי יוכלו להתקבץ עוד ולבוא להמונה, כדורית"
021-HZF-1878-03-06-001-50067_toc_9,לקיים דברי חכמים," לקיים דברי חכמים מציאות הדעות השונות והמחלקות הרבות שנמצאות במשנה ובתלמוד ו היא מהגדלת כבודם ומעלתם של הספרים הללו, שבכל כמו אלו הענינים שיגעו בהם חז״ל, יש להם פנים לכאן ולכאן, לפי שרובם תלויים בזמנים במקומות ובמצבים. והדעת נוטה ומכרעת פעמים לצד זה ופעמים לצד שכנגדו, והנני לרשום פה איזה מהם למשל ולדוגמא: א) זה אומר השרוי בתענית נקרא חוטא, וזה אומר נקרא קדוש וחסיד, יל״ק הא דמצי לצעורי נפשיה, והא דלא מצי לצעורי נפשיה (שבועות יג) ב) ר׳ חגי אומר לא נתנו שבתות ויו״ט אלא לאכילה ושתיה, ור' ברכיה אומר לא נתנו אלא לעסוק בהם בד""ת (ב""י טא""ח סי׳ רפ""ח בשם הירושלמי) מפרש בתנחומא, דל״פ. הא דר׳ ברכיה הוא לפועלים העוסקים במלאכתם כל ימות השבוע, ועליהם לעסוק בימי המנוחה בד״ת, והא דר׳ חגי הוא לת״ח שהם יגעים בתורה כל ימי השבוע. ג) זה אומר סיני עדיף, וזה אומר עוקר הרים עדיף (הוריות פג), ושניהם צודקים, שלפעמים יש תועלת בטפה אחת שלא נאבדה. (ר""ל הלכה קטנה שלא נשתכחה) יותר מבתגבורת מי מעינות, (ר""ל חדודים ופלפולים בעלמא), ולפעמים הדבר להפך, ד) אלו אומרים תלמוד גדול ממעשה, ואלו אומרים מעשה גדול מתלמוד, נמנו וגמרו גדול תלמוד שמביא לידי, מעשה (קדושין ל״ב) (הפשרה הזו נותנת מקום לשתי הדעות). ה) אלו אומרים נוח לו לאדם שלא נברא יותר משנברא, ואלו אומרים נוח לו שנברא יותר משנברא, נמנו וגמרו נוח לו שלא נברא יותר משנברא, ועכשיו שנברא יפשפש או ימשמש במעשיו (ערובין), הפשרה נותנת מקום לשתי הדעות. ו) אלו אומרים, יכול אפילו יאמרו לך על ימין שהוא שמאל ועל שמאל שהוא ימין שתשמע להם, ת""ל מן הדבר אשר יגידו לך ימין ושמאל, עד שיאמרו לך על ימין שהוא ימין ועל שמאל שהוא שמאל, (ירושלמי הוריות פ״ג) ואלו אומרים אפילו יאמרו לך על ימין שהוא שמאל, ועל שמאל שהוא ימין, אתה מחויב לשמוע להם, (ספר וסנהדרין). והמבין יבין ששניהם צודקים, ז) זה אומר מנין שאם אומרים לו לאדם עבוד ע״ז ואל תהרג שיעבור ואל יהרג, שנאמר וחי בהם ולא שימות בהם (ע״ז ק״ט), וזה אומר בכל אסורים שבתורה יעבור ואל יהרג חוץ מע״ז ג״ע ושפ״ד שיהרג ואל יעבור (ע״ז נ״ד פסחים ק״ו) ומי כהחכם למצוא בזה פשר דבר. ח) זה אומר אסור לאדם לגרש את את אשתו אא״כ מצא בה ערות דבר. וזה אומר אפילו הקדיחה תבשילו או אפילו מצא אחרת נאה הימנה, (גיטין צ), שבאמת יש לך אשה רעה שמותר או שמצוה לגרשה, ויש לך אשה ששנאוי המשלחה, ואפילו מזבח מוריד עליו דמעות. ט) זה אומר והגית בו יומם ולילה מצוה היא לישראל, וזה אומר אינו אלא ברכה ליהושע (מנחות צ״ו) י) ר""א אומר תורה רובה בכתב ומעוטה בע""פ. וזה אומר רובה בע""פ ומעוטה בכתב (גיטין ס). ר""א לטעמו, שאמר ברבה פ' ס' כלליה של תורה מרובים מפרטיה, והבן. יא) זה אומר אין חכמה לאשה אלא בפלך, (סוטה פ״ג) וזה אומר גדולה בינה שנתנה בנשים יותר מבאנשים (מדרשים). י״ב) זה אומר חייב אדם ללמד את בתו תורה. וזה אומר כל המלמד את בתו תורה כאלו מלמדה תפלות (קדושין ל״ט). יג) אלו אומרים הורו ב״ד ששקעה חמה (בשבת והתירו לעשות מלאכה), ולבסוף זרחה חמה, אין זו הוראה אלא טעות, ואלו אומרים הוראה היא (יבמות צב) שאין אחר מעשה ב״ד כלום, יד) אלו אומרים גזל מריש ובנאו בבירה, מקעקע כל הבירה כולה ומחזיר מריש לבעליו, ואלו אומרים אין לו אלא דמי מריש בלבד, מפני תקנת השבים (ב""ק צה) ושניהם צודקים, טו) אלו אומרים האומר לשלוחו צא והרוג את הנפש, הוא חייב ושולחו פטור, ואלו אומרים (משום חני הנביא וצ""ל משום נתן הנביא) שולחו חייב, דכתיב, ואותו הרגת בחרב בני עמון (קדושין מ״ב), ושניהם צודקים, שהכל לפי המשלח והשליח, אם המשלח מלך, ואם השליח חרש שוטה וקטן. טז) זה אומר הכל לפי המבייש והמתבייש, וזה אומר אפילו עני שבישראל רואין אותו כאלו הוא בן תורין שירד מנכסיו (ב״ק פ״ז) יז) זה אומר אלו הייתי בסנהדרין לא היה אדם נהרג מעולם, וזה אומר אף הוא מרבה שופכי דמים בישראל (מכות י""א) ושניהם צודקים, יח) אלו אומרים אל ישנה אדם אלא למי שהוא חכם ועניו בן אבות ועשיר, ואלו אומרים לכל אדם, שהרבה פושעים היו להם לישראל ויצאו מהם צדיקים חסידים, וכשרים (אבות דר׳ נתן פרק ואח״כ ישא אשה, ול""ק הא לן והא להו (קדושין. לא). הנה לעינינו למשל שלשים ענינים נכבדים. בדינים בדעות במדות ובהנהגות, שרבותינו חלוקים בהם בנחת ובנעימה, מבלתי לנגוע בכבוד הדעות שכנגדן ובעליהן אף כחוט השערה, וכמה גדולים מעשי מסדרי המשנה והתלמוד, שהניחון במקומותיהן, ולא השמיטו אחת מהן, מדעתם כי רק ע״י חלוקת הדעות מתבררות האמתיות הללו, שאינן עשויות, להתברר במופתים חותכים, והוא בכלל מאמר ר׳ חנינא, ושפטתם צדק אזהרה לדיין שלא ישמע דברי בע״ד אחד קודם שיבא בע״ד חברו (סנהדרין ז) ומזה הענין הוא אמרם, שהראה לו הקב״ה למרע""ה. על כל דבר ודבר מ""ח פנים טהור ומ""ח פנים טמא. ומזה עוד אמרם ז""ל אין מושיבין בסנהדרין אלא מי שיודע לטהר את השרץ, ומזה עוד מ""ש ז״ל, שהסנהדרין שדנו כולם לחובה, פוטרים את הנדון, שכדי להפך ולצדד בזכות, רשאים אנחנו לומר, שאפשר שנסתבכו כולם בטעות אחת, ולא היה מי שיעום ויעורר אותם עליה, ואם היו שומעים הדעה ההפוכה מסברתם. אולי היו מודים לה וחוזרים מדעתם. (המשך יבוא) ב). יט) זה אומר אי בעו צדיקי ברו עלמא (חגיגה יד), וזה אומר אם מתכנסים כל באי עולם לברוא יתוש אחד או להלבין כנף עורב אינם יכולים, ומה זה שכתוב ואת הנפש אשר עשו בחרץ, אלא אלו הם הגרים שהכניסום תחת כנפי השכינה (מדרש). ב) אלו אומרים שאיוב היה ונברא, ואלו אומרים שמשל בעלמא הוא (ב״ב), ובמדרש פשרו בין הדעות החלוקות האלו, ואמרו שבודאי היה שהרי כתיב ביחזקאל אם יעמוד נח דניאל ואיוב לפני, אלא שלא היה באותן יסורים וטענות שנאמרו עליו, כ""א) אלו אומרים שיש יכולת ביד נביאי השקר לחדש אותות ומופתים בכח שמות הטומאה, ואלו אומרים ח""ו שהקב""ה מעמיד חמה לעוברי רצונו (סנהדרין). כ״ב) אלו אומרים ששמונה פסוקים האחרונים שבתורה משה כתבן בדמע, ואלו אומרים שיהושע כתבן (ב""ב). כ״ג) אלו אומרים מנין שנשבעים לקיים את המצוה לזרז עצמו כו'. שהנודר ומשלם טוב ממי שאינו נודר כל עקר ואלו אומרים שנוח לו לאדם שיעשה הטוב בלי נדר שקדמו, שטוב מזה ומזה שאינו נודר כל עקר (נדרים). ק״ד) אלו אומרים חמץ שעבר עליו הפסח אסור בהנאה, וריה״ג צווח ככרוביא ואומר תמה על עצמך האיך חמץ אסור בהנאה כל שבעה (פסחים כז). כה) זה אומר אפילו לספקא חיישינן, וזה אומר אפילו לודאי לא חיישינן. (יבמות יח). כו) זה אומר צדיק גמור גדול מבעל תשובה. וזה אומר בע״ת גדול מצדיק גמור (ברכות לא). כז) אלו אומרים שהמתים יודעים מה שמספרים אחריהם בעוה״ז, ואלו אומרים המספר אחרי המת כאלו מספר אחרי האבן (ברכות). כ״ח) זה אומר לא נברא הלילה, אלא לשינה, וזה אומר לא נברא הלילה אלא ללמוד () כט) אלו אומרים מותר לקרוע את עם הארץ ומגבו (פסחים), ואלו אומרים אל תאמר אאהוב את החכמים ואשנא את הע""ה, אלא אהוב את כולם בשוה (אדר״נ). ל) זה אומר ישא אדם אשה ואח״כ ילמוד תורה, וזה אומר אפשר ריחים על צוארו ויעסוק בתורה, אלא ילמוד אדם תורה"
021-HZF-1878-03-06-001-50067_toc_10, ידיעות תלגרפיות,"  ידיעות תלגרפיות כבוד הוד הקיסר יר""ה קבל מאת הנסיך הגדול ראש המצביא את חיל הרוססים תלגרמה מסאן סטעפאנא מיום 19 פעברואר כדברים האלה לאמר. הנני שמח לבשר לכבוד הודו את חתימת תנאי השלום. בישע אלהים גמרנו דבר גדול וקדוש אשר נטל עליו כבוד הודו, וביום בשנה אשר יקר גדולתו קרא דרור לעבדי האכרים, ביום ההוא הוציא את הנוצרים מתחת עול התוגרמים."
021-HZF-1878-03-06-001-50067_toc_11,," הודעות המורה מטעם הממשלה איממערמאנן יתכבד להודיע כי נכון הוא לקבל אליו נערי ישראל לחנכם על ברכי התורה והחכמה לפי רוח הזמן והשכלה, להכינס לבית הגימנאזיום או לבתי ספר אחרים, הוא בעצמו ישגיח על מלאכתם ולחמם כי יהיו מוכשרים לה׳ ולאנשים, ולצדו יעמדו מורים טובים לכל המדעים הנדרשים לבתי ספר שונים, ואשתו גם היא תשגיח כי המעון והמזון יהיו נרצים לשאלת הנערים, גם חדרים מרווחים אתו כל אלה החפצים בזאת יראו וידעו כי כדברתו כן פעולתו, ויפנו אליו על האדרעסע: Lehrer mermann. gr. Schlosstr. 7 Riga."
021-HZF-1878-03-06-001-50067_toc_12,," יען נודע לנו כי ישנם סוחרים המוכרים יי""ש של פסח על שם הפאבריק שלנו ובאמת הוא ממקומות אחרים ברוססיא, וגם נמצאו בתוכם הקונים לכסות עינים גם משלנו, ומוכרים גם את אשר קנו ממקומות אחרים בחזקת יי""ש שלנו. לכן הננו מודיעים בזה, כי כל היי״ש של פסח מפאבריקן שלנו נמכר להרב ר׳ נחמיה ראזענפעלד מווארקא ושותפו הנכבד ר' אברהם רובינשטיין מגור אשר עשו להם בית מסחר כללי בווארשא ברחוב נאלעווקעס (N 2224 )17. וכל החפץ לדעת על בוריו מי ומי המה המוכרים רק יי""ש שלנו לבדו, יואל לדרוש לבית מסחר הנ״ל ושותפם הממונה שמה ר׳ עקיבא לאסקי יודיע הכל אל נכון. מנישעוו יום א׳ ויקהל תרל״ח, מיכל קאסמאן"
021-HZF-1878-03-06-001-50067_toc_13,," שאלות ותשובות אל מת׳ קאפ׳ בפל׳ יוכיח לבני עירו במקומו, ולפני קוראי הצפירה לא יתכנו דבריו. אל אהרן פרידמאן ישלח בחזרה הנומרין הראשונים, אל י""ל עמדין בפלונ' אין אנו מקבלים תשובות נגד סופרים במכה״ע אחרים, אל מאיר וויטענשטיין יפנה אל המחבר, אל אברהם קראמאראוו במיראג׳ לא ידענוהו ואיננו חתום אצלנו, אל יה""ש נאסי' בברד' מאמרו נדפס בהצפירה שנה העברה, להחותמים במכתבם באותיות מגולגלות כביצים המטורפות בקערה, אין להשיב, באפס ידיעה מי הם ומה שמותיהם. Редакторъ-Издатель . Социнск"
021-HZF-1878-03-06-001-50067_toc_14,," איין שטודענט דער קייזערליכען ווארשויער אוניווערזיטעט, לייסטעט הילפע אין פאלגענדען געגענשטענדען: אלגעמיינע געשיכטע אונד געאגראפיע, מאטהמאטיק, פיזיק, כעמיע, נאטורוויססענשאפטן, רוסישע, פאלנישע לאטיינישע אונד גריכישע שפראכען, אונד ליטעראטור, (פֿערגלייכענד מיט דער העברע- אישען שפראכע אונד פאעטישען ליטעראטור). פֿארטראג אין פאלנישער אדער רוסישער שפראכע אדרעססע אין דער רעדאקציאן דער הצפירה.  האברך המלומד הזה נודע לנו בכשרונותיו הטובות בלשונות ומדעים, וכן להבין למתלמדים בדרך נקל, המ״ל"
021-HZF-1878-03-06-001-50067_toc_15,," יצא לאור ספר „בחינת התלמידים״ בלמוד תורתנו הקדושה, בבתי הספר לבנו ישראל. מסודר בסדר שאלות ותשובות נדפס באדעסא בדפוס המחבר מ. א. בעלינסאהן הרוצה לכתוב אלי יכתוב ע״פ אדרעססע S. Sionimski in Warschau Muranowska № 24. З. Сошинскiй г. Варшаваא Мурановская № 24."
