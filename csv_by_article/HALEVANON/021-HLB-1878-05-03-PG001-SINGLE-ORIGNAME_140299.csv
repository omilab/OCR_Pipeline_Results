article_id,headline,text
021-HLB-1878-05-03-PG001-SINGLE-ORIGNAME_140299_toc_1,"2 61 111180116 )^ X 8 1^ 1 ) 6 188 ( "" 1..."," Hebraische Ausgabe des „Israelit   N. 38נומער ה שנת ארבע עשרה רצות: 18 ס ימתי  ובלים האירם    לאילנות מורים  שנה   (  ם   לשלם כק   ל לבלי מזה ע  א יועיל לי  לא יארי י אלה אבר  כל לשלוח הנעים מוי  והיודע מיי  לולא ב   לאור    לטובתו בספ""  מיניסט Herrn :הסוכן הכללי   ת):2 זילב Leib Levinsohn in דעה לתקנת HE Wilna ים. — מו אינו שו Balschala Ulitza, D.  בימים באו אלי ועלי אום (108 — 6 רו״כ 50 קא״כ. מכתב עתי בשפת עבר יוצא לאור בכל שבוע להודיע ולבשר ולהורות כל דבר הנדרש לאיש יהודי לדעת כאשר הוא יהודי וחבר לחברת האדם מאת מאיר (דר.) לעהמאנן ע״י יחיאל ברי״ל יצ״ו דֶרֶךְ אֱמוּנָה בַחַדְתִּי (תהלים קי״ט.)"
021-HLB-1878-05-03-PG001-SINGLE-ORIGNAME_140299_toc_2,"131 !878ג 2, 4611 3א51^1 מאעץ, א י דר""ח ..."," מאינץ, א׳ דר״ח איר התרל״ח MAINZ, den 3 Mai 1878"
021-HLB-1878-05-03-PG001-SINGLE-ORIGNAME_140299_toc_3,דב^ל י\סיס: ממערכות הליפלומאמיה. מכתבי ס..., רב הימים: ממערכות הדיפלומאטיה. מכתבי סופרים: פאדהייצע. ווילנא. ידיעות העולם והטבע: ע״ד שפע פעולת הצמחים בחדרי הבית ובאויר הגלוי על בריאות האדם. חדשות שונות. — הודעות. תקנת עגונות. ורכתי לבנון: ספור „ימי הבינים״.
021-HLB-1878-05-03-PG001-SINGLE-ORIGNAME_140299_toc_4,דברי הימים," דברי הימים ממערכות הדיפלומאטיה. — הקריאה אשר קראו מכ״ע הגדולים בשם דעת הקהל באורופא אל ממשלת אשכנז כי עתה תקום, עתה תרומם בכבודה הגדול וידה החזקה לעצור בעד המלחמה הגדולה והאיומה העומדת הכן להתפרץ — הקריאה הזאת מצאה אזנים קשובות בברלין. הנסיך ביסמארק השכיל למצוא אופנים אשר על פיהם יוסרו המעצורים אשר בעבורם לא יכול הקאנגרעס לצאת לאור. כנודע הודיעה ממשלת בריטאניה פעמים רבות כי לא תחפץ ולא תוכל לקחת חלק בהקאנגרעס עד אשר תציע ממשלת רוסיא את ספר הברית מסאן סטעפאנא לפני הקאנגרעס, ואת החפץ הזה היא מוכנת לנסות להוציאו לאור בחזקת היד, באניות מלחמה הרבות והחזקות אשר שלחה לעמוד על המשמר לפני קאנסטאנטינאפול ואצל חצי אי-נאליפאלי. וממשלת רוסיא תענה ותאמר כי יצאה ידי חובתה בשלחה את ספר הברית מסאן סטעפאנא לכל אחת מהממשלות וכל אחד מבאי כח הממשלות יכול לחות דעתו באספת הקאנגרעס על כל סעיף וסעיף מספר הברית ההוא. ולמען עשות פשר בין חפץ ממשלת בריטאניה ובין מיאון ממשלת רוסיא הציע הנסיך ביסמארק כי צירי מלכי אורופא היושבים בבערלין יתאספו יחד באספת קאנפערענץ, וממשלת אשכנז תציע לפני הנאספים את ספר הברית מסאן סטעפאנא, למען ישיבו וישכילו יחדיו על כל סעיף וסעיף מספר הברית ההוא ואחרי יבואו לעמק השוה בהתוכחם יחד איזה מסעיפי הברית נוגעים ואיזה מהם אינם נוגעים בתועלת אורופא אזי יתאספי שרי העצה מכל הממשלות האדירות באספת קאנגרעס להתיעץ יחד איך לשנות את ספר הברית אשר נכתב ונחתם בשנת 1856 בפאריז והתקיים שנית באספת הקאנפערענץ שהיתה בלאנדאן בשנת 1871 — בשינוים הנחוצים לפי העת ולפי המצב הנוכחי בטירקיא, וישימו לנגד עיניהם את השינוים אשר הציעה ממשלת רוסיא לעשות בספר הברית מסאן סטעפאנא. ולבל תבואנה פרעות בהמשא ומתן של הקאנגרעס בעקב אשר הבריטאנים והרוססים עומדים אלה מול אלה בקרבת קאנסטאנטינאפול, ואיש את רעהו ישמור לבלי יוסיף להתקרב אל עיר בירת השולטאן — הציע הנסיך ביסמארק כי הרוססים והבריטאנים יתרחקו מקאנסטאנטינאפול במרחק שוה ויעמדו במקומות מונבלים כל הימים אשר באי כח הממשלות ישאו ויתנו באספת הקאנגרעס, וכאשר לא יוכלו להשתוות בהקאנגרעס, אז ישובו הרוסים והבריטאנים אל מקומותיהם אשר יעמדו עתה. והנה כל מבין דבר ישפוט מישרים כי טובות מאד הצעות הנסיך ביסמארק. כי הלא רק בעבור זאת אמרה ממשלת בריטאניה כי נחוץ מאד לדעתה אשר ספר הברית מסאן סטעפאנא כלו יובא לפני הקאנגרעס, ולא רק הסעיפים אשר ממשלת רוסיא תבחר לפי ראוה עיניה, בעבור שאי אפשר לבחור איזה מהסעיפים נוגעים בתועלת אורופא. ורק כאשר יתאספו יחד באי כח כל הממשלות באספת קאנגרעס ויבחנו יחד כל סעיף וסעיף במיבנו הפרטי ובהוראתו ובהתחברותו אל שאר הסעיפים, אז יוכלו לברר את הסעיפים הנוגעים בתועלת אורופא ולהעלותם על שלחן הקאנגרעס לשאת ולתת בהם לקיימם או לשנותם או לבטלם כלם — כה אמרה ממשלת בריטאניה בעת החלה לדרוש מממשלת רוסיא כי תציע לפני הקאנגרעס את ספר הברית מסאן סטעפאנא כלו. ואם לא היתה לממשלת בריטאניה כונה אחרת בשאלתה הנז׳ כי אם את אשר אמרה בפה, היתה יכולה להסתפק בהצעת נסיך ביסמארק. כי בהציע ממשלת אשכנז את ספר הברית כלו לפני הקאנפערענץ שיהיה לפני הקאנגרעס למען יבחנו הנועדים בהקאנפערענץ איזה סעיפים מספר הברית של סאן סטעפאנא נוגעים ואיזה מהם אינם נוגעים בתועלת אורופא, ובדבר אשר אספת הקאנגרעס יהיה רק למען התיעץ יחד על אדות השינוים הנחוצים לעשות בהברית משנת 1856. אין עוד כל טעם לבקשת ממשלת בריטאניה אשר ממשלת רוסיא תציע לפני הקאנגרעס את ספר הברית מסאן סטעפאנא. כי סעיפי הברית הזאת הנוגעים בתועלת אורופא אשר הקאנגרעס יצטרך לשים נגד עיניו בהתוכחו יחד על ההשתנות בהברית משנת 1856, כבר יהיו ברורים ובחוגים מצירי הממשלות שיתאספו יחד באספת קאנפערענץ. מקאנסטאנטינאפול אין כל טעם לממשלת בריטאניה להתנגד עוד, אחרי כי ממשלת בריטאניה אמרה כי רק בעבור זאת שלחה אניותיה לעמוד על המשמר לפני קאנסטאנטאנטינאפול, בעבור כי ראתה אשר הרוסים התקרבו אל שערי בירת השולטאן, דאגו פן יבואו הרוסים אל תוך העיר וילכדו אחרי כן את מעברות הדארדאנעללים ואת כעברות הבאספארוס. ואולם אם הרוססים יתרחקו משערי קאנסטאנטינאפול, הלא יוכלו גם הבריטאנים לעזוב את הים המארמארי ולשוב אל חוף בעסיקא אשר בעבר השני של הדארדאנעללים. ויהי כהשמע באורופא את דבר ההצעות של נסיך ביסמארק ששו לקראתן כל אוהבי השלום, בחשבם כי נסיך ביסמארק הביא עתה את ממשלת בריטאניה בין המצרים, ואם לא תרצה להסכים אל הצעותיו היא מוכרחת להסיר המסוה מעל פניה ולאמר כי אך קרבות תחפץ. ואולם עתה יראו הדיפלומאטים כי גם לארד בעאקאנספיעלד גם הוא חכם, וחכמתו עמדה לו גם הפעם להתכסות בעור שה תמים להתראות בפני אורופא כי רק את השלום ידרוש, וכי לא למען ממשלת בריטאניה לבד כי אם בעבור תועלת אורופא כלה התיצבה (ממשלת בריטאניה) לשטן עלי דרך ממשלת רוססיא. לארד בעאקאנספיעלד ענה כי טובות בעיניו ההצעות של הנסיך ביסמארק, וכי בעיני ממשלת בריטאניה שוה אם ממשלת רוסיא בעצמה תציע לפני הקאנגרעס את ספר הברית מסאן סטעפאנא או ממשלת אשכנז תציע אותו לפני הקאנפערענץ אשר יהיה קודם להקאנגרעס; כי אם כה ואם כה יהיה הלא יתבררו ויתלבנו באספת צירי כל הממשלות איזה מהסעיפים נוגעים ואיזה מהם אינם נוגעים בתועלת אורופא. ואולם — יוסיף בעאקאנספיעלד לאמר — גם בעבור זאת דרשה ממשלת בריטאניה אשר ממשלת רוסיא תציע את ספר הברית כלו לפני הקאנגרעס, בעבור תראה לדעת כי אחת מממשלות אורופא לבדה לא תוכל לעשות איזה השתנות באריענט, כאשר קימו וקבלו עליהן כל ממשלות אורופא (ורוסיא בתוכן) באספת הקאנפערענץ שהיתה בלאנדאן בשנת 1871. ובהציעה עתה את ספר הברית מסאן סטעפאנא כלו כמו שהוא לפני קאנגרעס אורופי חשב כמו אמרה בפיה כי כל מה שנכתב ונחתם בסאן סטעפאנא אין לו קיום עד אשר יתקיים מכל ממשלות אורופא. ולכן עתה כאשר ממשלת אשכנז ולא ממשלת רוסיא בעצמה תציע לפני הקאנפערענץ (שיהיה קודם הקאנגרעס) את ספר הברית כסאן סטעפאנא, נחוץ מאד אשר ממשלת רוסיא תאמר בפה מלא כי כל השתנות גדולה באריענט כפי הכתוב בספר הברית מסאן סטעפאנא נוגעת בתועלת אורופא ולא תקום ולא תהיה כי אם בהסכמת אורופא כלה. וכמו כן בדבר ההצעה השניה של הנסיך ביסמארק מצא לארד בעאקאנספיעלד מלים לכסות בהם חפצו ומטרתו. ובתשובתו על ההצעה הזאת יאמר כי אמנם נכונה ממשלת בריטאניה לפקוד על אניותיה העומדות בים המארמארי לעזוב את מקומן מדי יתרחקו הרוססים משערי קאנסטאנ- טינאפול, אבל עוד נחוץ לציין את המקומות אשר יתיצבו שם הרוססים הבריטאנים אחרי יעזבו את המקומות אשר יעמדו שם עתה ולמען באר דברינו אלה הננו להעתיק את דברי המכתב מסט. פעטערסבורג דמובא במכ״ע טימעס הלאנדאני. במכתב הזה כתוב לאמר „ממשלת אשכנז אשר שמה את לבבה לחשוות את דעות ממשלת רוסיא וממשלת בריטאניה, חושבת כי טרם כל נחוץ למנוע את הסכנה הנשקפת מהתיצבות הרוססים והבריטאנים איש לעומת רעהו כאויבים מזוינים בקרבת קאנסטאנטינאפול. ולמאן יראה עין בעין כי שתיהן דורשות את השלום טוב ונכון אשר הרוססים כמו הבריטאנים ירחיקו את עצמם אל מקום מוגבל הרחק מקאנסטאנטינאפול. למשל הרוססים ישובו עד אדרינאפול והבריטאנים עם אניותיהם עד חוף בעסיקא (מעבר השני של הדארדא- נעללים). והנה בעיקר הדבר של ההתרחקות מקאנסטאנטינאפול הסכימ ממשלות רוסיא ובריטאניה כי טוב ונכון הדבר לעשותו, אבל כאשר הוחל המשא ומתן ביניהן איך להוציא הדבר לאור פגעו במעצורים רבים. בהרוססים כהבריטאנים יפחדו כי בעקב התרחקם מקאנסטאנטינאפול יגיע להם נזק. הרוססים יחשובו כי אחרי אשר מחוף בעסיקא עד קאנסטאנ- טינאפול תוכל אנית קיטור לבוא במשך יום תמים, אין להם (להרוססים) להתרחק מקאנסטאנטינאפול דרך היבשה רק במרחק מהלך יום אחד. והבריטאנים יענו כי אנית מגן הכבדה מאד לא תוכל לבוא בכל עת כמו אנית קיטור קטנה במשך כ״ד שעות מחוף בעסיקא לקאנסטאנטינאפול, כי אניה גדולה תוכל להעצר בדרכה אם יהיה הרוח לנגד מהלכה ואם ערפל יכסה את פני הים וכדומה, ואם אניות בריטאניה תתרהקנה מקאנסטאנטי- נאפול עד חוף בעסיקא מוכרחים הרוססים להתרחק עד אדרינאפול הרחוקה מקאנסטאנטינאפול מהלך כ״ד שעות בעגלת קיטור. ולעומת זאת יאמרו הרוסים כי מחנה הכבדה בצרכי מלחמה ובקאנאנים לא תוכל לבוא מאדי רינאפול לקאנסטאנטינאפול ביום אחד כמו איש יחידי אשר אין לו רק לשלם שכר עגלת קיטור ולעלות העגלה. ומלבד זאת יפחדו הרוסים כמו הבריטאנים פן יגדרו הטורקים את הדרך בעדם מדי ירחקו משערי קאנ- סטאנטינאפול: הרוססים יפחדו כי בשובם לאדרינאפול ישמעו יועצי השולטאן לעצת ה׳ לאיארד (ציר בריטאניה בקאנסטאנטינאפול) למלאות את ידי אסמאן באשא כי יבצר את כל המקומות סביב קאנסטאנטינאפול מים השחור עד ים המארמארי במבצרים וסוללות כאשר בצר את פלעוונא, והיה כאשר לא תהיה תוצאת שלום מהקאנגרעס והרוססים ישובו מאדרי- נאפול לא יוכלו לבוא עד לפני שערי קאנסטאנטינאפול כי יעצרום אסמאן באשא במאת אלף איש חיל הנשאר להשולטאן אצל הסוללות והמבצרים אשר בנה מסביב לעיר, ובעת ילחמו הרוססים עם אסמאן באשא יבואו הבריטאנים עם אניותיהם מחוף בעסיקא ויעזרו את אסמאן באשא נגד הרוססים ויעברו את מעברות הבאספארוס אל הים השחור באין מעצור — תחת אשר עתה לא תוכלנה אניות בריטאניה לעבור את הבאספארוס על נקלה, כי הרוסים העומדים בסאן סטעפאנגא במספר גדול יוכלו ללבוד את שרומי בויוקדערא אשר בפתחי הבאספארוס ויגדרו את הדרך לים השחור בעד אניות בריטאניה. וכמו כן יפחדו הבריטאנים אשר בצאתם ממעברות הדארדאנעללים ויתיצבו בחוף בעסיקא, ישמעו יועצי השולטאן לעצת מפקדי צבאות רוסיא לבצר את המבצרים אשר בעברי הדארדאנעלליס ולהעלות עליהם קאנאנים גדולים, וכאשר יחפצו הבריטאנים לעבור שנית את מעברות הדארדאנעללים יהיו מוכרחים להלחם עם הטורקים שם, ובין בה וכה יבואו הרוסים מאדרינאפול ויציבו להם יד בקאנסטאנטינאפול ובחצי אי-גאליפאלי באופן אשר לא יוכלו עוד הבריטאנים לשוב אל המקום אשר יעמדו עתה״. — עד הנה דברי הסופר מפ״ב במכ״ע טימעס. האמנם כי הרוססים כמו הבריטאנים הרחיקו פחדם הנז׳ מקרב לבבם אם ממשלת אשכנז נתנה ערובה לאלה ואלה כי אם תוצאת הקאנגרעס לא תהיה תוצאת שלום ישובו הרוססים והבריטאנים אל מקומותיהם שיעמדו עתה מבלי יקדים איש את רעהו לשוב אל מקומו. אבל הנסיך ביסמארק הנהו חכם ורואה את הנולד. הנהו רואה כי בתקעו כפו לרוסיא ובריטאניה יכול לבוא לידי הכרח להתיצב ביד חזקה נגד הרוסים או נגד הבריטאנים אם אחד מהם יערים להקדים לשוב אל מקומו הנוכחי. וכמו שלא תחפץ ממשלת אשכנז לשלוח צבאותיה נגד הרוסים, כן לא תוכל לצאת למלחמה נגד הבריטאנים, כי יודעת מאד אשר ממשלת צרפת שומרת את הרגע אשר צבא אשכנז יהיה לו מלחמה במקום אחר, כי אז הנקל יהיה לה לפרוץ בארצות אשכנז ולשובב אליה את עלזאס ולאטהר רינגען. על כל אלה יאמרו יודעי בינה לעתים כי שכר לא יהיה להנסיך ביסמארק בעמלו אשר יעמול להרחיק את הרוססים והבריטאנים משערי קאנסטאנטינאפול. וכן אך תקוה קלה ישנה כי יצליח חפצו בידו לאסוף אספת קאנגרעס, כי לא יאומן אשר ממשלת רוסיא תתעשת לעשות את רצון ממשלת בריטאניה לאמר בפה מלא לפני הקאנגרעס כי תודה גם היא אשר כל השתנות באריענט נוגעת בתועלת אורופא, ורק בהסכמת אורופא כלה יקום איזה שינוי שם. כי אם ידעה רוססיא אשר באספת הקאנגרעס תשתוה עם ממשלת בריטאניה, כי אז אולי מלאתה את רצון ממשלת בריטאניה בדבר מסירת מודעה הנז׳, אבל אחרי כי יש לפחוד אשר ממשלת בריטאניה לא תדע שבעה בכל ההנחות וההשתנות אשר תתרצה ממשלת רוסיא לעשות בברית סאן סטעפאנא, והנועדים בהקאנגרעס כאשר יבואו כן ילכו מבלי עשות סדרים חדשים, הנה אם תאמר לפני הקאנגרעס כי כל השתנות באריענט מוכרחת להעשות רק בהסכמת אורופא כלה, תבטל בעצמה את הברית מסאן סטעפאנא באשר נכרתה רק בינה ובין ממשלת השולטאן. כן הוא מצב הדבר בעת אשר הננו כותבים דברינו אלה, ומובן מאליו כי אם יעברו עוד איזה ימים או שבועות עד אשר יתאסף הקאנד גרעס, יתרבו עוד הסכסוכים והמעצורים ותקות שלום על ידי הקאנגרעס תקטן עוד מאשר היא עתה. כי ממשלת רוסיא לא תשב בחבוק ידים, וכבר החלה להוציא לפעולת אדם את השינוים והסדרים החדשים בבול- גאריה. וכפי הנשמע יתאספו בראשון לחדש מאי אצילי ושועי הבולגארים בטירנאווא להתיעץ יחד על אדות סדרי הממשלה והנהגתה בבולגאריה. ובקרוב יבחרו להם נסיך אשר יעצור בם על פי הסדרים שיסכימו עליהם. וכמו כן חזסה פקודת ממשלת רוסיא על מפקדי צבאות טירקיא העומדים עוד במספר רב במבצרי ווארנא ושומלא (בבולגאריה) ובמבצר באטום (אזיה) כי ימהרו להוציא את אשר להם בהמבצרים האלה וימסרו את שג המבצרים הנזכרים לראשונה לבולגאריה ואת מבצר באטום לרוססיא — ככל הכתוב בספר הברית מסאן סטעפאנא. ואין כל ספק כי ממשלת השולטאן אשר בחלקות דחתה עד כה את ממשלת רוסיא לבלי הוציא את צבאותיה מהמבצרים הנז׳, תהיה מוכרחת בעוד איזה ימים לקיים את אשר קימה וקבלה עליה בספר הברית מסאן סטעפאנא. והיה כאשר הקאנגרעס יתאסף אחרי הסכימו הבולגארים על סדרי ממשלת ארצם וישימו עליהם נסיך למשול בם, ואחרי יצאו צבאות טירקיא גם מווארנא ושומלא - אז לא תהיה המשא ומתן של הקאנגרעס על אדות דברים הכתובים בספר כי אם בדברים העשוים ושכבר יצאו לאור. ואם עתה בטרם נעשה כל דבר מסתפקים יודעי בינה לעתים אם יהיה לאל ידי הדיפלומאטיה האורופית לשנות שינוי גדול בברית „סאן סטעפאנא, הנה מה יש לקוות מהקאנגרעס כאשר חלק גדול מהכתוב בספר הברית ההוא יצא לפעולת אדם."
021-HLB-1878-05-03-PG001-SINGLE-ORIGNAME_140299_toc_5, מכתבי-סופרים,"  מכתבי-סופרים פאדהייצע (בגאליציען) בחדש ניסן תרל״ח. — זה אלפים ושש מאות שנה יצלצל באזנינו קול בן אמוץ החוזה מעל במת החזיון באמרותיו החוצבים להבות אש, ולבבו בכנור המה על שבר גאון יעקב ועל כבודו כי ירד פלאים, רוח ממרומים לבשה את החוזה הזה ומעללי שנות אלף אשר תולדנה על ברכי העתיד, עברו לפניו כבני מרון על גיא החזיון. הוא ספר ומנה כל הצרות והתלאות הנוראות והאיומות אשר תקרינה לעם ישורון בהיותם נודדים בגולה בארצות פזוריהם; ומשנה שברון נשבר לבו בקרבו, ובקול מר הריע אף הצריח עת המליט מפיו חזות קשה אשר הוגד לו על ישראל: „ונתתי נערים שריהם ותעלולים ימשלו בם׳. בראותו נכוחות ברוח קדשו, כי כל עוד יהיה משטר וסדר בקרב מחנה ישראל, זקנים ונשואי פנים יעברו חלוצים לפני אחיהם לנחותם הדרך אשר ילכו בה, אז לא ינוס ליחם וטעמם יעמוד בם; אולם בפרוע פרעות בישראל, זקנים משער ישבותו ועזי פנים וחזקי מצה יקחו קרנים למו לרדות בעם ישראל, אז פרצות יעשו בחומת בית ישראל ומוט יתמוטטו אשיותיה עד היסוד. — את המשא אשר נשא בן אמוץ החוזה אז לפני שנות אלף, נשא הפעם על מצב עדתנו כאשר הוא לנגד עינינו עתה. התבוננו נא אחים יקרים! אשר היה לנו בימי קדם, ואת אשר אבדנו וחסרנו לעת כזאת, אבותינו ספרו לנו ונדעם ואשר זקנינו הגידו לנו, הפעם נאמר לכם: עדתנו בימי קדם היתה מתנוססת בגאון תפארתה ככל הקריות הגדולות והנאמנות לא נופלת היתה מהן בצדק ביושר בתורה ובחכמה, עוד אנו שומעים קול ברמה דברים יוצאים מפורש מפי בן הגאון בעל „שפתי כהן"" וכה זהב לשונו: „מקום מנוחתי איתן מושבי לפנים בק""ק פודהייץ קרתא עליזא. כרכא דכלה בה, תורת אלקים בקרבה, קריה מהוללה ונאמנה, ממנה יתר ממנה פנה, בעלי חכמה בעלי בינה"" (בהקדמתו לש״ע יו״ד דפוס לבוב תרכ״ה) בצדק נוכל להתפאר בדברים האלה אשר ישוו הוד והדר על קריתנו העתיקה, לפני שתי מאות וששים שנה מנהל עדתנו היה הגאון בעל „משאת בנימין״, ועוד עתה ינעם ליחידי עדתנו זכר העת אשר רבץ פה ארי נורא הגאון בעל „לב אריה"" אשר היה אור זרוע לצדיקים ולישרי לב ופוקה ומכשול לגלוזי דרך. ואחריו החזיק בקרנות כסא הרבנות הרה״ג ה״ר נתן נטע גאליצער ז״ל, גם הוא הבין בצדק כסאו, לבו היה אמיץ בגבורים מול עושי עולה, וכפעם בפעם הראה להם ידו החזקה, לא חת ולא זע מפניהם, וביד רמה התנגד להם, למען לא יהינו להפריע פרעות בקרב עדתנו. אך אחרי אשר שבק לן חיים הרב הזה, זה קרוב לארבעים שנה, נשאר אחריו נכדו הרב ר׳ שמעון מעללער, הוא היה בעת ההוא רך וצעיר לימים, הוא ירש מאביו זקנו כבוד תורתו אבל לא כשרון מדותיו, לכן בצדק התמרמרו אז זקני עדתנו בזעף אף ויחתרו בכל עוז ידיהם לבלי תת כתר הרבנות על ראשו, כי אנשים תמימים כאלה אשר הסכן הסכינו לראות רב נכבד יושב על הכסא אשר הדרת שיבה חופפת עליו וכלו אומר כבוד, איך ישימו עיניהם על רב צעיר כזה אשר היה נער את בני עירנו. וכבוד תורתו לא ירד על פי מדותיו? בידעם נאמנה כי לא יהיה לאל ידו לצאת ידי חובת רב ומורה; וכאשר גם לא לשוא פחדו פחד כי מיום שמת ר׳ נתן נטע נתדלדל כבוד התורה ועזי פנים שבדור הרימו מצח, וגברה אגרופא של חנופה ובטלה זיו החכמה, מן השמים ירחמו עלינו, כי אלה האנשים ישרי לב היו אז מתי מספר, ולהבל ולריק שחתו כחם לעצור בעד הרב ר׳ שמעון מעללער לבלי תת לו לעלות על כס הרבנות, כי היו לו עוזרים חרשי משחית והוא שלם להם במיטב כספו והמה עזרו לו לרעה בידם התקיפה לעלות על כסא הרבנות למרות רצון הישרים והתמימים. הרבנות נהיתה אז כמרכולת, ולכל אשר ירבה במחירה לו נתנה. לכן הרב ר׳ שמעון מעללער אשר הזיל זהב מכיסו לאלה עזי נפש אשר לא ידעו שבעה, בנפש חפצה הרכיבו אותו לרב על עדתנו. קנצ למלין, הרב ר׳ שמעון מעללער לפני שלשים ושבע שנים ביד חזקה, ברים ומדון גם במחלומות פצע עלה על כסא הרבנות ויהי לרב אב״ד בעירנו והשרידים בעם ביראם פן תלהט אש המחלוקת מוסדי עדתם, שמו יד למו פיהם וישימו אל התקוה פניהם אולי ברבות הימים יהיה הרב הזה לאיש מצליה. אך מה נואלה תקותם! כי אם נאמר עתה אחרי עבור ימי ממלכת להביא מעשיו במשפט לפני כס הביקורת, אז לדאבון לבבנו נראה כי לא יצא נקי בהשפטו, כי אם גם לא נביאהו במשפט על כל נעלם אשר העלים עין מטובת עדתו לפעול למענם מאומה, לדאבון נפשנו עוד יתרה עשה, כי רוע הנהגתו את העדה אשר התנחלה לאטו לרגל הענאיסמוס אשר מצאה קן לה בבתי נפשו, ערה את שלום ואהבת עדתנו עד היסוד, כי כעם בכהן אך את שלוכם וטובתם ידרושו והית עני ישכח לנצח. הוא מעולם לא שם לבו לדאוג לטובת בני עדתנו, גם לא הוכיח דרכם על פניהם בראותו חמס וריב בעיר. בהגיגו לא חם לבו בקרבו לעורר רחמים והמלה כי יתנו מלחמם לדל ומפתם לאביון. זאת לא זאת! ותהי להיפך, כי הוא לא חוקיר רגליו מלכת אל אחד העניים מדרגא אחרונה על ברית מילה או חתונה, ובוש לא הביש לאכול שמה לשבעה ולקחת גם אגורות אחדות מכף האביון. — החברה „תלמוד תורה"" תענה ותאמר: בין הבירי לא נמנה, גם חברת „ביקור חולים"" בקול תקרא: לא אדעהו. אך מה נאמר ומה נדבר! כי לספר לכם בפרוטרוט כל מעללי ונבלי תחבולות הרב הזה, הלא תקצר היריעה מהכיל, גם לא לכבוד הוא לנו — כל פה וכל לשון אשר תקום עמו למשפט תרשיעהו, וכל משכיל על דבר מראש יוכל לשפוט משרים, מה נהיה לעדתנו אשר רב כזה עמד בראשה, מה התוחלת והתקוה מעדה כזאת אשר רב כזה רבות בשנים שפך רוחו עליה, לאט לאט מת בקרבם כל רגש טוב ונעלה, שקר וחנופה נשאו ראש, המה היו עמודי התוך אשר מגדל צופה העדה היה נשען עליהם. ואלה האנשים שארית הפליטה מתי מעט אשר רוחם עוד נכון בקרבם, נאלמו דומיה אין דורש ואין מבקש להם. ככה עברו ימי החשך עד העת הנוכחי אשר אנו חיים בה עתה, הרב ר׳ שמעון סעללער הגיע לימי זקנה, ובנפש חפצה עזב את כסא הרבנות באין מכלים דבר, והעתיק משכנו לקרית סטאניסלאוו, כי שם ירש הון עתק מאביו, גם בית גדול בחדרים מרווחים, משוחים בששר בנוים לתלפיות. אמרנו: האח! האח! עתה הרויח לנו ה׳ מעצבנו ומרגזנו אולי יצליח הפעם בידינו לבחור לנו, רב נכבד אשר ירפא מזבח ה׳ ההרוס. אולם שגינו ברואה! כי הרב ר׳ שמעון מעללער השאיר אחריו בנו ר׳ יונה מעללער אשר אין בו לא תורה ולא יראה, לא חכמה ולא השכלה, רק אלפי זהב וכסף אשר קבל גדה מאשתו, והנה הוא תפוש זהב וכסף וכל רוח אין בקרבו. הוא שכל את ידיו ויחזיק בקרנות כסא אביו והוא עודנו רך וצעיר, לכן התנגדו לו כל אנשי העיר לבלי תת לו כתר הרבנות. ובראותו כי לא יבצע זממו, התאושש וקרא את אביו לעזרה, כי זאת ידע כי ידי אביו אמונות הן למפעל כזה. אביו הרב ר׳ שמעון מעללער בא הלום שסטאניסלאוי, ויפזר כאפר כסף בין נגידי עירנו וישים בחלקות למו לחתום את „הקאנסענס"" נגד רצונם החפשי, אשר באמת לא לרצון היה להם, רק בעזרת סלסורים אשר הקים הרב ר׳ שמעון מעללער, והם הלכו מבית לבית וברחובות קריה פרשו מכמורת לצורד נפשות נקיים בהראות להכ שקלי כסף וזהב אשר ינתן להם במחיר חתימתם. והמה בתומם לא ידעו כי נפשם הוא חובל, וברק הכסף עוד את עינם לבלי ראות נכוחה וברשת זו טמנו להם נלכדה רגלם. והרב ר׳ שמעון מעללער ובנו חטאו והחטיאו את הרבים, (כי הוא נגד הד״ת טוש״ע חו״מ סי׳ ח׳. והרמב״ם ז״ל פ״ג סנהדרין כאשר הורה אותו רב וגאון אחד, והוא לא שם לב לדבריו) ותחת אשר לפני שלשים ושבע שנים היו אך אנשים יחידי העדה אשר התנאלו בפתבג הרב הזה, וגם בושו להעלות אותו על דל שפתם, אולם עתה גם בוש לא יבושו, ואף אחד לא נמצא אשר חתם בחנם. הן נבלה, נבלה! נעשתה פה עירנו, חסידים ואנשי מעשה רודפי שלמונים, נגידים וגבידים יקבלו עשרת מונים, ומנגד עמדו עניים ואביונים! — גם אחד מנכבד עדתנו מן היושביב על מדין, וגם תורתו הוא בתוך מעיו. גם הוא עורר את חניתו על הרב ר׳ שמעון מעללער לבלי תת לו להושיב את בנו ר יונה מעללער על הכסא, והבטיח לנו על דברתו ועל כבוד אמונתו וקדושת תורתו, גם תקע כפו אלינו לעמוד לימיננו, וכן קוינו ממנו כי הפעם ישמור מוצא שפתיו, יען יש לו בן גדול בתורה וראוי למצטלא דרבנן, וכל חפץ מגמתו היה להושיבו על כס הרבנות, לכן אמרנו כי לא יסוג אחור. אולם שנינו ברואה, כי פתאום רוח אחרת היתה אתו, רוח שקר ומרמה, האיש הזה לא ידע בשת, חלל בריתו ופתח בתנין פיו, ויצקו אל קרבו זהב רותח ותאבל את כל תורתו ואמונתו יהד, גם את בנו יקירו הקריב על מזבח זהב חתופת, לכן כאשר ראינו המחזה הזאת, איך כשלה ברחוב אמת כלו סג יחדיו נאלחו כקטון כגדול, כנקלה כנכבד, כלם יעטו אל השלל, אמרנו נעבור נא מאלה האנשים, כי עם לא בינות המה, גפן נא אל המשכילים בעדתנו, אנשים אשר בכבוד ההשכלה יתימרו וכל רואיהם יכירם כי זרע ברך ההשכלה הם, ובראשם יעמוד גביר נכבד משכיל ונאור והבל יהודוהו וישבחוהו ויזמרו לו כי משכיל הוא. לכן דמינו כי הוא יהיה לנו מעיר לעזור, אולם גם מביתו יצאנו וידינו על ראשנו. כי כל השכלתו ורום לבבו לא עצרו כח לעצור בעד שקר ומרמה אשר התגנבו בבתי נפשו. גם הוא בכסף שנה, גם הוא הקריב כל השכלתו על מזבח הזהב ולא יחוס ולא וחמול על מרבית בני עדתנו מדלת העם אשר לא ידעו בין ימינם לשמאלם והם ובניהם יתעו באין דורש ומבקש לגהות ממנו מזורם, על זאת קראנו מנהמת לבנו: אבותינו לפני שלשים ושבע שנים חטאו אשר נתנו יד להרב ר׳ שמעון מעללער לבוא אל שער עירנו ואינם. ועתה אנחנו עונותיהם סבלנו, אוי מה היה לנו! הפעם עשו להם עגל מסכה מצופה בכסף ובזהב ויתגעשו ויתהוללו ויענו לו במחולות: אלה רבניך ישראל! לכן חשבנו למשפט להקריב הדבר הזה לפני דעת הקהל במכ״ע היקר „הלבנון"" כי שבט סופר לגיו כסילים, למען יראו ויתבוננו כי יש עין רואה ואזן שומעת וכל מעשיהם בספר נכתבים, וישמעו רחוקים ולא ילמדו ממעשי אנש עירנו ויתנו כתר הרבנות לאשר לו יאתה אשר יבחרו בו ולא הוא בהם. ואתה הרב בעל הלבנון! קרא נא בגרון אל תחשוך, הרם כשופר קולך וכתוב זאת זכרון בכפר בעט ברזל ועופרת, למען ישארו לדראון עולם, לבושת ולכלמה עושי עולה. וה׳ ברחמיו יגדור את פרצת ישראל להשיב שופטינו כבראשונה וישראל ישכון לבטח. א. דוד פאליסיאק. ווילנא יום ב׳ אחרי, י״ב ימים לחדש ניסן תרל״ח. — רעדה תאחזנו ועטי מידי יפול בגשתי לבשר השמועה לא טובה בשערי בת רבים, כי נפלה עטרת ראשנו נזר תפארתנו, הוא הרב הגאון הגדול בקי בכל חדדי תורה, עמוד התורה וההוראה צדיק יסוד עולם כקש״ת מו״ה בצלאל ברי״מ הכהן צדק. לשוא אנסה לתאר לפני הקורא את פרשת גדולתו וקדושת צדקתו כי מי בכל אפסי ארץ מקים אשר ישראל נחתים שם לא שמע את שמע הרה״ג הזה, אשר הוא היה המשיב הראשון לכל דבר הקשה בדת ודין, רבות הראתה עדתנו לדעת בימי חליו כי תבין את האבדה הגדולה שתאבד במות עליה מורה הכהן צדק ובשברון גאון עזה. כי ביום ג׳ ד׳ ה׳ בשבוע העבר לא נתנה דמי לה, רגש קדש אחז כל איש ורטט החזיק כל גבר לשמע הכרוז הקורא בחיל מטעם רבני העיר וגדוליה כי יתפלל כל איש בעד שלומו כי ישלח ה׳ דברו וירפאהו. בכל בתי המדרשים והכנסיות הרבו תחנה ובקשה, בליל ד׳ וה׳ היתה ביהכ״נ הגדולה מלאה מפה לפה אנשים וטף וכלם נאנחו בשברון מתנים ויציקו לחש לפני ה׳ בתפלת דוד נעים זמירות ישראל וישמיעו קול בכי וזעקה כי יאמר ה׳ למלאך המשחית כי ישיב ידו מבלע. אולם שוא כל רנה ותפלה גם שערי דמעות ננעלו, כי אראלים ומצוקים אחזו בארון הקדש וביום שבת קדש אחר חצות היום נצחו אראלים את המצוקים ונשבה הארון הקדש. כרגע נשמע קול בכי וזעקה מכל פינות העיר ועיני רבים הורידו דמעה כנחל איתן. וביום א׳ למחרתו הוא היום המר אשר לנצח לא נשכחהו וזכרו לא ימוש מלבות יודעיו הובל לקברות מורנו ורבנו אשר כהן פאר במקדש התורה וההוראה וישב על כסא ההוראה משנת השמנה עשרה לימי חייו עד השנה הזאת היא שנת החמשים ושמנה לימי חלדו. למותר יחשב לתאר לפני הקורא את גדל הכבוד והיקר אשר אצלה לו עדתנו כי מי לא ידע כי עיר ווילנא היא עיר גדולה לאלהים ויודעת להוקיר את אנשיה הראוים לתהלה, ע״כ די לנו אם נאמר כי כמעט כל אנשי העיר נהרו אחרי מטתו לעשות לו הכבוד האחרון כאשר נאוה לו, רבים קשרו עליו מספד ויקוננו מרה על כי נאר ה׳ מקדשו וימנר לארץ נזרנו. גם הרב הגאון אב״ד דקאוונא בשמעו את הפרץ הנורא אשר פרץ ה׳ בנו, כי שר התורה נפל שדוד בחרב המות, שלח את הרב המגיד מקאוונא לספוד לו ולעורר עליו תאניה, אולם דלה כל קונה לקונן על שברנו הגדול כים, ובצדק נאמר משל הקדמוני: אלו לפי אידנו דמעותנו יזילו לא דרכה רגל אנוש יבשת, ויען כי ברית כרותה כי לא לנצח יהיה זכרון המת חרות על לוח לב האדם, וכאשר תעבור הבהלה הראשונה אז ימחה כל איש דמעה מעל פניו, ע״כ הטיבו הגבאים וראשי עירנו ובראשם פאר החכמים ונזר המשכילים הרב ר׳ שמואל יוסף פין מו״ל מכ״ע הכרמל וגבאי ראשון לעירנו ווילנא, בראותם כי המון הדרשנים לא יועילו מאומה ביניהם לאלמנת הרב וילדיו השמונה אשר השאיר אחריו בלי משען ומשענה. קראו נדבות השמיעו כי יתן כל איש כפי נדבת לבו ומכסת הכסף תבוא בית האוצר למען יהיה לקרן קימת לבניו אחריו בשעה ההיא נתקבץ על יד נדבות, למכביר, אלה הרימו תרומה בכסף מזומן, ואלה כתבו ידם לשלם אחר זמן, אם יהיה די בכסף הזה להפיק רצון ראשי עדתנו הששים לעשות צדק, ולהועיל להיתומים תועלת רב, ימים ידברו; אך חוב קדוש על כל איש מעדתנו אשר שם הרב יקר בעיניו, כי לא יעמוד מנגד, וירים תרומה מהונו לזכר שם הרב וצדקתו. גם המנעים זמירות ש״ץ דמתא השמיע קול בזכים עם המקהלה, ויעורר את לבב העם בקולו הנעים לשמוע את שני הפיוטים „אנוש איך יצדק ואניש איך יזכה״; המזכירים את האדם כי יסתכל בשלשה הדברים: מאין הוא בא ולאן הוא הולך ולפני מי הוא עתיד לתת דין וחשבון. ככה עבר לנו היום הזה אשר בו גמלנו החסד האחרון עם רבנו גאון עוזנו יתן ה׳ ולא יוסיף ליסדה ויגדור פרצותינו וישלם נחומים לאבליו ונשמחו תהי צרורה בצרור החיים. כ״ד הכותב במע נוסן יעקב פינימאוויץ."
021-HLB-1878-05-03-PG001-SINGLE-ORIGNAME_140299_toc_6,ורכתי לבנון," ורכתי לבנון ימי הבינים. נעתק ממכה״ע „איזראעליט״ ע״י יחזקאל ליעבשיץ בן האל״ה מסובאלק יא אמנם רבות פעלה המנוחה על העיף; רבות פעל עליו כוס הישועות אשר הושיטה לו ההצלחה היום, אחרי כל הרעה והתלאה, אשר שבע בימי גדודו ומרודו; אבל בספרו עתה את כל קורותיו ואת כל אשר עבר עליו עד היום הזה ובעברו על זכרונות ימי קדם אך שוח שחה עליו נפשו ולבבו יכהו כהולם פעם; גם רוח היום, ריח צח שפיים, אשר נהפך כנטות צללי ערב לרוח סוערה, גם הוא הרבה לדכא את לב הנער ותהי רוחו חובלה. אך מי גבר כרבי פינעאס משכיל אל אבד יודע לצקת שמן ששון על רוח כהה? בידו הגלים את הנער ויקחנו על זרועותיו ובפיו יספר באזניו מהליכות הבית אשר המה מתעתדים לבוא שמה: מגנו הנחסד והבנים נטעי נעמנים אשר כשתילי זיתים את גנו יפארו. ששם גם גבריאל שורק ינטע וכרע כאח אתב יתהלך; מגברת הנשים הצופיה הליכות גן חמדתו, אשר בה ינחם גבריאל אחרי אמו, ומיתר דברי תורת הבית לנחם ולשמח את רוח האומלל הנזעכה. ורגשות הנער אוסרו בלהטי הקסם אשר על שפתי האיש הדובר בו. לא ארכו הרגעים והנוסעים הגיעו צלחה אל מחוז חפצמו; העגלו עצר בעד סוסיו ויעמוד על יד בית בנוי כמו רמים המתנוסס באחד רחובות העיר. ועוד לא עמדה העגלה מלכת וכבר הגיע עד אזני גבריאל קול הידד. קול תרועה מן הבית, והקול קול בני רבי פינעאס השמחים לקראת אביהם. האב בשחוק נעים על שפתיו הגיע להם ראש ויברך את הנערים, וישאל לשלומם וישיב אהבה אל חיקם. אז בקשו הבנים לפול על צאורי אביהם, בקשו את זרועותיו, אבל, תחת היותם פתוחות למו תמיד, אסורות נמצאו הפעם, כי בם נשא רבי פינעאס אל ביתו פנימה את הנער את נבריאל כאשר ישא האב את בנו; אחריהם יצעד בצערי און גם פילאקס נאמנם והיה גם הוא בתוך הבאיב. על מפתן הבית חרדה צפורה, אשת רבי פינעאס, לקראת בעל נעוריה, ואחרי תתה לו כפה וברכתה, קראה את האורחים אחריה החדרה. שם עלה הלהב על האח ועל ידו התיצבו רבי פינעאס ונבריאל הרועדים עוד מקור וכפור וחם למו. רבי פינעאס הסיר מעל גבריאל את אדרתו ואת יתר כלי גלותו ויאחז ביד הנער ויציננו לפני צפורה אשתו. „ראי בתי!"" קרא בעל הבית, „בן חדש נתן לך! ילד יולד לנו - זה הנער הנצב לפניך בזה; אנכי הייתי לו לאב וגם בך אשת חיל, בטח לב בעלך, כי „בני אתה"" תקראנו ולאם לו תהיי כל הימים."" „ברוך אתה לי בבואך, בני"" דברה צפורה רבות, „גשה הנה ואשקך בן פורת!"" בדברה אחזה ביד הנער המתבושש ותגש ותשק לו. אז יואל רבי פינעאס לבאר לה בדברים קצרים את כל משפט הנער ומעשהו, ומה יתרגש לבה הרך אל דברי רבי פינעאס וספורו ומה יכמרו נחוסיה בהביטה בפני הנער האבד העומד כשה תועה בירכתי הבית! כגלות רבי פינעאס את ספורו קמה צפורה עוד הפעם מכסאה ותקרב אל נבריאל ותשק לו על מצחו, אשר הרטיבתהו בזרם דמעתה. עמוק עמוק ירדו דברי רבי פינעאס גם תוך רוך לב הנערים, הנצבים כאבני שיש סביב לעור, ואגלי דמע כטל אורות כסו גם את פניהם המפיקים עצב ותוגה חדישית. רחש לבם אהבה אל אחיהם הנודד — אהבת אחים עזה וטהורה וכבר לא אחת ולא שתים נסו להראות לו אותות אהבתם ורגשות לבם אבל קצרה יד גבריאל להשיב אהבה אל חיקם, כי לא נח עוד מעצבו ומרגזו וברוחו אין עוד נכונה. בעינים מפיקות תוגה ודאגה מסתרת חבק רבי פינעאס את בן זקוניו — כי כן יקרא רבי פינעאס את הבן החדש הבא אל ביתו — בין זרועותיו הרועדות, בעוד אשר צפורה מחרה למצא מטעמים לנער למלא את נפשו הרעבה; שני ימים ושני לילות ענה גבריאל בדרך כחו, לחם לא אכל ובשר פגול אל פיו לא בא, ויהי כבא צפורה ועל ידיה הלחם בלעהו הרעב בעודו בכפה ויאכל וישת וישיב את נפשו. ואחרי אכלו ואחרי שתה הביאתהו צפורה החדרה ותסר שמלותיו מעליו ותשכיבהו על מטתו וישן. „פני בננו זה׳, אמר רבי פינעאס אל רעותו אל צפורה בשבתו אל הלחם, „פני כגנו זה אין אתי כתמול שלשום, יראתי כי רעה נגד פני הנער ועוד מעט וחלה עלינו."" „הזאת פלא?"" מלאה אחריו צפורה, „הכח אבנים כה הנער? עוד תועה בחוצות באישון לילה, בליל ישימון! חי נפשי, לולי מפיך שמעתי את הדברים האלה לא האמנתי. רבי פינעאס הואיל לבאר לה באר היטב את כל קורות הנער ונסיונותיו, את דבר התענו תחת יד אנזעלם, כי שרה עם כהן און ויוכל לו, את דבר ברחו ממנו באישון לילה באין מנהל ואת דבר בואו אליו, ילד עיף ויגע, בדרך במלון שם, ועיני צפורה תרדנה כנחל דמעה: „כאיש גבורתו!"" קראה אשת רבי פינעאס ותשתומם, „חי ה׳, נער כמוהו לא ראיתי מעודי! אך מה זה דברת אישי, מחלה מרחפת על פני מחמדנו? לא! שלום יהיה לו, חיה יחיה! בן מאה שנים ימות הנער! אל המנוחה צמאה נפשו, ואליה אביאנו. מעט שנות, מעט תנומות. ורפא לו; אבל הגידה נא לי מחסדי, הן לפקוח עינים עורות ידיך רב לך, האם לא תעשינה גם הפעם תושיה כמעשה הכהן בעירו שם?"" ימי יוכל להגיד זאת מראש? גם פג לבי מהאמין אם לא רוח אחרת היתה את הכהן הזה, ומי יתן לעמל אור? אתנו ישב הנער ימים או עשור, ינוח מעצבו ומרגזו, תשוב אליו הרוח ההומיה, אחר אבחן את עפעפיו אולי יש תקוה, בין כה וכה אל יודע לנער, כי רופא הנני, למה נוליכנו שולל, בטרם נדע אחרית הנער. בתקות שוא ובתוחלות ממושבות למפח נפשו?"" אמנם, גדול שם הרופא רבי פיגעאס בעת ההיא ושמעו הולך בכל הארץ; רבות פעל בארצו, רבים השיב משערי מות ורבים מבני העם על פתחו ישכימו, כי משכיל האיש בכל דרכיו, אף חכמתו עמדה לו ותור ימינו נוראות; מהלכים לו גם בבית המלך, אדוני הארץ לעצתו יחכה ועוד זה לא כביר נקרוא נקרא אל חצרות כבודו לגהות ממנו מזור, ומי רופא לגבריאל כרבי פינעאס אם אך נשקף לו רק שביב תקוה מבין עיניו העורות? ובכל אלה לא באו הפעם האותות אשר הגיד הרופא מראש על דבר נבריאל, וביום השני כי הקיץ הנער, ראה רבי פינעאס לשמחת לבבו כי לשוא פחד פחד. העיף שאף רוח וירוח לו, עקבות מחלה על פניו לא נודעו, סערת לבבו קמה לדממה ופניו לא היו לו עוד. אמנם המה רוחו, יהמה בחלילים על הורתו יחידתו בחיים; אמנם תהגה היונה על קנה אשר גדדה ממנו, אבל ידעה כי לא תוסף לשוב אליו עוד. הן מצאה מנוח, מצאה בית וקן לה ששם לא יקוץ העיט, לא ירקדו השעירים אוכלי אדם. נמלט נמלט גבריאל מסביביו צריו ולא יפול עוד בפח; פה ישב בבית עז לו חומות וחיל וזאת מנוחתו עדי עד. ויבלג הנער על ינונו, וישכח את אמו זאת בית אביו, ובלבשו הרוח, רוח ברכה ותודה לאל גומל עליו ולרבי פינעאס המלאך הנואל, גם את עמלו ישה, גם את נדודו ישכח שכח. „אהודך אלי״, קרא גבריאל ברגש, „הוצאתני במרחב יה!״ „בקרתי היום את רחל העורה, בהביאי לה את מנתה מידי אמנו, רבות ספרה האשה באזני לאמר, כי לא כהו עוד מראות עיניה, כי תטיב לראות כמונו וכי ידיך, אבי, הוציאוה ממחשבי סגוריה. הגידה, אבי, למה לא תרפא גם לאחי לנבריאל? ולי מה יקר הנער!"" לחיי גבריאל אדמו כתולע וכמשברי ים נגרש התרגשו כל קרביו: עד כה פלאי לנער משפט גואלו ומעשהו, וכל תקוה לשוב לראות אור השמש כבר נדעכה בקרבו, אך לקול דברי תרצה כי שמעה אזנו, הקיץ הנער ותאות החיים בערה בו כאש פלדות; ועיני היושבים חליפות שמרו — על פני גבריאל הדולקים ועל מענת אביהם, אשר בלשונו מרפא. „בשגעון דברה הנערה״, ענה רבי פינעאס בשחוק נעים, „מה כחי כי ארפא לבשר ואשים לעור עינים?"" „אבל"" ענה יעקב גם הוא חלקו, „הלא כן דברה אחותנו, שתומת העינים היתה רחל שכנתנו ואתה הגחת ממנה מזור."" „לה׳ הישועה, בן יקיר, ולא לאדם; יוצר עין ירפאנה ורופא בשר אך כלי חפצו הוא לכלכל בו את מעשהו״. „ראמות לי דבריך״, ענתה הנערה בתום רוח, „אבל היה נא גם הפעם אבי לכלי חפץ ביד ה׳ ורפא נא לו; כי אהבתי את אחי את גבריאל ולא אוכל לראות עוד ברעתו. „כמוכם כמוני, בני"" דבר רבי פינעאס רתת. חכמוכם כמוני אהבתי את הנער ובכל לבבי נמצאתי לתת לעור אור. אך אתה בני — שם את פניו אל גבריאל, אשר כמעט שמע אזן הרופא מרחוק את קול לבו דופק ומקפץ בקרבו — אך אתה בני, אל תשלח נפשך בתקות שוא ואל תבהל ברוחך לרחוק את קץ ישועתך; הכן תעמוד את כל לשמוע ממני ואם לחסד ואם למשפט שם אל נורלך - שירה לה שא בשמחה את משפטו אמנם נצבה במרחב רגל זה הנודד; בא אל המנוחה אשר זה כמה צמא אליה, וימצא באוהבי האדם האלה הורים יקרים, ובבנימו — רעים נעימים, אשר שמו למו את אושר גבריאל לקו ויהי כל ישע וכל חפץ כולסו להרגין את לבבו ולהשות את עמלו, את בית אביו אף את אמו יחידתו עלי אדמות. ומה פחד ורחב לב גבריאל בשמעו מפורש ספי ילדי שעשועיו, יעקב ובנימין, כי עוד מעט וגם הוא יצוא יצא עמם החדרה לשמוע בלמודים וחבר יהיה להם לצקת מים על ידי סלמדם להועיל. הן לזה נכסף נכסף זה רבות בימים ויבא היום שקוהו ויהי מאושר. ויום השבת הולך וקרב; לב גבריאל מקפץ בקרבו, רוחו הומה — הבטח הבטיח רבי פינעאס להביאנו אל הר הקדש ולשמחנו בבית תפלתו. ומי מלל לאומלל רמוס הצרות אל, בהתענו תחת אנזעלם בדביר מקלטו? היתה רוח הנער, חיים חדשים נופחו אל קרבו, חיים, אשר כבר לא האמין במו ולא פלל לראותם עוד. ובשוב האורחה, כעבור תפלה, אל שקט מעונם. לא נפקד גם מקום גבריאל בין הבנים לקחת את ברכת רבי פינעאס, אשר מדי שבת בשבתו יפרוש את כפיו לברך את הנערים, ועוד יתרה עשה הפעם, כי שכל רבי פינעאס את ידיו וישימם ראשונה על ראש נבריאל, ומי זה איפא מאושר ממנו? ובנשוא האב את הרנה ובפיו יקרא למלאכי שלום ממעל, אז כחולם והיה הנער, ובחלומו יחזה סולם מוצב ארצה בתוך נוה שאנן זה, זה שער השמים, ומלאכי אלהים עולים ויורדים בו. ויקדש רבי פינעאס על היין, וישבו שמחים וטובי לב אל הלחם ויאכלו וישתו ויחזו את האלהים. „דבר אלי יגונב״, קראה תרצה היפה, ילדה בת ארבע, „רזי לי, אבי!"" „דבר, רז לך, השמיעיני את קולך בתי, הגידי דבר מה ידעת. „חולה — חולה — אבל... והקול המוזר נשמע שנית, כי ברגע ההוא קם הארח להפרד מעל הדובר בו — ונבריאל גבעת שנית, ויבהל, ויתן בקולו כמשתגע, ויחרד, ויכרע ארץ. פלצות בעתו את הנערים ובחרדת מות קראו לעזרה; ידי בנימין מלאות עבודה לתמוך את גבריאל ואחיו מהרו להוריהם. „חושה אבי!"" צעק יעקב בבהלו החדרה אל אביו, „מהרה אל תעמוד, פן אחרת ומת הנער!"" פני רבי פינעאס חורו במת, ובשכוח את האיש היושב לימינו, עזב את הארח ויבהל לעזרת המתעלף. גם הארח נבהל מפני החרדה הגדולה, אשר חרד יעקב אל אביו, ויתנער גם הוא, ויבט במנוד ראש אחרי הנער ויאנח בשברון מתנים: „הה בני! בני! בני!"" התפרץ מלבבו ויקם ויצא. והמוזר - איש מדות וגבה קומה; על מצחו כבר הותותה תו שיבה אשר זרקה בו — לא מרוב ימים, כי אך שלשים במספר שנותיו, עקבות רעה ותלאה הם אשר כבר שבע האיש למדי. ולא מוזר לנו האיש; האמנם ראינוהו בנשף, באשון לילה, וברגע קטון; אך מה רב, מה נורא הוא רגע קטון זה, בקורות ימי חיי האיש הוא היה האופן המגיע כל סביבותיו ובחיקו הוטל גובלו לחלדו ולצבאו עלי ארץ. כעבור שעות אחדות שבה אל גבריאל הרוח; דרוש דרש הרופא אחרי נסיבת חרדתו, אך הבין הנער את משגהו ויכחידה תחת לשונו. בלתי אחרי שבועות אחדים החריש יעקב בעגלתו וימצא את חדתו: גלה נבריאל את אזן אחיו, כי האמין לשמוע את הוד קול דוד אביו — ויתרגש. (ההמשך יבא). כי מפי העליון הרעות לא תצאינה."" עברו ימים רבים; הרופא בחן את עיני העור וימצא כי יש תקוה: אך חדל מגלות את אזן נבריאל פן יפרוץ עליו להחיש את מעשהו ושחתה התרגשות נפשו את תהלוכות רפואתו; ובכן מצא טוב לו להמשיך עוד את הדבר ובין כה וכה יחליף נבריאל כח לשא ולסבול את אשר יוטל עליו. וכה עבר גם הסתיו; גם את הימים האלה כלה גבריאל באפס תקוה ועל כנפי תקותו זו עוד ידא הנער גם היום, כי בעוד מועד יפליא אביו לעשות עמדו. אך ברוח נכונה יכלכל מחלהו, שליט הוא ברוחו לכלאנה, כי כבר למד העוד לשבת יחיל ודומם עד בא עת מרפא. באחד הימים והנערים משחקים איש את אחיו, ורבי פינעאס יושב בתא הנשען על חדרם, וכפעם בפעם יהגה בלמודיו ורפא ירפא את כל חולה ומר נפש, והנה שבה הבת תרצה ותבא מחדר הורה ובחפזה שכחה לסגור אחריה את הדלת, ולא נודעה בלכתה ובשובה לאחוזת המרעים עליזי הלב; אך פתע מנוחתם ושמחתם נשבתה ונאספה, כי מקרב מסיבתם פתאום התרומם גבריאל ויתר ממקומו, ולמדות עיניו האטומות, נבהל וירץ כברק לעומת התא שמה, ובחפזו ובמרוצתו כמעט כשל העור בהתנגף רגלו, לולי תמכוהו אחיו אשר נבהלו לעזרתו. „ה׳ אלהים! מה היה לך גבריאל כי נפעמת?"" שאל בנימין ויחרד. „שם, שם!"" נהם הנער. „מירכתי התא — את הקול שמעתי - הוי. קול לא מוזר — קול, נפשי יצאה בדברו — משם, משם — נהם הנער וישאג כמשתולל — משם קול דברים — הוי! את קול מי שמעתי?"" „איש מוזר שם בתא על יד אבינו״, הגידה תרצה. „חולה מבקש עצת רופאהו"" מלא יעקב אחריה."
021-HLB-1878-05-03-PG001-SINGLE-ORIGNAME_140299_toc_7,עות העולם והטבע," עות העולם והטבע ע״ד שפע פעולת הצמחים בחדרי הבית ובאויר הגלוי על בריאות האדם. מאמר מדעי נכבד מאת החכם פעטענקאפפער נעתק על ידי שמואל זאב ראפפאפארט. כנודע לא ימצאו הבע״ח את מזונם וכלכלתם מצמחי הארץ, ויע מאד אל הטבת מצב בריאותנו. עד הזמן הזה נמשך האדם בדברים האלה רק ע״י רגשות נטיותיו (אינסטינקטע) אשר אמנם הובילו אותנו לרוב בדרך הישר והטוב. גם עתה על הענין הזה אך מעטות הנה החקירות המדעים. אבל המדעים האלה הולכים ומתרחבים וגם זה אות לטובה כי החלו לחשוב מחשבות כבירות אדות הענין הזה ובטח מחשבות בעצה מחכמי לב תביאנה תוצאות נכבדות בעולם המדעים. בכלל עלינו לדעת ולהודות כי הצמחים ינקו ויטהרו את האויר וביחוד בשלשת הסגולות אשר להם: 1) יען כי הצמחים יבלעו את יסוד הפחמי, 2) יען כי תחת פעולת אור השמש ינדפו מקרבם חומר החמוצי ובאחרונה, 3) יען כי מוציאים ופולטים מקרבם את חומר האצאן. את הדברים המקובלים האלה לא ארהיב בזה לבטל או לרפות אותם יען כי מוסכמים המה כגדולי חכמי תורת החיים (פהיזיאלאגען) חכמי המזג להעמיע) וחכמי חזון הרוחות (מעטערעאלאגען). מטרת דברי היא להראות עד היכן הדברים מגיעים ליחם שלש הסגולות האלה אל בריאות האדם. ראשית כל דבר עלי להגיד בזה כי מציאות גם אחת הסגולות הנז' האלה עודה לא הובררה בנסיון מובהק. ויען כי המסירת מודעה הזאת היתה נפלאה מאד מאד בעיני הקוראים החובה עלי להגיד קבל עם על מה אדני דברי אלה הטבעו. ע״ד היסוד הפחמי עלינו לשאול מראש: כמה נמצא מסכום הנאז הזה באויר, במדה ובמשקל, כמה יסוד פחמי נמצא באויר משחת ובאחרונה כמה ירבה יסוד הפחמי באויר בהמקומות הריקים מכל צמח ושיח השדה על המקומות המלאים צמחים הרבה? כמות יסוד הפחמי באויר הגלוי לפעמים יעדו וקבעו בדיוק נמרץ זולת במקומות אשר ישלוט רוח סערה או ענן וערפל הרבה, ויצא לנו לדעת כי בין 10,000 חלקי אויר נמצאים משלשה עד ארבעה חלקים יסוד הפחמי. כמו כן עשו נסיונות ובחינות ע״ד כמות יסוד הפחמי בחדרים אשר יגורו בהם או נמלאו באנשים, והנסיונות האלה היו לאבן בוחן בעת עריכת והכנת הווענטעלאציאן באויר רע אשר הוא גם משחת ומצאו משלשה עד כי הצמחים קרובים יותר אל הארץ ביחס גדולם מחיק האדמה אף כי כהצמחים כהבע״ח יולידו בדומה להם וצאצאיהם המה צאצאי הצמחים ולא צאצאי הארץ, בכל זאת מפני כי הורתם ולידתם בחיק ומחיק האדמה יותר מכל הבע״ה והאדם אשר על פני כל הארץ נוכל לחשוב למשפט כי לוא פתח ה׳ את פי הצמחים ויכלו להביע בגרונם כי עתה רק המה בצדק יכלו לבנות את האדמה בשם „אם יולדתם״. הצמחים יגדלו ויעשו פרי ויחיו זרע מהחומרים אשר אין בהם רוח חיים אשר בערמות האדמה בעצמה ואנחנו חיים בלי אמצעי מתוצאות הצמחים או הבע״ח אשר יחיו עליהם. מציאותנו וקיומנו דורשים אופני החיים ותכונות שונות למיניהם וכלכלתנו איננו תלויה בארץ בעצמה כמו חיי הצמחים וכלכלתם. ויען כי בינינו ובין הארץ נמצא סוג הצומח, לכן נוכל לבנות אנחנו את האדמה בשם „אמנו הזקנה"" היותר נאות לה תחת השם „אמנו״. עכ״פ ההתקרבות שלנו עם האדמה קרובה היא במאד מאד. אנחנו מרגישים אל סוג הצומה רגש התקרבות טבעית אשר יתן אותותיו אותות לא לבד באהבתנו אל כל דשא, ירק ופרחים, כי אם גם במזג רוחנו ותכונות נטיות לבבנו מקורבים אליהם במאד מאד. לוא יכולנו להביא חשבון ולמנות את השתנות מערכת רוחנו הבאות מפעולות הפרחים  בחיינו התמידי ובתעופת רוח השיר והכליצה הנולדה בהתפעלות השקפתנו עליהם נגד פעולות חזיונות הטבע האחרים, כי עתה נוכחנו לדעת כי סוג הצומח רב אונים הוא ביותר להפליא את פעולתו עלינו מכל יתר החזיונות בעולם. התועלת החומרית אשר נקבל מהצמחים ג״כ גדולה מאד. לא נביא עתה חשבון ולא נבאר בזה את השאלה: איזה מזון יביאו לנו הצמחים, גם תועלת ארוכה ורפואה אשר נמציא לנו מהם, רק נביא חקר דבר ע״ד תועלת הפרחים והעונג אשר נקבל מהם בהיותם נמצאים בקרב בתינו ועל פני האויר הגלוי ביחוסם אל בריאות האדם ותועלתם להסיר לפעמים מחלה ממנו לפני בואה. עד הזמן הנוכחי לא שמנו לב הרבה על הדבר הזה כמו לא הביאנו במשפט הרבה כי שלחן ערוך במאכלים טובים, מלבושי הוד, חדר רחב ידים ועוד דברים הרבה המרחיבים דעתו של אדם מועילים חמשה חלקי חומר הפחמי באלף חלקי אויר וחלק אחד על אלף הוא הגבול וקו המבדיל בין אויר טוב ורע בתוך החדר. (ההמשך יבא)."
021-HLB-1878-05-03-PG001-SINGLE-ORIGNAME_140299_toc_8,"חדשות, שוויי
„ות"," חדשות, שוויי „ות המו״ל „אקבאר׳ הנ״ל בבשרו לקוראיו בשורת השלום יאמר כדברים האלה לאמר*) „האל הוא אחד ואין שני לו ונביאו הוא מחמד נאמן ביתו״, אך בחפצו חפץ אל אדיר נתן ברית שלום להרוססים המורדים. בני האמונה האמיתית אמונת איסלאם המה יודעים, איך זה לפני ירחים מספר התקומבו אלה הארורים המשתחוים לפסל, צלם, דמות ותבנית, חדלו מלשלם לנו מס תמידי, חגרו חרבם על ירך יחד עם כלי המשחית והשטן, הן המה המצאות העת החדשה, שות שתו שערי סטאמבול, ועל ראש האמונה האמיתית עליון למלכי ארץ ידם הדו; אולם האמת ואמונת נביאנו גבר עליהם וישימם כעפר לדוש. מלכנו האדיר בפעם הזאת, אך הוא לבדו יצא גבור מנצח במלחמה עם בני בלי אמון במו, כי לא לקח אתו כפעם בפעם אלה הממשלות חמרות למשמעתו: בריטאניה, אוסטריא ואיטאליה, ואך אחד אחד בראש רבים מבני האמונה האמיתית יצא לקראתם ויגרס להרב ויפזרם לכל רוח. גם השולטאן האמיד על עזיו לא אבה כי ילכו אתו אלה, למען לא יאמרו ידינו עשו את החיל הזה, וזאת היה לכתם אמיץ על שמלת כבוד גבורתו, הוא ידע כי האלהים ונביאו יהיה אתו וכן היה. נדיבת רוחו וגודל חסדו הבלתי מושג הטו את לבבו ויתן ברית שלום להנוצרים, אשר בקשו אותו בהכנעה והשפלה גדולה, האח דעו נא עם אומני אמונת אומן כי עתה מחדש מסטאמבול חולש על גוים משפט לעמים יצא ולדברו ייחלו. אך שמעו גם אתם בני בלי אמון עברים נוצרים ועובדי אלילים, האזינו והתבוננו מה נורא החרפה אשר הניח עליכם מתקוממים ומורדים! הקשיבו ואל תנבהו. אחד מעקרי פרטי השלום הוא כי בעוד ימים מספר יבוא אחי קיסר מאסקווא עם גדולי שריו וסגניו העוטרים אותו מעופרים בעפר ואפר, *) העתקתי מלה במלה זולתי כי חסרתי החרופים והגדופים אשר ימצאון בכל מקום אשר יפגש את השם „נוצרים״ כי הנה אם גם פי הרוס יקבם, אין מקום עבורם במכ״ע עברי כמובן. הכותב. (חסדי השולטאן). — עוד ידי גדולי הדיפלומאטים מלאות עבודה רבה ויגיעת בשר, עוד המה מיגעים נפשם לסעוד את החולה האנוש והמט לשחת על ערשו ערש דוי; לא לנחות מזורו ולרפאותו מחליו, שגם ישר נוכחו כי אבדה תקותו, אנושה מכתו מאנה הרפא, שוא כל צרי בריטאניה גם סמי עסטרייך לא יגהו מזורו. אך חפצם — למצער — להקל מכאוביו ומספר ימיו אשר חוצצו ימשכו ולא ימות מות פתאומי ביד רוסיא לבדה. על כן עיני כל בני אורופא נשואות אל התחבושת אשר חבשו לו אנשי חסד אלה, הוא הקאנגרעס או הקאנפערענץ אשר בדו מלבם; אם יעלה ארוכה לו, או אולי עוד יחצב לו קבר! חלק כחלק יקחו כולמו בנחלת המת, ולא תפרץ מלחמה כוללת בשערי אורופא. הנה כן הוא מצב „החולה״ בעיני בני אורופא המשכילים על דבר אמת, אשר אזנם קשובה להגת קוי הדלוג רב הקשורים לדופק החולה אשר יבשרם לרגעים עצמת מכאוביו ותהלוכות חליו. אולם לא כן הוא דעת אחד מבני החולה; הוא המו״ל מכתב עתי „אקבאר"" היו״ל בעיר סמירנא בשפת ערבי: הוא לא כן ידמה ולבבו לא כן יחשוב. החכם מו״ל מכ״ע „נאוואסטי"" העתיק אמריו, ורבים מהמו״ל הרוססים שמחו לקראתו ויביאו גם המה את דבריו, בידעם היטב כי כבר קצה נפש קוראיהם בלחם הקלוקל אשר יאכילום יום יום, געלה כבר נפשם בחכמת ביסמארק, נכלי אנדראססי וערסת בעאקאנספיעלד יחד. אי לזאת לא למותר יחשב לתת זאת גם לפני קוראי „הלבנון"" אשר גם לחכם אוכל יטעם ואזנם מלים תבחר למען דעת עד מה גדלה אולת ההמון שמה, ויהיו גם מאשרי העם הזה נתעים ומתעים מבולעים בהבל הפאנאטיומוס כולמו יחד. להשתחות לפני הדום כסא כבוד השולטאן ולבקש סליחת חסד, או אז פליא את חסדיו יושט למו את שרביט הזהב יענה ויאמר סלחתי. אז ירשה לקיסר מאסקיוא לעלות מחדש על כסא מלכותו ולשלוט שמח שלטת, אחרי קחתו מידו סך כסף והון עצום למכביר. אולם למען לא תפרץ התקוממת בקרב המוסלימאנים גלל חסדיו אלה, השולטאן ראש לכל מלכי תבל צוה כי ישארו חמשים אלף איש מחיל הרוססים בבולגאריה. ולהנשארים הרשה כי ישובו לביתם בתנאי מפורש כי יעברו דרך סטאמ- בול ביראת הכבוד שחוחי ראש ובכוש פנים אל ארצם ואל מולדתם. — באופן כזה השפיל מלכנו האדיר אלה אשר התקוממו נגד „ראש"" האמונה האמיתית נצח בל ירימו ראש. האח! דעו נא זאת עם אמונת אומן, תנו תודה לאל ולנביאו נאמן ביתו שירו לו זמרו לו, תודות לך שדי, שלח שלום לנביאך מחמד. כדברים האלה בגרעון או יתר רשע כסל והבל כאלה כמעט פה אחד ענו רוב המכ״ע בבשרם בשורת השלום ולא לפלא הוא אם כי כפי הנשמע יתעורר רוח פרצים ורוח כשהית בקרב המוסלימאנים, לא לפלא הוא אם רבים מהטורקים ירעמו פנים גלל החסדים אשר הפליא השולטאן לעם עברתם אשר בידו היה להכותם חרם. ותחת להיטיב אשר דמו בזה מאשר עם אלה, עוד הביאו רעה גדולה על ארצם האומללה, הרב איש באחי תהיה. ומשנה שברון ישברו, אולם לוא חכמו השכילו מהבילי עם אלה, לגלות פני הלוט הלוט להסר מסכת השקר אז בטח שקטו בסכונם ובדומית השקט נשאו את אשר נטל עליהם מחמד נביאם, ולא הרעישו ארצם סביר בעיר היא נרעשה בלעדם מבחוץ, ואשיותיה הרוסות הסה לפול, אלה המה קצות דרכי הפאנאטיזמוס, פרי מעלליה אכלו ויאכלו. המעתיק: שנה״ב."
021-HLB-1878-05-03-PG001-SINGLE-ORIGNAME_140299_toc_9,הודעות," הודעות הודעה. כבר הדפסתי בפה ווארשא ברשיון הצענזיר והסכמות מכמה רבנים לוח א' אשר חקוקים עליו בלה""ק דברי מוסר המקובצים מספרי קדש לאומרם מענינא קודם ברהמ""ז אשר קראתיו בשם „נתן תתן"", וזה ימים לא כביר אחרי אשר העתקתי אותו הדפסתיו כתבניתו בלשון אשכנז, ע״ט ג״כ עפ״י רשיון הצענזורי והסכמות כמשפט. אפס כי לא היה תפארת הרבנים יחיו לבא בכתובים במילי זוטרתי, על כן נפקד מקומם גם בלוחות הראשונות גם בלוחות השניות. ועתה כאשר הכינותי את עצמי להוציא לאור את הפירוש היקר זרע יעקב מאא״ז הגאון הצרי ק זצלל״ה על תנ״ך. והנה לא טובה השמועה אשר הגיעה לאזני לאמר, הקידו אנשים ויפרו ברית התורה גם עברו חוק הממשלה, כי הדפיסו את הלוח הראשון הנקרא „נתן תתן"" בלה״ק בלתי ידיעת. ע״כ נועצתי לקלקל את מחשבתם בשומי מארבים להשיג מאתם את הספרים המווייפים, אשר לא ענתה בם צדקת חותמי, כי לי המה, ואחרי הדרישה והחקירה גם בעליהם יענשו בפלילים להשיב גמולם בראשם. ע״כ השתדלות השני גבירים מפורסמים העומדים לימיני לנקום מהעוברים על חומר הזאקאן. ועל הסכמת השמנה גאוני זמננו ושני חסידי עליון גדולי הדור. והחפצים לקנות החבורים ההם יפנו מעלתם על האדרעססע שמעון אבראמאוויץ, זאמקאוואיא אוליפא, דאם בראבקאווא, ווילנא. משה אורי בהרב ר׳ שמעון זעלל"" ה מווילנא. כ״ד המודיע"
021-HLB-1878-05-03-PG001-SINGLE-ORIGNAME_140299_toc_10,לבן שיניים (מילך צעהנע).," לבן שיניים (מילך צעהנע). האדם יולד חלש ורפה כח, ומיתרי החיים יחשבו להנתק מכל חולי אשר יארב עליו לרגעים. והנה כעת אשר שיניו יחלו לצמוח, מעת היות  חמש ירחים, עד אשר יחליפו עליו שיש שנים, אז נכון הוא לכל פגע: מבנה גופו רופף ועצביו יתפלצו, ריר ירד מפיו על לחיו, ושאת וקדחו יאחזוהו. כל אשר יתפוש ביד יושיט לפיו, וכמו יראה את מקום מדותו רק הילד, אשר נולד חזק ומוצק, הוא יתגבר על מחלתו ועמודי בריאות לא ימוטו. אפס אם חלש הוא ושניו בבכדות תצמחנה, אז קרחה תקיד בקרבו, דלקת בראשו, מכות באזניו ושאת במקום מושב השינים, את גופו יאחז השבץ העכול ובני המעים ישחתי וקרוב הוא כי יקראנו אסון. וכבר נועצו חכמי הרופאים למצוא רפאות תעלה, למהר ולהקל את צמיחת השנים. אפס הנסיון הורה, כי יתר שאת לתעלה, אשר המציא אחד מראש רופאי דורנו היא התעלה הנקראת: רביד עלעקטראמאטאריש לשנים, וכל התעלות אשר המציאו שאר הרופאים לא תשוינה לה ולא תערכנה לה, ובמשך ימים מעטים פרצה תהלתו, תועלתו וטובו בארץ לכים ושרים כנסיונם, ורופאים במדעם העידו והכירו, כי הרביר הזה בדו יעזור להנערים ויסיר כל מחלה מהם. והיה כאשר תגיע העת כי שניו תצמחנה אז ישימו הרביר על צוארו ויומם וליל לא ימוש ממנו ובקל יבקע בשר השנים, והשנים תעלינה ותצמחנה מהרה, והדביר הזה יוסי גם לתת חיים חדשים בבשרו ובעצביו והעלם ינצל מכל פגע וגם בווילנא נסו ובחנו אבות רבים וראו כי אין טוב כמוהו. הרביר הזה ימצא כעת בידי וכל החפץ לקנותו יבא אלי או יכתוב על אדרעס הנקוב למטה וישיגו במחיר 1 רו״כ עם פארמא. Chaim Herz Kodin in Wiilna Deuische Strasse, Haus Klotz"
021-HLB-1878-05-03-PG001-SINGLE-ORIGNAME_140299_toc_11,"המוריה.
א"," המוריה.  כתבים בודדים מכתבי ידי הסופר המפואר מו""ה מרדכי אהרן גינצבורג ז״ל הם: א) תולות נאפאלעאן בן-פרט, ב) קקין דיונה, בקרת ספר מגיד אמת, ג) תורה אחת, ד) איוב, יצא עתה על ידי ראשונה לאור מכ״י המחבר ז״ל, נדפס בדפוס ועל נייר יפה, לעקסיקאן פארמאט, ונמצא למכור לכל דורשיו בבית מסחרי פה וגם אצל הר״ר נחמיה צערגאוויץ סוכן „העברי׳ מחירו לאחדים 30 קאפ׳ והנחה למו״ס כדת הסוחרים. בית מסחרי יקבל בעשטעללונגען על כל מכ״ע עברים אשר יש להם מהלכים בארצנו. ולוקחי מכ״ע על ידי און קוני „המוריה"" ישיגו ע״פ בקשתם את הקאטאלאג שלי לשנת תרל״ח חנם. „הענק לגרגרות הילדים"" נמצא אתי לדורשיו בכל עת במחיר 1 רו״כ עם פארטא. ולכל בעלי בריתי שלום! אליעזר יצחק שפירא: ווארשא בחדש ניסן תרל״ח L. 1. Schapira, St. Jurskala. No 22. Warschawa האדרעס אל ה׳ צערנאוויץ: Ch. CZarnowicz, Dzika N 3, Warschau. "
021-HLB-1878-05-03-PG001-SINGLE-ORIGNAME_140299_toc_12,ECERS HOTEL in BERLIN," ECERS HOTEL in BERLIN הלא ידוע, ועתה נתקנה ביתר שאת בהדרים מרוחים וכל מיני מטעמים מתוקים להיך, ריח ניחוח, ובמשרתים נמהרים וחשים למלאות חפץ האורח, לכן הנני מתכבד לבקש מעוברים ושבים לסור אל בית מלוני ובאשר מחוק המדינה הוא עתה בלי לשלוח משרת על הבאהן לקבל פני האורחים ויסתעף מזה השגת גבולי כידוע, לכן הנני רושם האדרעססע שלי ונא לשים עין עליה. S. Eger Berlin, Kloster trasse No. 97."
021-HLB-1878-05-03-PG001-SINGLE-ORIGNAME_140299_toc_13, תקנת עגונות,"  תקנת עגונות קאנין. — קוראים נכבדים! אל תאמינו כי זה האיש אשר סדר ג״פ בעיר פאריז בעד איש סובאלקי אחד המבואר בהלבנון גו׳ 26, 35 והעמיס עליו בגלל זאת תלונת גדולי ישראל. הוא באמת דין מקאנין. והנני אמת אגיד שלא דין ולא בן דין היה מעולם כ״א ליבוש שטערן שמו ומשרתו היתה בעירנו מלמד לא להועיל וכאשר ראה שנגזרו הצאן ממכלתו, ואין רועה בלא עדר, אחז מטה גולה (יואנדערשטאב) לסחור בארצות אשכנז וצרפת באפר תרמיתו אשר שת עליו לנסות דבר אם תביא המקרה לידו כאשר גם עירנו מלאה במעשי שקרא מפה אל פה. ועצתי אם יבקר מ״ג את ביתכם שימו עיניכם עליו ועל ידיו."
021-HLB-1878-05-03-PG001-SINGLE-ORIGNAME_140299_toc_14,I 11*11 18 ^1^13• 11 — 1)2X2* V©!*ם;1ת1ו..., Fdi die Bedaction Verantyorlich Dr. Lehmann - DEuck Von d. Bri in Maiuz.
