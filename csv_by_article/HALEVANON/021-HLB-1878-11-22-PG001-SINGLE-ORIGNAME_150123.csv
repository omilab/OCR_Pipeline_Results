article_id,headline,text
021-HLB-1878-11-22-PG001-SINGLE-ORIGNAME_150123_toc_1,"־ I ? ט ' י י' ' ^ | | •' ^ ""%*' י* ? ?'..."," אל  1 Aiobralscho Ausgapo des „HSLgn E ם שנת חמש עשרה נומערא טז מחירו לשנה  החפץ להשיג את הלבנון.  ע״י בוכהאנדלונג אשיע״י פאסטאמט בארצות אשכנז, 12 מארק. 2  ידרשתו מהם בשמו האשכנזי: וליא ד פלורין א״ו באוט ברוסיא ופולין 50 ,5 רו״כ. HEBr. AUscDRaISRAEL דו וכינא 1 פונד שטלג. . שאר ארצות 75 ,18 פראנק ברוסיא היו לו ואת המון הרבי חצות או לרבע שנה בחצי או L. Bewinsohn.  ובע ממחיר הקצוב למעלה.   Bolschala Uliza. Wilna. מחיר מודעות ם מ 6  20 פפעניג בעד כל שורה, ואם 3 מאמר אשר לא יעלה לרצון על ב נדפסת איזה פעמים ינוכה ראבאט. מזבח הלבנון איננו חוזר לבעליו. הודעת עגונה מקובלת בחנם. מכתב בלתי חפשי לא יקובל. ב עיר ועיר ועיר ועיר ועורריערריערענעראלל מכתב עתי לבני ישראל אנשי עיר ועיר ועיר ועיר ועיר ראו עיני רעיהו ויעל יוצא לאור בכל שבוע להודיע ולבשר ולהורות כל דבר הנדרש לאיש יהודי לדעת באשר הוא יהודי וחבר לחברת האדם מאת מאיר (דר.) לעהמאן ע״י יחיאל ברי״ל יצ""ו דֶרֶךְ אֱמוּנָה בַחַרְתִּי (תהלים קו״ט)"
021-HLB-1878-11-22-PG001-SINGLE-ORIGNAME_150123_toc_2,"8 Iן_ 1# ז6ג00נ0?61א 22 ם2, <16א0. 16 1 ...", aaaa מאינץ כ״ו מרחשון התרלט  
021-HLB-1878-11-22-PG001-SINGLE-ORIGNAME_150123_toc_3,דברי הימים: השקפה כלליה על מקד.שבעת ימים..., דברי הימים: השקפה כללית על מקרי שבעת ימים האחרונים. מכתבי סופרים.: דברי שלום ואמת. קאוונא. קעניגסבערג. חדשות שונות. הודעות. — ירכתי לבנון: ספור „רבי יוסף בן גרשון המכונה יאזימאן מראסהיים״.
021-HLB-1878-11-22-PG001-SINGLE-ORIGNAME_150123_toc_4,".
."," .  השקפה על מקרי שבעת ימים האחרונים. — בשנים עשר לחדש הזה התפאר מכ״ע גלאב הלונדוני כי הנהו מורשה להודיע אשר ביום 9 לחדש הזה מסר ה׳ גיערס יועץ חרש מקיסר רוסיא מכתב אל ציר ברי- טאניה בס״ט פ״ב, ובו יאמר כי כל ישע וחפץ קיסר רוסיא הוא לכבד ולהוקיר את הנעשה ונגמר בסוד צירי הממשלות האדירות באספת הקאנגרעס הבער- לינו, וחפצו האדיר הוא להשיב את המנוחה בארצות הבאלקאן עפ״י הדברים שהיסכם עליהם בברלין, ולא אחד מהפקידים הסרים למשמעת קיסר רוסיא יעוז לעשות דבר שלא כרצון האדיר של הקיסר.  והנה אף כי כבר אתמחי מכ״ע גלאָב כי אליו דבר יגונב מהנעשה והמדובר בסוד שיח שרי עצת הבריטאנים, מאז הוציא לאור את ספר הזכרון שכתב וחתם לארד סאליסבורי, וגראף שובאלאף בטרם נסעו אל הקאנגרעס ברלינה; ואף כי מכ״ע הלונדונים כלם פה אחד ענו ואמרו כי הודעת מכ״ע גלאב ממקור נאמן מוצאה; וראיה אחרונה היא כי לארד בעאקאנספיעלד משל ברוחו מדי דברו במשתה הלארד מאואר (ביום 9 לחדש הזה) ונזהר בלשונו מבלי הזכיר את שם ממשלת רוסיא על פיו, ונהפוך הוא כי לארד בעאקאנספיעלד אמר בפה מלא כי לא ידע עודנה מי ומי מהממשלות אשר תחפץ להשליך מעליה עבותות הברית הברלינית — בכל זאת לא האמינו כלם בהודעת מכ״ע גלאב עד שבא המו״ל אנענס רוססע"" והודיע בט""ו לחדש הזה כי אמת נכון הדבר כאשר הודיע מכ״ע גלאב. ובה בעת אשר יקיים את דברי מכ״ע גלאב יכחיש את השמועה העוברת כי גראף שובאלאף ההולך ונוסע דרך פעסט (ששם נמצא עתה אנדראססי וקיסר אוסטריא) וויען (וי""א גם ברלין) פאריז ולונדון ילך במלאכות ממשלת רוסיא להציע לפני הממשלות האדירות לקרוא שנית אספת קאנגרעס להתיעץ יחד איך להשיב המנוחה בארצות הבאלקאן. ולפי דברי המו״ל אגענס רוססע רק בעבור שמכ״ע בשאר הארצות העבירו את השמועה שחפץ ממשלת רוסיא הוא להפר את הברית הברלינית, רק בעבור זאת ראתה ממשלת רוסיא להבטיח הבטחה נאמנה לכל הממשלות האדרות כי כל מעשיה והשתדלותה פונות רק אל המטרה להשיב המנוחה באריענט עפ״י הדברים אשר הוסכם עליהם בהקארעס הברלינו, וחלילה לאחד מפקידי ממשלת רוסיא לעשות דבר נגד קיום הברית הברלינית. ואחרי כי עתה לא יסתפק עוד איש בקיום הברית הברלינית, יצדק מאד מכ״ע גאלאס הרוססי באמרו כי לא יבין לדברי לארד בעאקאנספיעלד במשתה הלארד מאיאר הלונדוני: בראשונה אמר כי אין להעלות על לב אשר אחת הממשלות הבאות בברית בברלין לא תאבה לקים את אשר קימה וקבלה עליה לעשות עפ״י הברית ההיא, ובאחרונה יאמר כי אם ממשלת בריטאניה תראה כי דברי הברית הברלינית לא יתקיימו ככתבם וכמשמעם אזי תקרא אל לאום בריטאניה כי יבא לעזרתה להגן על הברית ההיא בכל עוז - הדברים האחרונים האלה מורים כי עוד יש ספק בלבב בעאקונספיעלד אם תתקיים הברית הברלינית, כי לולא זאת לא הודיע כבר היום את אשר תעשה ממשלת בריטאניה אם לא תתקיים הברית הברלינית, כי האיש אשר מחשבותיו ודבריו ערוכים בהגיון ישר לא יאמר היום מה שיעשה מחר זולתי אם רואה כבר היום כי קרוב לבוא הדבר אשר בעבורו יהיה מוכרח לעשות איזה מעשה. והנה מכ״ע גאָלאָס יענה לעצמו תשובה על שאלתו, לאמר: אחרי כי עאקאנספיעלד דבר את דבריו במשתה היין, ובמעמד כזה לא יבוקש מאיש המדבר כי לא יחסר ההגיון הישר בדבריו. אבל מה יענה מכ״ע גאלאס על דברי ה׳ טיסצא (היועץ הראשון בממשלת הונגאריה) אשר דברם באזני הפארלאמענט ההונגארי בחמשה עשר לחדש הזה, בעת אשר כבר עברו ששה ימים מיום שהודיעה ממשלת רוסיא לכל הממשלות האדירות כי לא תאמיננה להשמועה העוברת ע״י מכ״ע כי יש את לבבה להפר את הברית הברלינית. ובאמת יפלא מאד בעיני כל יודעי בינה לעתים בשמעם מפי ה׳ טיסצא דברים אשר מהם נשמע כי עוד היום יש ספק אם דברי הברית חבר⸗ לינית יתקיימו ככתבם וכמשמעם. במרוצת הויכוח הגדול אשר היה בט""ו לחדש הזה באספת הרייכס- טאג ההונגארי ורבים מנבחרי העם דברו קשות נגד הממשלה על דבר אשר העמידה צבאותיה בבאסניה והערצעגאווינא, קם ה׳ טיסצא היועץ הראשון בממשלת הונגאריה וישא מדברותיו להצדיק את הפאליטיק של הממשלה, ותוכן דבריו הוא: הפאליטיק של ממשלת אוסטריא הונגאריה שותה לנגו עיניה מאז פרצו הסכסוכים באריענט רק את המטרה הזאת: להחזיק את עמדת ממשלת השולטאן ברשות עצמה ככל האפשר, ואולם אם לא תשאר כל אפשרות לתמוך את כסא השולטאן הנופלת, תהיה לאל ידי ממשלת אוסטריא למנוע את רוסיא לבלי תשאר ארץ טירקיא כלה בידה. — ובהעביר את תוצאות מקרי השנים האחרונות על פני הנאספים בהרייכסטאג, אמר: אמת הדבר כי ממשלת אוסטריא יכלה לערוך מחאה נגד רוסיא בעת קראה מלחמה על טירקיא, ורק בעבור זאת לא עשתה הדבר הזה כי לפי מצב הפא- ליטיק האורופית בעת ההיא אשר אוסטריא היתה עומדת בודדת, פרצה מלחמה בין רוסיא ובין אוסטריא אם אוסטריא ערכה מחאה נגד רוסיא, והמלחמד ההיא אף אם יצאנו ממנה בזר נצחון בכל זאת היינו מוכרחים להעלות על מזבחה אנשים וכסף עשרים פעמים יותר מאשר העלינו על מזבח מלחמתנו בבאס- ניה והערצעגאווינא. — ואחר הדברים האלה שם היועץ ההונגארי את פניו אל תוצאות הקאנגרעס הברליני והראה לדעת את ההבדל הגדול שבין הברית הברלינית ובין הברית מסאן סטעפאנא. ונגד המתלוננים על ממשלת אוס- טריא על כי לא הודיעה לנבחרי עמיה סוף מעשיה במחשבתה תחלה, על כ לא גלתה סודה אליהם בעת אשר דרשה מהם להרשותה לקחת מאוצר הממלכה ששים מילליאן פלורין לצרכי הצבא, כי חפצה להושיב את צבאותיה בבאסניה והערצעגאווינא — נגד התלונה הזאת אמר טימצא כי גם ממשלת בריטאניה לא הודיעה מראש לנבחרי לאום בריטאניה כי יש את לבבה לבוא בברית עם השולטאן אשר על פיה תאיה בריטאניה מחויבת להגן על גבולות אזיה הקטנה. ובאמת — הוסיף טימצא לאמר — לא נטתה ממשלת אוסטריא- הונגאריה מהמסלה אשר סללה לה ואשר הודיעה אותה כפעם בפעם לנבחרי עמיה, ובכל עת אשר נדברו יחד בהפארלאמענטים האוסטרי וההונגארי בשאלה האריענטית הודיעה הממשלה להם כי רק מטרה אחת שותה לנגד עיניה, והיא: למנוע כל דבר אשר הוא מתנגד לתועלת אוסטריא וקיומה, ולבלי תת לאחת הממשלות כי תשנה את פני האריענט כפי חפצה לבד — כה הודיעה ממשלת אוסטריא תמיד לנבחרי עמיה, ובהושיבה את צבאותיה בבאסניה והערצעגאווינא רק השגת המטרה ההיא היתה כל מעינה, רק זאת לא אחרת. — ובאחרית דבריו אמר כי תקותו חזקה כי דברי הברית הבער- לינית יצאו לפעולת אדם בכל פרטיהם, מבלי יהיה הכרח להפריע את שלום אורופא למען הגן על הברית ההיא; „ואולם, אם אחת הממשלות לא תרצה לקיים את הכתוב בספר הברית הברליני, אז ממשלת אוסטריא, אשר הבינה לאחד את תועלתה עם תועלת אורופא כלה, לא תעמוד בודדת במלחמה אשר תפרץ בעקב הפרת הברית ההיא״. כל חפץ והשתדלות ממשלת אוס- טריא היא כי הממשלות הקטנות בארצות הבאלקאן [סערביה מונטענעגרו ובולגאריה, ואולי גם רומאניה) וכל העמים והשבטים היושבים שם ידעו אל נכון כי אם לא תשוב המנוחה שם, אזי הממלכה אשר לה יאתה להשקיט את הארצות האלה היא ממלכת אוסטריא הונגאריה, היא ולא אחרת. עד הנה תוכן דברי ה׳ טיסצא אשר דברם אחרי כבר ידעה אורופא אל נכון זה ששה ימים כי אין להסתפק עוד אף ספק קל פן לא תקיים ממשלת רוסיא את הברית הברלינית, ובכל זאת הזכיר יועץ הונגארי את האפשרות כי „אחת הממשלות לא תרצה לקיים את הכתוב בספר הברית הברליני״? ואם נלך בשיטת מכ״ע גאלאס נאמר כי היין הטוב אשר שתו הנאספים במשתה הלארד מאיאר הלונדוני בתשעה לחדש הזה כה היה חזק עד כי ריחו נדף למרחוק גם ששה ימים אחרי כן והיועץ ההונגארי התבשם ממנו ומבלי שקול דבריו במאזני „ההגיון הישר"" דבר בט""ו לחדש הזה דברים המתאימים עם הדברים אשר דבר בעאקאנספיעלד בתשעה לחדש הזה. 1 והנה מכ״ע פול. קורר. השומע אמרי גראף אנדראססי יאבה לדעת כי ממשלת רוסיא בה בעת אשר הבטיחה כי רחוק רחוק ממחשבתה וחפצה לנתק מעליה את מוסרות הברית הברלינית, הגידה ולא כחדה כי בעבור זאת לא הוציאה לאור את דברי הברית הברלינית במהרה ובכל תוקף בכל אשר עם לבבה, בעבור כי ממשלת השולטאן תתנהג בכבדות בנוגע לקיים את אשר נוטל עליה לעשות למונטענעגרו וארץ יון, וגם בעבור שתשתמט ממשלת השולטאן לכרות ברית עמה בנוגע להסעיפים מברית מאן סטפאנא אשר לא חשתנו עפ״י הקאנגרעס הברליני - כה יאבה מכ״ע הנז' לדעת, אבל גם אם נכונה ההודעה הזאת, בכל זאת לא תצדיק את המסתפקים בההבטחה הנאמנה של ממשלת רוסיא, כי הממשלות האדירות הלא כלן יחד תחפוצנה אשר השולטאן יתן למונטענעגרו את הערים והמבצרים אשר זכתה בהן עפ״י הברית הברלינית; ובנוגע להרחבת גבול ארץ יון אשר הקאנגדעס הברליני הסכים על זאת הלא ממשלת צרפת ואחריה גם ממשלת בריטאניה עוררו את ממשלת השולטאן בדברים נמרצים כי לא תאחר להרחיב גבול ארץ יון — ואם כן לא נבין מדוע נמצאו איזה ממשלות אשר תרע עינן בדבר אשר ממשלת רוסיא לא תמהר להוציא את צבאותיה מגוף מזרחירומילי, כי הטרם תדענה אשר בצאת צבאות רוסיא מרומילי לא תמלא ממשלת השולטאן לעולם את חובתה למונטענעגרו וארץ יון, כי זולת ממשלת רוסיא לא מצאה עוז בלבבה אחת מהמשלות האדירות להכביד את ידה על ממשלת השולטאן לקרוא דרור להנוצרים הרצוצים בארצות הבאלקאן, והמתחיל במצוה אומרים לו גמור, וכמו שהסבה ממשלת רוסיא במלחמתה כי רוב הדברים אשר דיפ. לומאטי אורופא מצאום טובים בעתם כבר יצאו לאור, ככה ראוי ונכון לא רק לבלי התאונן על ממשלת רוסיא כי אם עוד לחזק את ידה החזקה כי תכביד את אכפה על ממשלת השולטאן לקיים את כל הכתוב בספר הברית הבער- ליני, כי אם לא עכשו, אשר צבאות רוסיא עוד עומדות בטירקיא, אימתי. אחרי שכתבנו דברינו האמורים למעלה הובאו אלינו מכ״ע המודיעים הודעה טעלעגראפית מסט. פעטערסבורג אשר היא מוכשרת באמת להרגיע את רוח אורופא ולחזק את האמונה בהשלום. מכ״ע „אגענס רוססע"" מסט. פ״ב מבשר ואומר בטו״ב לחדש הזה בשורה טובה לאמר: ההבטחה אשר ממשלת רוסיא הבטיחה להממשלות האדירות כי בכל לבה ובכל מאדה היא מוכנת לקיים את כל הכתוב בספר הברית הברליני, — ההבטחה הזאת עשתה פרי ישוה לה. מעתה אין כל ספק עוד בקיום הברית ההיא; ממשלת רוסיא התעשתה להוציא את צבאותיה מגוף מזרחירומילי, והממשלות האדירות ערבו ערובה בעד ממשלת השולטאן כי תוציא לאור את הסדרים וההנהגה החדשה בגוף הזה ככל הכתוב בספר הברית הברליני. מו״ל האגענס רוססע יוסיף לאמר, כי רק כאשר יצא לפעולת אדם את כל אשר נוטל על ממשלת השולטאן תהיה לאל ידי קיסר רוסיא להוציא את צבאותיו מדומילי ולהשיבם אל ארץ מולדתם. כאשר קבל עליו על פי הברית הברלינית, וקיסר רוסיא ישמח מאד כראותו כי דמי הרוססים לא נשפכו בחנם. ועתה כל יושבי תבל יכירו וידעו כי אין עוד אוהב ורודף שלום כמו קיסר רוסיא, והרוססים יוכחו לדעת כי אין רוססי נאמן זולתו. עד הנה תוכן דברי אגענס רוססע, ועתה סר מר הפחד, עתה נדע כי ממשלת רוסיא לא הוציאה את צבאותיה עד כה מרומילי רק בעבור שפחדה פן לא תקיים ממשלת השולטאן את אשר לא התחייבה לשמור ולעשות בנוף מזרח רומילי. ואחרי כי הממשלות האדירות ערבו ערובה בעד השולטאן, אין עוד כל סבה אשר בעבורה תשארנה צבאות רוסיא ברומילי. — הבריטאנים מצפים בכליון עינים לשמוע מה ענה שיר אלי המושל באפגהאניסטאן על דברי ההתראה האחרונה ששלחה אליו ממשלת ברי- טאניה. ולפי ההודעה הבאה מהודו דרשה ממשלת בריטאניה מהעמיר כי לא יאחר את תשובתו מיום העשרים לחדש הזה. ואולי עוד בטרם ננעל שערי הלבנון בשבוע זה יודיע הטעלעגראף תשובת העמיד, ואז גם אנחנו נודיעה אותה עוד בשבוע זה. — בשבעה עשר לחדש הזה בא מלך איטאליה ורעיתו עמו לעיר נעאפעל, ויהי בעברו ברחובות העיר לבא אל היכל המלך כתרו רבים מיושבי העיר את מרכבת המלך למסור אליו מכתבי בקשה, ובתוך הנגשים אל המרכבה דחק את עצמו איש אחד ויגש גם הוא אל המרכבה, אך הוא לא בקש דבר מהמלך כי אם בקש את נפשו למפותה, ויגם להקור את המלך מסכינו אשר בידו, ורק באשר המלך מהר לשלוף חרבו ויך על ראש המרצח לא יכול המרצח לבצע את מחשבתו הרעה להמית את המלך ויפצעהו דק בפצע קל בידו. גם השר היועץ הראשון של המלך אשר חש להציל את המלך ויתפוש את המרצה בשער ראשו, נפצע ממנו. ולאחרונה בא שר צבא אחד ויך את המרצח מכה גדולה ויקחהו וימסרהו ליד השוטרים. הרוצח הוא איש איטאליי בן תשעה ועשרים שנה. וכאשר נשאל מהשופטים מה ראה על ככה להמית את המלך ומי הסיתו לעשות את הנבלה הזאת, ענה ואמר כי הוא לבדו ואיש אחר אין אתו בעצה הזאת, ובאשר הוא איש עני ואדונו יכה אותו כפעם בפעם על כן ישנא את כל המלכים! אכן רוח רעה תעבור על הארץ זה כששה ירחים. במשך הזמן הזה ודו שני רוצחים להמית את קיסר אשכנז הישיש ואשר עשה אך טוב בעמו והרים אותו למעלה ראש; וזה לא כביר ירה ספרדי אחד כדור אש על ראש מלך ספרד אשר בימיו שקטה ארץ ספרד ממלחמת אזרחים אשר הרבתה בה שמות רבות; ועתה היה גם מלך איטאליה למפגע מרצח וכפתע היה בינו לבין המות! אך זאת תנחמנו בראותנו כי הודות לה׳ לא כל האנשים תבעת אותם הרוח הרעה העוברת והעוברת את הארץ. כמו יושבי ברלין הראו שמחתם הגדולה בעת נצל הקיסר מיד מבקשי נפשו, כן בעיר רומא היתה אורה ושמחה על הנס הגדול אשר עשה ה׳ למלך איטאליה."
021-HLB-1878-11-22-PG001-SINGLE-ORIGNAME_150123_toc_5, מכתבי-סופרים,"  מכתבי-סופרים דברי שלום ואמת הלבנון נו׳ י״א השמיענו שמועה טובה, והיא כי כבר בא חכם החה״ג המשכיל המחולל מוהרי״מ פינס שי׳ לעיר קדשנו ירושלים האהובה. ידידנו הרב החכם המובהק והמצוין מוהר״י נ״י ספיר היודע מה שלומי אמוני ישראל מחכים להודע יחד עם ההודעה הזאת לא מנע הטוב מאתנו ובדבריו היקרים השמיענו גם זאת אשר ת״ל בבוא החכם היקר מהרי״מ נ״י שלום לעיר שלום קדמתהו ברכת שלום מאת ראשי הכוללים וגדולי חכמי ירושלם הי״ו. אותה אנחנו מבקשים, את ההודעה הזאת חכינו לשמוע יחד עם ההודעה מביאת החכם היקר מהרי״מ שי׳ לירושלם. הבשורה הטובה הזאת תרשנו לדבר דברים אחדים באזני גדולי ישורן יושבי ארץ הקדושה: יודעים הם אחינו אלה אשר און ירושלם כעיר פרטית, שכל מעשיה אינם יוצאים מקור העיר וחוצה. ירושלים האהובה עיני כל ישראל עליה ואליה. אדמתה קדושה ואוירה טהור, וכל ציון וציון, על כל אבן ואבן ימצאו שרידי זכרונות קדש מהעבר, ותקות גדולת לעתיד; ארץ אבותינו ועירות שבארץ ישראל אינן כאותן שבחו״ל שהנן מתנהגות עפ״י דעת יושבי העיר ההוא. ערי קדשנו צריכים שהנהגתן תהיה מתאמת עם ישע וחפץ כל קהל ישראל. זה כשבעים שנה מאז התיסד הישוב מאחינו האשכנזים שמה על ידי תלמידי רבינו הגר""א זצ״ל וגדולי חו״ל, ומאז התחילו כל ישרי לב לשים עין ולב על ארץ אבותינו וערי קדשינו, אנשי מעמד וגבאי צדקה התחילו לפעול את פעולתם עבור העם היושב על אה״ק, גדולי ישורון נושאים לבם לבלות שם יתר שנותם בתורה ועבודה לבכות את חורבנה ולתנות על אבלותה. וברבות הימים והישוב התחיל להתרבות ובנים יולדו להם התחילו גדולי ישורון לצעוד צעד אחד הלאה, והתחילו לשאול שאלות גדולות איך ליסד את הישוב שם באופן שיהיה מתאים עם דרך החיים. כי הבינו אשר דבר שאי אפשר שיהיו כלם נזונים ממה שיספיקו להם אחיהם שבחו״ל. לבד שהדבר הזה איננו מספיק לשליש ולרביע ולבד שלחם הקלוקל באופ כזה שאלפים אנשים מתפרנסים מכיס אחד אי אפשר שלא ימצא ביניהם מריבות ותגרות. ומי הוא שיהיה ביכולתו להיות לראש על ענין כזה ולצאת ידי כל הדיעות? צא ולמד מאבותינו יוצאי מצרים אשר אחרי היתה פרנסתם שלא ע״י עבודת כל אחד ואחד כמה מחלוקת וריבות עשו עם מוליכם אדוננו משה רבנו על לחמם ומימם. חוץ מכל זה הישוב איננו יכול להתגדל שם כל זמן שאין הנוסע יכול לקוות להיות נהנה שם מיגיע כפו בעשות לו בית מסחר ומלאכה, כי במצב כזה שיושביה עומדים כעת אשר ענים מורה מאד, כל צרכיהם אינם יותר מלחמם לפיהם ושמלתם לעורם, ואינם צריכים לא לאומנים טובים ולא לבעלי מסחור, אחינו שם הנם במצב רע כזה עד שלחלצם מן המיצר צריכים לעזר מבחוץ ושהדבר נכון וטוב ראוי ונחוץ לנו לעזרם לא פקפק אדם מעולם, וכל אפין שוין בזה כחדשים כישנים, כמקצרים ובמאריכים, אמנם כשהדבר בא לתשובת השאלה: מה המה איפא האמצעים היותר מוכשרים להשתמש בהם להביא ברכה וריוח בכל אשר להם? אז התחלקות הכתות בישראל הביאה גם בזה דעה חרשה והצר השוה שבה אך אם יבנו שם בתי חנוך וילמדו שם שפות החיות ויניחו בני ציון את תלמודם וארחות חייהם וילמדו שפת העמים הקרובים והרחוקים, אך בזה יושעו תשועת עולמים״, יאמרו ההולכים לרוח העת החדשה. לא אחת ולא שתים שמענו פלא יועץ מדבר משמיע עצות מרחוק כי נחוץ ליסד בירושלים בערי יהודה והגליל בתי חנוך אשר ילמדי שם נערי בני ישראל שפת צרפת ידיעת מפת הארץ וכו׳, ולעומת זה הננו שומעים קול דברים ודברי בוז ומהתלות על אחינו היושבים על אדמתם, על כי לא יתנו אזן לכל הדברים הנעימים והמיופים שידברו על לבבם המיסדים האלה. כמה דיו נשפך וכמה קולמסים נשתברו בשעה שנסע דר. פראנקעל מוווע במלאכות אשה כבודה ליסד בירושלם על דעתו בית חנוך כדרך אותם הנמצאים בוויען. והנה ריב דברים וקול ענות: הכסילים בירושלים אינם מניחים אותו לעשות מעשהו, ואומרים לו שקיל טיבותך ושדי אחיזרא! *) וכיוצא בזה זה מקרוב נתיסדה כמו חבורה בארץ אשכנז, גדולי ראשיה הם דר. גראָטץ מברעסלאו וה׳ נאטשאלק לוי מברלין, ורובם הם מתלמידי הרז״פ מברסלאו וההולכים בשטתו, וכל אלה חוברו יחד לעשות בית יתומים בירושלם (ווייזען הויז) על טהרת הנהגת בתים כאלה שנמצאים בארץ אשכנז, והנה גם הפעם נמצאו בירושלים מי שאין לבם נוטה אחרי מעשיהם של אלו. כמו כן שמענו תלונות במכ״ע לאמר: יסדו אנשים אחרים אשר אש ההשכלה בוערת בלבם בתי ועד וביבליאטהעק בירושלם והנה נתבטלה באשמת הרבנים! כאלה וכאלה רבות אתנו להודיע חטאת אחינו אשר מצאנו בכתבי העתים לישראל הנותנים עליהם בקול ואומרים להם: תיסדך רעתך בראשם, אשר אם ישמעו דברי האומר היפך דעתם שגדלו בה ונשתרשו בה ע״י איזה ספרים ממחברים שלא נתחוללה דעתם עליהם, הנה האיש הזה דומה בעיניהם כחפץ להפוך את העולם לתהו ובהו, וכל המרבה לספר בגנותו הרי זה זריז ונשבר ורופא אומן יקרא ושכר הרבה ומול, אף על פי כן הנני אומר דברי בלי משוא פנים שצדקו בני ציון היקרים בכל מעשיהם נגד אלו*) וראוים לתחילה תחת תהלה, כי עשו כראוי לאנשים הדואגים לטובת עמם. ואם נמצאו באחינו בצרפת וענגלאנד אשר יחפצו לבוא ולטעת את הקולטור הצרפתית והאנגלית על אדמת ישראל, אומרים אנחנו להם: אחים נכבדים, לא זו הדרך ולא זו העיר, אין אתם יכולים לדון מארץ צרפת וענג⸗ לאנד על ארץ יהודה. בארצכם אין האיש חסר מאומה זולתי להשתלם בשפת המדינה ולהביא לבב חכמה בידיעות שונות ועי""ז הוא מוצא בתי המסחור *) בית תנוך הזה התיסד זה כשלש ועשרים שנה על דעת רבני הספרדים בירושלש והנהו עומד על תלו עוד היום, ובני האשכנזים אשר בעת התיסדו קראוהו בית אין מבקשים עתה שותקבלו גם בניהם שמה, אבל מאפם מקום וגם באשר רק רבני הספרדים המה המשגיחים על הבות ההוא, ע״כ ילמדו שם כק מבני הספרדים, — המו״ל. **) הרה״ג הסופר הנכבד לא ראה כי אם שמע מה שעשו איזה (ולא כל) אחינו באה״ק נגד אלו. ולוא ראה בעיניו את כל הנעשה שמה, כי אז אולי אמר: פונחבט רצויה אבל מעשיכם אינם רצוים. המו״ל. פתוחים לפניו אם להעשות עורך החשבונות ויושב על הפנקס, או כותב מכתבי בתי המסחר (קאררעספאנדענט) שרוב בתי המסחר דורשים בכל פה אנשים לרוב ואיש ישר שמעשהו באמונה יודע שכשרונותיו יוליכוהו למקום שהוא מתבקש. אבל מה יועילו כל אלה להיושב בירושלים? איה הם בר המסחור שם ולמי יפתחו, האם כדי להעשות חנוני למכור דברים קטנים הנלקחים שם צריכים ללמודים גדולים? וכי זולת בתי החנוך אי׳ היהודי שאיננו יכול לדבר עם האכרים במדינתו ולמכור להם מרכולתו, התערבו נא והביאו יוריסטין היותר גדולים ופרופיסורים היותר מחוכמים לארץ הצבי ותראו אם לא ירעבו שם ללחם ממש כפלוני היושב שם כל היום בבתי המדרש, אע״פ שבארץ צרפת וענגלאנד גדלו והצליחו וימלאו בתיהם כל הון יקר נעים. ואם אין בשפת צרפת ואפילו בשפת ערבית (?) להגן ולהציל שם מחרפת רעב, כבר יש לנו במה להכריע את חכף לזכות במעשה אחינו שם *) אשר אינם מוצאים קורת רוח בלימודים באשר לדעתם תחת להיטיב תביא הבטלה מלמוד התורה את הנערים האלה לידי שיעמום, ומה יהיו בסופם הלא יהיו לאבן נגף לכל הבא בחברתם. 4 אין אחינו באדמת הקדש צריכים כ״א עבודה ומלאכה ואינם חסרים כ״א להעזר להרים את המסחור משפל מצבו אשר הוא שם ולהביאו למדרגה יותר גבוה, ואז ידענו כי אחינו היקרים אינם לא עצלנים ולא סכלים, פקחים הם בני יהודה וישראל ומוכשרים לכל מסחר ועבודה ומלאכה, ולא עוד אלא בשפותחים להם נקב כחרו של מחט הם פותחים בו כפתחו של אולם, וההתפתחות תפרח תחת ידם, ובפרט בארצות הקדם שלא יהיה להם כל כך *) (הערת הכותב) בכל דברינו לא דברנו כי אם על דבר פרשת העבר והענינים אשר נעשו נגד אותן שהזכרנו, אבל עתה בי״ב לחדש אדר ראשין העבר חדשה נהיתה שם ולפי דעתנו אע״פ שהרבה חתמו על אותה מעשה איננה דעת ראשי ישראל שם.  [כן הוא, וכפי הנודע לנו רוב מנין ורוב בנין מיושבי עיה״ק ורבניה אין רוחם נוחה מאותה מעשה. המו״ל) קאנקורענציא מעמי הארץ אשר יאהבו באמת לישב בחיק העצלות ובחבוק ידים. ארץ אבותינו איננה חסירה כלום, היא תתן את יבולה לכל חורש וזורע, שדמותיה יעשו אוכל למכביר וכל עץ שם עושה פרי, עשתרות צאן ועדרי בקר ימצאו בה מרעה טוב דשן ושמן, הגפן יתן פריו ועץ הזית שמנו, „ארץ חטה ושעורה ותאנה וגפן ורמון"" היא גם עתה אף תשכון לחוף ימים, ואם ימצאו בני עמנו היושבים שם את העזר אשר הם צריכים ישלחו גם במסחר ידיהם להביא את סחר גוים אליה ולהסיע יבולה ופרי אדמתה למדינות האלה, כעת הזאת אינם צריכים לא למוסר השכל ולא לסטירא העוקצת. אמצעים להשיג עבודה בבית ובשדה הם צריכים, ועי״ז כאשר תסור מהם מעט מעט העניות הגדולה הרובצת שם, והעם היושב עליה יתנערו מעפר ויתחילו להיות חיי חופש מעט אז ממילא יהיה מקום גם לבעלי מסחור לפתוח חנויות גדולות ולעשות מסחור עם יבול האדמה, ואז ירגישו הם בעצמם איזה שפה וידיעה ארחות חייהם דורשות מהם ויראו להשיגה מעצמם, כי מעולם לא נשארו בני עמנו אחרונים לכל דבר נחוץ להם, ובכל מקום ובכל זמן השכלתם יתירה על הדרוש אל החפץ לפי אותו מקום ואותו זמן. אמנם כן אין כל חדש בעולם, גם הדברים אשר אמרנו אינם כל כ חדשים עד שמאליהן יצלצלו באזן הקורא וימצאהו דרוש לחפצו ועושה אזנו כאפרכסת. כבר נלאו קוראי מכ״ע לבני ישראל לשמוע דברי חכמים ודבר כסילים על דבר חברה אחת שהיתה נקראת „חברת ישוב א״י, ויודעים שאחרי הרעש הגדול ואחרי כל הפלפולים באה ענין המעשה וטפחה על פניהם של המפלפלים האלו והענין עומד על המקום שידענו כולנו. אבל אע״פ שכפי הנראה זה שאמרנו דבר אחד היא עם מעשי חברת ישוב א״י, אין הדבר כן למתבונן ויודע. יודעים אנחנו במעשי עם ועם שכל ביתה מיוחדת שהיא עושה מעשיה שלא לשמה, כלומר שאין מעשיה מטרתה שמצאתן טובים לשעתן לבוא למטרה אחרת, כיתה כזו לבד שאין לב העם נוטה אליה הנה אין סופה להתקיים (מפני טעמים שונים שאכ״מ). כדבר הזה קרה גם לחברת ישוב א״י: בעלי החברה השתדלו בה מפני שעלה על לבם שענין זה יקרב עקבות משיה ולא עברו ימים מועטים ואחדים מהם נתלהבו ויקראו אותה באתחלתא דגאולה, ונמצאו אנשים שאינם יודעים ההבדל בין אתחלתא דגאולה לגאולה עצמה ויקראו שהיא היא הגאולה עצמה וימצאו מדרשות שנאמרו על צורה אחרת ואגדות המתהפכות לכמה גוונים ויתלו שלטיהם עד שענין ישוב א״י, קבל צורה שאין דעת דכמי ישראל נוחה הימנה, ותהי לדעה שאיננה מתקבלת לרוב הצבור ועי״ז אע״פ שהיתה אהובה בתחלה אבל כשנתגלה טעמם ונימוקם וכוונת מעשיהם של העומדים בראשה נתבטלה מכל וכל. אבל אנחנו הננו עומדים על נקודה אחרת לעשות דברים לשם פעלן. אחינו יושבי ערי הקדש ירעבו ללחם ויצמאו למים, ידיהם פשוטות לעבודה  בבית ובשדה, חפצים במסחר וקנין ולעשות בכל מלאכה, אך יחסרו להם האמצעים הדרושים לזה, ככל אשר אמרנו, והדבר הזה מוטל על אחינו היקרים  אשר טובת אחיהם נגע עד לבם להשתדל לבוא לעזרתם בזה ולמלאות מחסורם ומשאלותם בהענין הגדול הזה וההתפתחות תבוא מעצמה לפי המעמד הטוב אשר יביאו להם ארחות חייהם ומשלח ידם. בואו ונחזיק טובה להרבנים היקרים מרוסיא ופולין שאע״פ שאינם בעלי ביסין ובעלי ממון כבר עשו דבר שבאה לידי מעשה, והוא מעשה אתרוני ארץ ישראל שאין ספק שבמשך זמן עשר שנים יתרחב ויתפשט הענין הזה עד שיהיה לענף גדול למסחר היושבים בארצות הקדש ומשפחות הרבה ימצאו בזה חיתם בכבוד ולא בבזיון בנחת ולא בצער. ושכר מצוה מצוה, שהועילו בזה גם לבני חו״ל כי מאז נתקנה תקנתם הגדולה הזאת ירדו מקחי האחרונים ונמצאים לכל דורש במקח השוה ושרוב הצבור יבולים לעמוד בו. ראוי הוא הענין הזה מהאתרונים להתלמד ממנו לעשות עוד סעיפי מסחר כאלה עבור אחינו, כי כל זמן שלא ימצאו עוד ענינים הרבה ועבודה לפני הידים הפשוטות והרקיות מהכרח שתצא אש למחלוקת כשכל פיות יהיו פונות רק למקום אחד וכל אחד יחפוץ לדחות את חבירו, ועד שיהיו הענינים החדשים ההם ראוי לגדולי ישראל שם לתת עין ולב שלא תהפך ח״ו הדבר הטוב הזה לרועץ למחלוקת וקנטורים, וחכמים גדולים הם וידעו לכלא את הרוח לטובה ולתועלת הכלל. דבר גדול נעשה בזה כהיום לעינינו. זה כשתי שנים אשר נתיסדה בלאנדאן חברה גדולה ונכבדה ""מזכרת משה׳, תכליתה להביא טוב וברכה לאחינו היקרים יושבי ערי הקדש. החברה הנכבדה הזאת הראתה ישרה ותומתה, כי לא שלחה אל אחינו שם איש צרפתי או אנגלי אשר רוחו זרה להם, ותבחר באיש יקר מורם מעם ממדינת ליטא היודע היטב את אחינו יושבי ארץ הקדושה ואשר גדל בתורה ועמל בה, ועי״ז רוחו רוח העם היושב בירושלם, ומעתה נוכל לקוות מהם אך טוב כי לא יטו ימין ושמאל מהמטרה הגדולה לרומם אחינו שם משפל מצבם ע״י עבודה ומלאכה, ובתתם מלאכה להידים הראויות לא יחפצו להעתיק את תינוקות של בית רבן מחדר מוריהם ולא יחדרו במקומות שמגדלים בהם תורה להעמיד שם צורה אשר ח״ו תהיה כצרה לתורה ויקחו משם את הראוים לה ולעשותם לשונים ופורשים, כי אם ביטו במעשיהם לאחד יחד את כל הכחות ושידגול כל אחד בכשרונו ומלאכתו אשר חננו ה׳. „כי מציון תצא תורה ודבר ה׳ מירושלם"" הוא כלל גדול שראוי לתת עליו לב בימינו אלה ביתר עז, רואים אנחנו את תורתנו הקדושה מפנה את כליה ממקומות הרבה בחו״ל, וחובה עלינו לבנות לה בית בערי קדשינו ותפארתנו, אך כל תורה שאין עמה מלאכה סופה בטלה ח״ו, על כן עלינו לאחד את שני הענינים יחד שיגודלו שם בעלי הכשרונות הטובים לתורה, והנחשלים ובלתי ראוים ישלחו ידם לעבודה ומלאכה, ובהקשרם יחד יהיו לעם חכם ונבון מתפרנס מיגיעו בנוי ומשוכלל בכל טוב. בכל חכמתו וישרת דעתו של אחינו היקר ציר אמונים מהרימ״פ נ״י איננו כ״א אחד, ובאשר עליו לחשוב מחשבות למצוא הדרכים לבוא אל המטרה וגם להוציאן לאור. והעבודה גדולה והמלאכה לא ליום ולא ליומים ולא לאיש אחד ולא לשנים, ע״כ מה טוב כי גדולי ונכבדי ירושלם מן הישרים בלבותם יהיו עמו בעצה יחד להביא לבב חכמה ולעוץ עצה מה הם הדברים היותר מובילים אל המטרה ההיא ומה הם הענינים היותר טובים לאחוז בהם, וכמו שעליו לקרב את כל ישר דרך ותמים דעים במדה זו עליו להתרחק ממתחפש ובא מאלו שפלטה אותן ארץ מגוריהם ויבאו למקום שאין מכירין אותם לעשות מה שלבם חפץ, שגם מאלו נמצא שם אנשים לא מעט ואותם ימצא הנוסע והאורח החדש מתקרבים אליו תיכף בבואו, והיה אם ה״ו יתן להם יד אפי׳ לפנים הנה הם בתחבולותיהם ומזמותיהם ידעו איך למשכו אחריהם בחזקת היד ע״י דרכים שונים שלא בנקל ינצל מהם אחר זה, וגם נמצאו בעמי אלה אשר הם כפה יקוש לבלתי תת לו להתרחק ולברוח מהם, וזבובי מות האלו כצפעוני יפרשו, וכבר ידוע אשר זו רעה חולה במכתבי עתים לבני ישראל אשר יקבלו דברים מכל נער ובער דברי בוז ומהתלות אפי׳ על חכם שבישראל, בטענה של הבל: הלא ביד המתביש להשיב חורפו דבר"" ועי״ז יצא משפט מעוקל, כי באמת אין זה כבודו של מכובד וחכם באמת להיות נשפט את איש אויל אשר זהו כבודו שהוא מתאנה ומתאבק בראש הומיות עם פלוני בעל בעמיו, והדבר הזה כנער הסוטר לעו של חכם וזקן ונשוא פנים על לא דבר בטענה גלויה ותשובה מספקת: הלא ביד המוכה להשיב לו כגמולו!"" אבל מה נעשה לאחינו בעלי מכה״ע שלקחו להם טענה זו ליסוד ועי״ז כל הפורש מדרכי צבור וכל מפזר דרכיו מוצא לו מקום לשפוך בוז על נדיבים, ולא לבד אשר איננו מתירא כי יכלם בהודע ערמתו כי אם שמח בחלקו ונעים גורלו כי עי״ז יצא עליו שם סופר וישתבח בעיר אשר כן עשה. ומפני זה על החכם היקר מהרימ״פ שי׳ להשתמר מהפגעים והנגעים האלו ולבלי תת את המשחיתים, האלה לבוא אל ביתו ורשותו. וכמו כן על גדולי ישראל בערי הקדש הרבנים היקרים גאוני ישראל שליט״א והנכבדים ונשואי פנים איש איש כברכתו, עליהם להתאמץ בכל עוז להיות בעצה אחת עם ציר אמונים מבעלי החברה הנכבדה מזכרת משה הי״ו, כי דברים גדולים וענינים נכבדים יוכלו להעשות על ידו וידכם ואין ספק אשר אם יתהלך הדבר הגדול הזה למישרים והענינים הנעשים יהיו מאלה שרוח רוב הצבור נוחה מהם ודרושים אל חפץ רבים ושלמים ושלות השקט תהיה בירושלם, אז יבאו כל ישראל לעזרת הדברים הגדולים ההם אשר יוסד שם, ידענו את אחינו כי ידם פשוטה ולבבם פתוח להעניק מטובם לכל דבר וענין אשר ימצאו אותו טוב ומוסכם. והדברים ההם אע״פ שיהיו מעניני חולין דרך ארץ בכ״ז כזר תפארה יהיה אם תעשה עפ״י הסכמת גדולי ירושלים ורבניה. ארצנו קדושה ומעשיה קדושים וכל הנעשה בה צריך שיהיה על טהרת הקדש וכנזרקה מפי חבורה יאמרו בלב אחד, או אז לא תהיה החברה הנכבדת מזכרת משה הי""ו מתנהגת ע״י כסף וזהב של אחינו האנגלים כ״א מכסף קדשי בני ישראל בכל מקומות מושבותם, אז יבקע כשחר אור ירושלם וארוכתה בצהרים קאוונא. — לא איש בשורה אנכי היום בארבעה עשר לירח מרחשון נקרא אל השמים מעל אחד ממצויני נכבדי עירנו ה״ה הרב הגביר המפורסם החו״ב צדיק וישר באדם יר״א מרבים כקש״ת מוה יואל מאיר צערניע ז״ל. המנוח הנז' היה מהשרידים היהודים בעם אשר העושר והגדולה מנת גורלם והתורה והאמונה נר לרגלם; לילות בימים שקד על דלתי התורה, ועוד שת וספות ללמוד וללמד ויזכה את הרבים להגיד שני שעורים מדי יום ביומו נפ״ת ומשניות לפני בע״ב דקלויז ה׳ הויסמאן. כל ימיו עסק בתורה בעבודה ובגמ״ח בגופו ובמאדו, ויקריב את חייו על מזבח אהבת האדם וטובת הכלל, כי חכם בעל נסיון ויועץ נאמן היה וידע לכלכל דבריו במשפט כיד חכמתו ורוחו הכביר; דלת ביתו סבבה תמיד על צירה מאנשים שונים אשר באו אליו לבקש חסד ולשאול עצה מפיו בענינים שונים, והוא בישרת נפשו לא השיב פני איש ריקם ובשכלו הישר הראה לכל אחד את הדרך הישרה שיבור לו, וכעני כעשיר בעיניו נשתוו. לא חס על עמלו ויגזול עתות מנוחתו לטובת הבריות, לעשות שלום בין אדם לחבירו, לפשר עסקים ולעסוק בצרכי צבור באמונה, להיות אב ליתומים ולעזור לדכאי רוח, ועת לא השיגה ידו לעשות בעצמו השתדל בכל אשר היה לאל ידו להמציא עזר בלעדו, ולא קץ בעמלו עד יומו האחרון. ובכל אלה לא התגאה ולא רם לבבו ולא החזיק טובה עצמו, ובכל היותו מחזוק בעוז ותעצומות במעוז הנושנות, הנה בנפשו המתוארה ובחכמתו הגדולה היה הבריח התיכון אשר ככדוהו ובטחו בו כחדשים כישנים. ובשנאו את השקר והחנופה תכלית שנאה, לא נשא פני איש גם בעל בעמיו למען הוציא כנגה צדקת האמת אשר שם לו לקו כל ימי חייו. אתה! אבדה גדולה אבדה עירנו, אבדה גדולה אבדו גם התורה, העבודה והגמילות חסדים, ומי יביא לנו תמורתו? כבוד גדול עשו לו אנשי עירנו, וכל בני העיר מקצה חכמיה נכבדיה וגביריה באו ללוותו לספוד עליו לבכותו ויגדל הבכי עת ספרו עליו בקלויז הויסמאן וכלם הורידו כנחל דמעה עדי כסו את עפרו. תנצב״ה. ימחה ה׳ דמעה מעל כל פנים וישלם נחוסים לכל המתאבלים עליו ובתוכם גם אנכי שלמה צבי ב״ד שמואל שרגא פאסוויאנסקי. עניגסבערג. — גם הלום בארץ אשכנז ראינו אחת מפלאי ההשגהה הרוממה לקיים דברי חוזיה נביאי עליון בהבטחתם הנאמנה כי לא ישכח עדות מפי זרעו ואני זאת בריתי רוחי אשר עליך כו׳ לא ימושו מפיך כו׳ עד עולם. מי האמין לשמועתנו כי בארץ אשכנז אשר ר״ל ירד קרן התורה פלאים, וגם בהמקומות אשר לפנים זרח שמה קרן התורה כאור שבעתים, הגם כעת לדאבון נפשנו ציה ושממה מעוף צוקה ואפילה מגודה, לא צמא למים ולא רעב ללחם כ״א צמא לדבר ה׳ — כי גם בארץ אשכנז הותיר לנו ה׳ שריד אנשי מופת יחידי סגולה אשר כל מעעם להרים קרן התורה מעפר שפלותה ולרפא את הריסות הדת כי מטה. ע״כ אמרתי אספרה כמו לפני קהל הקוראים היקרים בעבור יחזקו לבבם ויאמצו את רוחם בראותם כי עוד לא אבד ניר לבית ישראל ואהבת התורה החלה להתקומם אחרי נפלה; מי מלל לנו אז לפני חמשים שנה עת גברו הרעפארמער, באשכנז ויגרשו בחזקת היד את ראשי הישיבות ותלמידיהם מבתי מדרשם, עד כי חשבו אז רבים כי כלה נעשתה לתורתנו בארץ אשכנז, בגולה הלכו ולא תשוב אליה עוד, כי נוכל היום לספר את אשר נודע לי ממקור נאמן כי גביר נכבד ונדיב אחד בארץ אשכנז צדיק ונושע אשר רצונו זהו כבודו להסתיר שמו, הנה ברגשי שלהבת יה הבוערים בקרבו לאהבת התורה התנדב סך ששה אלפים ר״ט לקרן קימת, ופרים אשר ישאו בערך שלשה מאות ר""ט לשנה יהיו קדש למטרת הרמת קרן התורה, לתת עזרה ותמיכה בידי איזה לומדים מצוינים, שוקדים על התורה למען יעשו חיל בלמודים עדי יצליחו לעלות למעלת ההוראה והרבנות בישראל. כל זאת פעל ועשה ע״פ הצעת הגביר המופלג יר״א מרבים כו׳ מו״ה יוזים חיים שי׳ מבערלין, אשר גם הוא שת נוספות על הסך הנו׳ בנדבתו סך מאה רו״כ מדי שנה, וזה אך החלם לעשות אשר כפי הנודע לי מרגשות קדש של הגביר המנדב הזה ועוזרו, כי כאשר יראו מעשה צדקותם ישגו חיל בפעולות אדם כפי רוחם הטהור עוד יוסיפו עוז ותעצומות בנדבת חסדם להוסיף עוד על הסך הנ״ל, והגביר הנכבד השש לעשות צדק ה׳ יוזים חיים שי׳ לא ינות ולא ישקוט מלעורר את יתר הגבירים יראי ה׳ לתת גם המה את ידיהם אל הדבר הנכבד והנעלה הזה, בעבור יוסד קרן קיים ונכבד כזה אשר היה מקור נאמן ומעין לא אכזב בעד הלומדים, למען הגדיל תורה ולהאדירה. לא לי להרבות בשבח ענין נכבד כזה אשר הוא סולם מוצב ארצה וראשו מגיע השמימה. אמנם אני תפלה כי זכות התורה וזכות הרבים יגן על המנדבים האלה וצדקתם מסעיתם לעשות עוד כפי חפץ לבבם, וזכות הרבים תלוי בם לדור דורים. א. ע. הכותב לכבוד התורה"
021-HLB-1878-11-22-PG001-SINGLE-ORIGNAME_150123_toc_6,ורכתי לבנון," ורכתי לבנון רבי יוסף בן גרשון המכונה יאזימאן מראסהיים. ספור יסודתו בדברי הימים. נעתק מהאיזראעליט ע״י דוד ליב בר״ש אזינסקי. י על אדות אביב נעורי רבי יאסעלמאן וימי עלומיו הראשונים לא נודע לנו אל נכון, כמו כן יום ושנת הולדו נעלם מאתנו. אך כפי אשר נקרא בכתבי זכרונות ימי חייו שכתב בעצמו יצא לנו לדעת כי לא ראה עוד אור החיים בעת נמלטו הוריו אל המבצר ליטצעלשטיין (בשנת 1477) והנה בעת התחלת ספורנו והיא עת פרצה מלחמת באיערן - לאנדסהוט בשנות 5- 4 — 1508 קוראים אנחנו בספרי הזכרונות כי היה אז כבר איש נכבד עומד בראש העדה וביתו היה נודע לשם. מכל אלה נוכל לשער כי נולד רבי יוזלמאן בה בעת אשר ירדו אבותיו ראסהיימה והוא בשנת 1478 (בערך לפני ארבע מאות שנה למנין שאנו מונים עתה במספר הנהוג). מי היה מורהו בתלמוד ובקבלה לא נודע לנו ג״כ, אך כנראה יצק מים עוד בימי נעוריו ע""י מורד טוב אשר למרחו בהשכל ודעת את הלמודים הנעלים והנשגבים האלה, יען כי זכה אח״כ לשם בעיני כל ויהי כאחד הגדולים אנשי השם בתורה ובמדעים יקרים לכבוד ולתפארת בישראל ובדור אשר התנוססו כאבני נזר ראשי אמנה גאוני הדורות המאורות הגדולים כרבי משה בי-רב, רבי יוסף קרא (ב״י) רבי וצחק ערמיא (בעל עקידה) דון יצחק אבארבאנעל רבי שלמה לוריא (רש״ל) ועוד רבים ושלמים כאלה אשר בהם יתפאר ישראל ובטח לא בנקל יכול אז איש להתרומם ולעמוד במדרגת רב וחכם בזמן אשר הופיעו המאורות הגדולים האלה. ואם הצטיין רבי יוזלמאן גם הוא ויעש לו שם נעלה לרב וגאון נכבד הלא בלי כל תפונה הגדיל והפליא לעשות בנעוריו בית אביו בכל למוד יקר ונשגב עד כי עלה בגדולת תורתו וחכמתו למעלה ראש; וכפי הערת נכד אחד מנכדי רבי יוזלמאן והוא רבי אליהו לאאנס הנודע למשגב המכונה: בעל שמי בהקדמתו לספרו הבלתי נדפס עדנה, והוא הבאור על הזוהר בשם „אדרת אליהו"" נראה לדעת כי יצק רבי יוזלמאן מים ע״י אביו בתורה שבכתב כן גם בתורת בעל פה גם בחכמת הקבלה, ועיניו ראו רק את מורה זה את אביו אשר אצל מרוחו עליו וילמדהו דת ודעת קדושים עד כי הצליח חפצו בידו, ובנו זה עשה פרי קדש הלולים ויעל במעלת התורה והחכמה ויגדל האיש עד כי גדל מאד ויתחשב גם הוא בין גדולי הזמן אנשי השם בישראל. פליטים באו ראסהיימה ויביאו אתם את השמועה הרעה והנוראה כי נפלו והוכו חיל צבא הקורפפאלץ מפני האויב ואנשי חיל צבא הקיסר בשם „עבדי הארץ"" המנצחים עוברים ופושטים בארץ, שודדים וחומסים, הורגים ובוזים מכל הבא בידם ואלה הגדודים השודדים הולכים עתה על הדרך העולה ראסהיימה להתפרץ בתוך העיר ולכלותה, ובעוד שעות אחדות יבוא האויב בשער העיר. ויאסוף רפי יוזלמאן את היהודים הנבהלים והמיללים לקול השמועה הזאת. אחי ורעי״, פנה אליהם ויקח עמהם דברים, „הבכי והצעקה לא יועילו לנו מאומה; עלינו לבקש עצה ותחבולה איך להסיר מעלינו, בישע ה׳, את הרעה הצפויה לנו והסכנה המרחפת על ראשינו. רבים מכם הזוכרים עוד את הצר והמצוק, ההרג ואבדן אשר הביאו על אבותנו אנשי חיל צבא מלך צרפת מצבא השווייצים, צרה כזאת ואולי עוד רעה ממנה חלילה צפויה עתה עלינו. על כן עצתי כי נצא לקראת אנשי צבא הקיסר ונכרות עמם ברית שלום, אולי יצליח בידנו להפיק רצון מאתם לתת לנו חנינה לבלי יפגעו בנו לרעה בתתנו להם חלק אחד מרכושנו למען יעלו מאתנו ולא יניפו חרבם עלינו. „אני הגבר ראה עני״, פתח רבי צדוק איש זקן ושיבה את פיו ויאמר: על צוארי הנטוי הונפה הרב השודדים — אנשי חיל הריקים והפוחזים. אם כן איפוא נשמע נא לעצת אוהבנו הצעיר רבי יוזלמאן, נתן את כל אשר ינו, ונציל את חיינו ואת חית נשינו וטפינו מכף העריצים כסף ורכוש יוכל ה׳ להשיב לנו בחסדיו הרבים, רק נשוב ונחיה לפניו״. „אך מי ירהיב עוז בנפשו"" קרא רפאל מבערקהיים „לצאת לקראת הפראים השודדים האלה להיות טרף לשיניהם, כי יוכל היות שיפול בראשונה לפי חרבם הקשה״. „אנכי אצא לקראתם"" קרא רבי יוזלמאן. „ה׳ יחנך בני״, קרא רבי צדוק, „אך לא אתן לך ללכת לבדך, אנכי אלך עמך בקרב צרה״. יתנו איפוא אדוני גם לי להיות חבר לעושי טוב״ ענה רפאל חלקו. הלא טוב כי ילכו שלשה יחד מהשנים."" „הנני נותן לך את תודתי בעד רצונך הטוב והנני לוקח אותך בחפץ רב ללכת אתנו. אך במהרה נחישה לעשות דרכנו כי הזמן קצר."" ויקראו כל הנאספים פה אחד: „ה׳ ישמור צאתכם ובואכם מעתה עד עולם!"" "" „אמן!"" ענו השלשה אחריהם וישימו לדרך פעמיהם במסלה העולה לשלעטשטאדט לקדם את צבא עבדי הארץ העוברים במסלה אל נוכח פני העיר, ותהי ראשית מעשיהם לקשר מטפחת לבנה על ראש מוט ארוך. רפאל מבערקהיים נשא את דגל השלום. ויהי בצעוד שלשה האנשים על דרכם זה בלב סוער, פנה רבי יוזלמאן אל השנים ויאמר: „עלינו אמנם לשית עצות בנפשנו איך נבחור מלים עם צבא עבדי הארץ ואיזה סך כסף נציע לתת להם, אך זאת לא יועיל לנו מאומה; כי איננו יודעים עתה אם יאבו וישמעו לנו ואם לא ימיתונו חלילה. גם מה לנו לחשוב את כופר פדיון נפשנו כי ללא הועיל הוא יען הלא נהיה מוכרחים למלא את כל משאלותם אשר ישאלו וידרשו מאתנו לכן נגול את דרכנו על אבינו שבשמים, בידו נפקיד את רוחנו ואם יהיה הוא בעוזרנו ויגן בעדנו, אז בטח נמלט משיני אריות ויפלטנו מכל צרה, אי לזאת נשיר איפה בתורת ה׳ הקדושה אשר עליה יאמרו חז״ל: כי היא תגן בעד כל צרה שלא תבוא. „אתפלא על רוחב לבבך ורום רוחך, רבי יוזלמאן״, קרא רבי צדום הזקן, ואוקיר עד מאד לא רק את לבך הנבון וזכרונך הנעלה, כי אם ביחוד את תכונתך וזה כחך לאלוה בכל דרכיך ומעשיך, לבי ינבא לי כי עוד גדול תהיה בישראל בימים יבואו ושמר יגון לדור דור. דבר והשמיענו את לקח שפתיך כי דבש וחלב תחת לשונך."" „ראמות ונשגבות אתה חושב עלי רבי צדוק. אהבתך הגדולה אל תשחד את משפטך אדותי לנבא עלי גדולות ונפלאות אשר לא כן בקרוא אחינו עלינו את הפסוק משירי תהלים: „ה׳ ישמור צאתך ובואך"" עלה על זכרוני דבר קשה בדברי חכמינו ז""ל בהמדרש אשר בחידה המה לפי ההשקפה הראשונה. בתורתנו הקדושה כתוב: ברוך אתה בבואך ברוך אתה בצאתך״ ועל זאת כתב המדרש (מדרש רבה פ׳ תבוא): ברוך אתה בבואך בפרקמטיא שלך, וברוך אתה בצאתך בפרקמטיא שלך, ודוד מפרשה (תהלים קב״א): ה׳ ישמור צאתך ובואך מעתה ועד עולם"". „אמנם"" קרא רבי צדוק „המדרש הזה כבד מהבין, גם מה יתן ומה יוסיף באור דוד בדבריו, עד כי נוכל לאמר כי יפרש באלה את דברי התורה?"" „לדעתי"" אמר רבי יוזלמאן נוכל לבאר את המדרש באופן כזה: בראש מסכת פסחים יאמרו חז״ל: לעולם יכנס אדם בכי טוב ויצא בכי טוב״. אבות משפחתנו בעלי התוספות תמהו על לשון הגמרא מדוע יחל התלמוד בכניסה תחלה בעוד לפי הנהוג יצא אדם ואח״כ ישוב ורכנס? והנה בעהתו״ס ישיבו על השאלה הזאת תירוץ בלתי מספיק, אבל לדעתי נוכל לפרש את לשון הגמרא על אופן נאות ומקובל: „לוא החלה הגמרא ביציאה ובאחרונה בכניסה כי עתה יכלו לחשוב ולאמר כי זה הוא רק בעד התחלת וקץ נסיעה אחת כמו לסימן טוב וכאשר משתמש התלמוד, בקראם על היום במליצת כי טוב״ אך בהחל הגמרא בכניסה בראשונה אז נראה ונבין כי המאמר הוא נאמר גם לנוסע תמידי, אשר אמנם נמצא על דרך מהלכו וכניסתו קודמת ליציאתו ואשר גם לו יועצים ומצוים החכמים לעשות כמאמרם בכל כניסה ובכל יציאה אשר בכל משך דרך מסעיו״. „הצרק אתר"" ענה רבי צדוק ויגעגע בראשו לאות כי השקפתו זאת מצאה הן בעיניו. „אם כן איפוא ההתבוננות וההערה הזאת תועיל לנו להבנת המדרש הפתום: המדרש יחפוץ לבאר את מאמר התורה „ברוך אתה בבואך, ברוך אתה בצאתך. מדרש אחר יבאר באופן כזה: ברוך אתה בבואך לעולם, וברוך אתה בצאתך, בצאתך מן העולם, המדרש הזה, ופרש זאת על הלידה והמות. אך כונת מדרשנו הראשון לבאר את הכתוב כי נאמר על כל נסיעה למסחר וקנין, ואם כן איפוא הלא תהיה גם פה השאלה כשאלת התוספות על הגמרא, סויוע נאמר בבואך תחלה ואח״כ בצאתך? ועל זה ילמדנו המדרש בי המאמר הזה לא אך יורנו לדעת על נסיעה אחת כי אם על כל נסיעה ונסיעה תמידית. אך דוד מלכנו ז״ל באמרו: „בצאתך"" בראשונה ובבואך"" באחרונה מוכרח הוא להוסיף למען דעת נסיעת תמידית המלות: „מעתה ועד עולם"". ועל כן אומר המדרש: כי גם בלכת התורה בבואך ובצאתך תכיל בקרבה ברכת ה׳ על כל נסיעה ונסיעה תמירית אשר ישביע בה רצון עושי דברו ושומרי מצותיו. „אמנם כן"" קרא רבי צדוק בחשבו מחשבות. „הפלאת לעשות להבין את הרעיון הנכון מהמדרש ולפרשו בהשכל ודעת, אכן זאת היא הפעולה הנאמנה אשר יפעלו למענם מכבדי התורה והשוקדים על דלתותיה באמונה להעמוק חקור דבר ולדלות פנינים ממאמריה הקדושים והרמים אשר אמנם כל מלה ומלה תכלכל רעיון עמוק, וכל המטיב להגות בהן ימצא אוצר כל סגולה. „מלחו לי״, לקח רפאל, אשר היה איש לא לומר כהלכה, את דברו: ""אנכי לא היטבתי עוד להבין את החזיון הנפלא אשר הפלאת לבאר לנו בזה.״ — „אם יתן לי רבי צדוק הרשיון אז אשנה עוד הפעם את דברי ואשתדל לבאר ביתר באור להיות מובן היטב."" „לא עתה העת לזה״, ענה רבי צדוק, „כי שמה על ההר נראה גם צבא עבדי הארץ. ה' הטוב היה עוזר לנו! רפאל! שא גבוה ונשא את הדגל הלבן!"" שלשה האנשים עמדו דומם ורפאל עשה כאשר צווה. רבי יוזלמאן נשא למרום כפיו ויקרא בקול גדול: ה׳ ה׳ אל רחום וחנון! למען אבותי התמימים אשר התהלכו תמיד לפניך הצליח בידנו את חפצנו להציל לקוחים למות מכף עריצים!"" ורבי צדוק אמר: „זכור נא ה׳ כי הושטתי את צוארי לחרב השודדים למען קדש את שמך הגדול והנורא, תן אותנו לחן ולחסד בעיני מציקנו למען לא יפגעו בנו לרעה, והגדיל נא חסדך עמי ועם אחינו האומללים. רפאל לא דבר מאומה אך הוסיף אומץ להניף למעלה את ראש הדגל הלבן. (ההמשך יבא)"
021-HLB-1878-11-22-PG001-SINGLE-ORIGNAME_150123_toc_7,חדשות שונות," חדשות שונות — (טורף נפשו בכפו על מנת לקבל פרס) איש אחד במדינת אילינויס אמעריקא הצפונית) בשמו בארליי איש עשיר ומלומד אשר נכנס בו רוח רעה וידמה כי חייו לו למשא ויבז בעיניו לטרוף נפשו בכפו בסתר רק חפץ להתהדר במותו כי הפליא לעשות יותר מכל הטורפים נפשם בידם, — השתדל להראות גלוי לכל כי אמיץ לב בגבורים הוא לשים אשם נפשו ולקנות לו שם כי אין כמוהו טורף עצמו לדעת והראה בעליל כי רשעום אפילו על פתחו של גיהגום אינם וכו' ומזמתם להיות „חוטאים ומחטיאים"" היא עתה מדת הנוהים אחרי כופרי זמננו באלקים וברוח האדם העולה הוא למעלה אשר גם ברגע האחרון לחייהם אינם חיים וחפצו לעקור ולהרוס לצודד נפשות לפורחות. ישמח החכם דארווין והעקסעל כי זכו לתלמידי חכמים מצוינים כאלה ופעולתם אתם יראו בחייהם כי נאה דורשים ונאה מקיימים, ואוי להדור דעה שמגדל אנשים כאלה הבלתי נאהבים והבלתי עימים לא בחייהם ולא במותם ולקללה ולא לברכה המה בארץ להרבות עמל ואון - אך נשוב אל האיש בארליי אל הבל פיו ואל גבורת ימינו לשים קץ לחייו. האיש הזה הודיע גלוי לכל במכה״ע כי נכון הוא לדבר קבל עם מדבר נאוה גם לבדוא עונג לשומעיו לתת להם היכולת לראות מחזה נפלא איך יעבור בן אדם אל „האפס הנצחי"" (כלשונו) בעוד הוא (המדבר) אחרי יתם את דרשתו יטרוף נפשו בירית כדור עופרת. מחיר בוא כל אחד אל אולם הדרשה היה קצוב דאללאר אחד, והכנסת הכסף יעד האיש להוצאות קבורתו ולמקנה ספרי דארווין והעקסעל עבור בית עקד הספרים במקום ההוא. יום הכסא בא גם הגיעה השעה אשר יחל המדבר לקרוא את דרישתו הנפלאה, אולם הבית היה מלא מפה לפה בהמון אנשים רבים מכל המפלגות אשר חשקה נפשו לשמוע ולראות דבר אשר לא שמעו ולא עלה על לבבם. הדרשה אמנם משכה את לב השומעים אשר הפיקה רצונם והמדבר הראה לכל כי שפתו אתו וכחו לנאום נאום. ויהי כאשר השלים את דבריו ויכרע לפני השומעים אשר מחאו כף הוציא מכיס בגדו קנה רובה קטן ומפואר ויניח את פיו אל רקתו ויור פעם אחת ולא שנה. אין גם אחד מהנאספים אשר עלה על דעתו לעצור אותו לבל יבצע את מעשהו הרע והנורא אשר הודיע אמנם ממנה מראש. בארליי מת כרגע, גולגלתו התפוצצה לרסיסים ויפול בידי אוהביו אשר קבלוהו בזרועותיהם. אשריך אמעריקא ברוב חכמיך וממציאים נפלאים תחבולות חכמה בעולם המעשה ובשרון המלאכה, ואי לך ארץ שהחופש הגפרז יגדל אנשים או חדלי אישים שבהפקידא ניחא להו בחייהם ובמותם. — (נתוח הקוף) „יאסס"" קוף פאוויאן הנודע לשם מקומו בהיכל אלכסנדר בלאנדאן אשר זה לפני 14 ימים הניח את רופא השניים המהולל רר. מאזעלי לעקור את שתי שיניו מבלי צורך להשתמש בכלאראפארס, סכל לפני ימים אחדים עוד הפעם נתוח (אפעראציאן) גדולה וכבדה מאד. היצור האומלל הזה התענה זמן רב מתגרת יד מכאוב נעקאראזית בלחי התחתון ואם כי עקירת שתי השיניים בפעם הראשונה הקלו הרבה את המכאוב, אך להעלות ארוכה ורפואה שלימה נחוץ היה לעקור עוד שתי שנים ועוד שן רועה גם לחתוך חתיכת בשר רקובה מלחי התחתון, אבל להנתוח הזה השתמשו בכלאראפארס, ויען כי זה בפעם הראשונה עשו נסיון להביא אי- רגש על ידי כלאראפארס על קוף, בטח לא למותר יהיה לדעת כי הקוף הזה הוא גדול מאד במינו בן שתים עשרה או חמש עשרה שנה, וכי עבר זמן 4 רגעים עם 37 רגעים קטנים (סעקונדען) בטרם נחלש הקוף ויאבד את דעתו, כי צלח הנתוח הזה לעשות אותו במשך זמן 10 רגעים. הקוף כאשר התעורר והקיץ מתרדמתו שב לאיתנו אחר זמן קצר. רגעים אחרים שם פניו אל זכוכית החלון לקרר את מקום הפצע ואח״כ הלך להשתעשע עם רעיו כבתהלה, וכנראה היטיב לו הנתוח עד למאד. — (רבים יחלו פני נדיב). המכ״ע „פאנפוללא"" האיטאליאני יכתוב כי בבוא המלך וויקטאר עמנואל לנעאפעל בשנת 1860 הגיעו אליו לא פחות ממספר 93,000 מכתבי בקשה לתמיכה. (המספר הזה נודע לו „טהודעת הקאמערבעריכט). אמנם כן ממשלת העריצים של הבורבאנען וממלכת הכומרים הפכו את עם נכבד לעם דל ואומלל! יותר ממספר 80,000 מכתבי בקשה קבלה המלכה מאדגעריטהא בעלותה על כסא מלכותה, בבוא קיסרית רוסיא לעיר רומא עיר אשר תחת ממשלת האפיפיור הורגלו ברוב מפלגת האזרחים רק לבקש נדבות הגיעו אליה בימים הראשונים לבואה שמה יותר ממספר 4000 בקשות תמיכה. אך במקום הדלות ופשיטת יד תלך השפלות עם אהבת הכבוד המדומה והתאוה שלובי זרוע, ולבקשות אותות הכבוד (ארדען) אין קץ. מכ״ע פאנפוללא הנזכר יביא לנו דוגמא אחד מתאות וחמדת אותות הכבוד בארצו באופן לא יאומן כי יסופר. הגראף ציבאריה הציע לפני המלך לעשות אות כבוד חדש בשם קראנענארדען. ויהי כאשר נודע הדבר מהצעת הגראף אדות הארדען החדש הגיעו רק אל מיניסטער אחד 860 מכתבי בקשות על הארדען הזה אשר לא היה ולא נברא ולא נעשה עדנה.  המעתיק: ישראל יפה."
021-HLB-1878-11-22-PG001-SINGLE-ORIGNAME_150123_toc_8,הודעות," הודעות מודעה מהמו״ל יען לא מצאנו עוד איש כלבבנו בווארשא להפקידו לסוכן ואלה בווארשא וערי פולין אשר פרי הלבנון מתקו לחכם והישראלי הוא שעשועם לא יאבו לדרוש אחריהם מהסוכן בווילנא עד אשר נפקיד סוכן חדש בווארשא — התנדב בטובו ידידנו הרב מוהר״ר יצחק גאלדמאן מדפיס בווארשא להגיע את הלבנון והישראלי וכן את האיזראעליט לכל מי שידרשנו ממנו. ומובן מאליו כי הרב הנז' אשר רק למעננו עמם עליו את הטורח הזה לא נוכל להעמיס עליו כי יתן את המכ״ע הנז׳ בלי הקדמת המחיר ואח״כ יצטרך לערוך מכתבים והזכרות אל מקבלי מכ״ע הנז' למען ישלחו לו את המחיר, אי לזאת יאבו נא החתומים הנכבדים לשלוח את המחיר במוקדם לפחות בעד רבע שנה ליד הרב ר׳ יצחק, אלדמאן מדפים בווארשא הנז. ובאשר לע״ע אין לנו הוצאה מחלקו של הסוכן, יש לאל ידינו לעשות הנחה לכל אלה אשר יקבלו מהר״י גאלדמאן הנז 10 עקס"" וישלמו מחירם במוקדם, והננו לתת לאלה 12 עקס׳ תחת עשרה בכל משך העת אשר יספיק כסף החתימה ששלמו. אם ישלמו בעד רבע במוקדם ישיגו הראבאט הנז׳ משך רבע, ואם ישלמו בעד שנה שלמה ישיגו הראבאט בכל משך השנה אף אם במשך העת ההיא נפקיד סוכן קבוע."
021-HLB-1878-11-22-PG001-SINGLE-ORIGNAME_150123_toc_9,"מודעה משולשת
ע"," מודעה משולשת ע הנני מודיע לאלה המקדימים במחיר הלבנון הישראלי והאיזראעליט כי לא ישלחו לי עוד כסף עליהם, כי מרבע הזו עוד לא אנכי הסוכן מהם בווארשא על פולין, ואת המאחרים במחירו אבקש כי ישיבו כי בעד העבר. ולכל יודעי שמי מהלבנון ולא ידעו אותי אודיעם כי עסקי עתה רק עסק הקאמיסיאן מהסחורות הנדרשים מפה ולאשר ישולחו לפר. וכל אשר יפנה אלי, בעזר השם אמלא את פקודתו כחפצו וכרצונו והאדרעסע אלי כמקדם אבא יצחק עפשטיין ברחוב נאלעווקי נו׳ 27 ווארשא."
021-HLB-1878-11-22-PG001-SINGLE-ORIGNAME_150123_toc_10,"יצא לאור ספר
 משא קרים"," יצא לאור ספר  משא קרים כולל קורות בני ישראל בחצי האי קרים בכלל ותולדות הכוזרים, הקראים והקרימצאקים בפרט וכל אשר עבר עליהם למיום בא זכרם בספרי דברי הימים עד ימינו אלה מאת הנוסע אפרים דיינארד מחירו 2 רו״כ ולקונים לא פחות מעשרה ראבאט כנהוג, להשיגו אצל ה׳ אברהם צוקערמאן בווארשא ע״פ האדרעססע: A. Zukcermann in Warschau 2249. החותמים אשר שלמו כבר מחיר הספר ישיגוהו מיד המחבר בקרוב ואלה אשר לא שלמו עודנה או שלמו רק המחצית ייטיבו לשלוח את המחיר על האדרעססא של המחבר בבערדיאנסק ע״פ האדרעססא: heisender E. Deinard in Berdiansk, Krim Russland. גם הספר השני „מסע בחצי האי קרים"" עם תמונות פאטאנראפיות וספת הארץ בשני חלקים יצא לאור בקרוב. ואלה אשר יאבו לחתום את שמם על שלשת הספרים האלה עליהם לשלם במוקדם 3 רו״כ. וכן ישיגו גם את ספרו „תולדות אבו רשף"" חנם אין כסף. אברך אחד יר""ץ ואומן מופלא בשו״ב ויש לו ע״ז קבלות ותעודות משו״ב ספורסמים ומגאוני ארץ גאליציען וגם אונגארן וגם משו״ב דק""ק קראקוי ומהבד״ץ דשם ובראשם מהגאון אבד״ק קראקוי שי״ו, ושמש בשו״ב בקביעות בעיר גדולה בגאליציען, יבקש לו מקום להיות שו״ב או גם מסייע במלאכה הזאת. לבד המלאכה מלאכת הקדש הנ״ל יוכל לשרת גם משרת בעל תפלה כי יודע נגן ורגיל בתפלה הוא. הרוצה לבוא עמו בדברים יכתוב על אדרעססע: מעשעל ראסט, צארטקאוו אין גאליציען."
021-HLB-1878-11-22-PG001-SINGLE-ORIGNAME_150123_toc_11,EGERS ROTEL in BERIIN," EGERS ROTEL in BERIIN הלא ידוע, ועתה נתקנה ביתר שאת בחדרים מרוחים וכל מיני מטעמים מתוקים לחיך, ריח ניחוח, ובמשרתים נסהרים וחשים למלאות חפץ האורח, לכן הנני מתכבד לבקש מעוברים ושבים לסור אל בית סלוני ובאשר מחוק המדינה הוא עתה בלי לשלוח משרת על הבאהן לקבל פני האורחים ויסתעף מזה השגת גבולי כידוע, לכן הנני רושם האדרעססע שלי ונא לשים עין עליה. S. Eger Berlin, Kioster Strasse No. 97."
021-HLB-1878-11-22-PG001-SINGLE-ORIGNAME_150123_toc_12,"ש £ קייזערליך , דייטשע פאסט. י 3 * ?? הא..."," קייזערליך דייטשע פאסט.  האמבורג אמעריקאנישע פאקעטפאהרט-אקטיען געזעללשאפט.   . א דירעקטע דייטשע פאסט-דאמפפשיפפאהרט צווישען 306 האמבורגאוונעוו-יארק רעגעלמעססיג יעדען מיטטוואך, מארגענ""ס נאָהערע אויסקונפט וועגען פראכט אונד פאססאזע ערטהיילט דער גענעראל-בעפאָלמאָכטיגטע A DG UST BOL T E N, Wn Millers Nachil. S HAMEUBG Admiralitaeustrasse 33, 34 ד זאוויא דעססען גענעראליאנענט: P. J. Bothol, in Mainz. OBonolouononononononononoOHOHOnols"
021-HLB-1878-11-22-PG001-SINGLE-ORIGNAME_150123_toc_13,הנוסעים ימצאו : מנוהה .בשבתם ב ה א מ ב ו...," הנוסעים ימצאו מנוחה בשבתם בה אמבורג בבית מלון שלנו אסטהויז צור שטאדט קע גסבערג. הנקרא: נא יארמולאווסקי עט מארקעל קראיענקאמפ 8 אין האמבורג Jarnulowsky et Markel, Kraienkamb S in Hamburg."
021-HLB-1878-11-22-PG001-SINGLE-ORIGNAME_150123_toc_14, בשורת ספרים,"  בשורת ספרים הנני לבשר כי התחלתי להדפוס ספר התניא (פוסק מובא בפוסקים) והוא ספר עתיק נדפס בקרימונה שנת שכ״ה, (ע״ד מחברו רבו הדעות אבל ברור שהיה בדור קרוב אחרי רבותינו בעלי התוספות ז״ל), ולמען לא יהיו דברי הספר כמעין חתום מבלי דעת מאין מקור דבריו, על כן התעורר הרב הגאון המפורסם מוהר״ר שמעין הלוי נ״י איש הורוויץ, הרב דק""ק לייפציג, וחשף מקור הדברים בש״ס בבלי וירושלמי הראשונים, גם הוסיף באור במקומות רבים בסכרה ישרה. הס׳ היקר הזה עם הבאורים הנקראים בשם „באורי רש״ל"" הנני מדפוס בדפוס שלי בווארשא, בשלמות המעלות, יראו נבוני תורה וישמחי. ווארשא בחדש השמיני לשלום וברכה לפ""ק יצחק גאלדמאן מדפיס בווארשא."
021-HLB-1878-11-22-PG001-SINGLE-ORIGNAME_150123_toc_15,11 10 ^1311י11101) . 1)1. 1^1)1110811 — ..., Fdr die Redaction Verantwortlicb .Dr. Lchimann — Druck von J. Bril in Main.
