ל יוצא לאור פעם אחת
בכל שבוע. מחירו!
 בארצנו 12 מארק לשנה,
 3 מארק לרבע. בעסט-
רייך, 8 פל׳ ע"זו:
לשנה, 2 פל׳ ע״וו לרבע.
 בשארי ארצות 20 פראנקס
לשנה.
——
כל איש יוכל להשיגו!
ע״י כל פאסט-אמט
ובוכהאנדלונג בכל
המדינות. כל החפץ;
להודיע דבר מה ברבים
לטובתו עליו לשלם שכר!
הדפסה בעד כל שורה?
15 פפ׳
—חדשות וקורות הימים.
יגיד ליעקב מהנעשה והנשמע בכל חלקי תבל בין כל יושבי חלד אשר ינעם
ואשר ראוי לדעת לכל איש ישראלי לתועלתו ולתועלת השפה העבריה.
מאתי
וררוי
אליעזר ליפמאן זילבעו מאן.
והאמת והשלום אהבו. (זכריה ח').
Lyd. Juli ליק, כ״ג תמוז.
התרלה.
1878תוכן הענינים.
על המדינות בו יאמר: לקורות ארץ בולגאריען ויושביה: דייטשלאנד: האמבורג. עסטרייך-אונגארן: הארשין.
שוועדען: שטאקהאלם. חדשות בגבול ישראל: ידיעות אחרונות.
הצופה.
ספר יהודית: מאת מ׳ ש׳ י'. אהבת עצמו: מאת בנימין זאב ווילער. דברים אחדים: מאת בעריש גאלדענבערג.
הערות קצרות: מאת י. מ. צונן. הודעות.על המדינות בו יאמר.(הקאנגרעסס ותוצאותיו). רוח חדוה ותקוה טובה
התחוללה בלבות יושבי אייראפא בעת שנאספו ובאו לבערלין
הבירה כל מלאכי אלה הממשלות האדירות אשר בידם נמסרו
עתות אייראפא אם לשבט אם לחסד, אם לשלום אם למלחמה.
כל אלה נקבצו ובאו למקום הנועד להמתיק סוד ולשים למישור
המעקשים שהיו מונחים על דרך השלום, ולמצא הדרך הישרה
המובילה אל המטרה לא לבד לשים קץ אל המלחמה, אכן
להניח היסוד אשר עליו יבנה היכל השלום על תילו אשר יעמוד
לאורך ימים. ברור היה לכל מי אשר עיניו חזו מישרים כי
המלחמה היתה מוגבלה בין שתי הממלכות אך למראית-עין,
וכי כל אייראפא כלה עמדה הכן ערוכה בכל ושמורה לצאת
אל המערכה ומלחמה כוללת גדולה ואיומה בכל אייראפא היתה
תלויה רק אל השערה. —
הן אמנם כל הסדרים שהיו קודם המלחמה וגבולות הארצות
הנוגעות בדבר, הכל נעשו ע״י אסיפות (קאנגרעססים) שהיומקודם. הסדרים החדשים בעת שנעשו גם אדותם היה כתוב
בספרי דברי חברית כי נעשו לעולמי-עד; אך בענינים אלה
תקצר יד אנוש לשים למו גבול בל יעברוחו לעולמים. הזמנים
משתנים ועל פיהם עניני הגויים והממלכות עפ״י סבות טבעיות
או מקרים שונים שאינם תלוים בדעת ורצון הדיפלאמאטיה
היותר הרוצח. ככה נשתנו עניני הארצות במזרח אייראפא
משנת 1856, וככה נסתבכו שם סדרי המדינות ויחוס תושביהן
אל תוגרמה ומצב הממלכות האדירות שכנותיה זו לזו, עד כי
במשך שנים רבות היה גלוי לכל כי לא יוכלו לשאר שם במצבם
ההוא לאורך ימים. תמיד היתה החרב מתהפכת לצאת מתערה
ונלאו הכרובים לשמור עוד את דרך עץ חשלום. שאלת - הא-
ריענט לא נפתרה ע״י דברי חברית משנת 1856. לא היה
בקרבם אף יסוד אחד אשר הרואה הנולד בעניני המדינות היהיכול לומר עליו: ראו זה הוא מוכשר לישר הרכסים הרבים בתו-
גרמה האייראפית. לזאת איפא מה שנעשה עתה שם היה
מוכרח להיות נעשה לפי טבע הענין והשתלשלות הסיבות.
הבית שהיה מלא באבק-שרפה עמד שנים רבות בקרבת לבת
אש. הבנין התפוצץ פתאום ע״י זיק אחד שנפל בו ואייראפא
חרדה לרגעים שלא יחריב תבל ומלואה. —
את אשר פחדה אייראפא, תהלה לאל העושה שלום גם
במרומיו מתחת, לא באה והיא יכולה לשאוף רוח. הקאנגרעסס
כלה מלאכתו. במשך ירח ימים, בשבע עשרה אסיפות, הסיר
את כל פירוד-הדעות אשר חלק לבות הממשלות האדירות
הנוגעות בדבר הריב הגדול ההוא. הוא עשה סדרים בתוגרמה
סדרים חדשים אשר לא ימוטו לכל הפחות במשך שנים אחדות;
הוא יסד ממשלות חדשות, ונתן להן חוקים חדשים אשר יחיו
בהן; חלק ארצות והושיב מושלים חדשים. עתה נגמר המפעל
הגדול והנכבד ההוא. והנה על השאלה: אם כל אשר עשה
הקאנגרעסס טוב הוא מאד, אם השלום אשר יסד ימשך „לעולמים״?
על השאלה ההיא אין חכם ויבין את זאת להשיב נכונה. ימיםידברו. —
אחרי שכתבו שרי הקאנגרעסס ידם אל ספר חברית והכל
היה שדיר וקים, דבר השר אנדראששי, מלאך עסטרייך דברים
נמרצים אחדים, בשם כל הועד, לכבוד ותחלת הנשיא ביסמארק
שעמד בראש כלם בענין הגדול הזה, וע״י רחב-לבו ותבונתו
הצליח להועד לכונן השלום באייראפא. על דבריו החם ענה
ביסמארק גם הוא ויגיש תודתו אל השרים אשר רק אהבתם
אל השלום היא שעמדה לימינו לבא אל המטרה. בסוף דבריו
אמר כי יודע הוא אשר לא כל דעת הקהל יהי נוחה מתוצאות
הקאנגרעסס, ורבים וכן שלמים יחליטו כי כזה וכזה היה ראוי
לחיות וכדומה, יען כי מן הנמנע לצאת ידי חובת הכל; אבל
יודע הוא כי דור נולד יצדיק את מפעל הקאנגרעסס ויוכל
לשפוט מישרים כי מן הנמנע הי׳ לו לעשות באופן אחר, ומוסרדין הקאנגרעסס לפני כס משפט קורות הימים לימים יבאו. —
אמנם כן נאמנו דבריו מאד. נקל הוא לשים העקב למישור ביו
אנשים פרטים בריבם ולא בין ממלכות אדירות ועצומות בתבל
ארצה. אכן נודע עתה כי לפעמים אחדות כמעט נופצו עוללי
הקאנגרעסס אל סלע-פירוד הדעות בין הממלכות האדירות
הנוגעות בדבר, ועבודה ורחב לב היו דרושים אל ראש הועד
לפשט כל העקמימיות ולהביא את אנית הקאנגרעסס אשר חשבה
להשבר בין סלעי מגור, בטח אל חוף השלום.
יהי׳ איך שיהי׳ מכל אלה הממלכות הגדולות והקטנות
שלקחו חלקן בהקאנגרעסס או היו נוגעות בפסק דינו, מכלן לא
היתה ידם על התחתונה כיד תוגרמה. לפי דעת יודעי הדבר
היו דברי הברית מסאן-סטעפאנא אשר נעשו בינה ובין רוס
לאנד, דרושים יותר לחפצה וטובתה מפסק דינו של הקאנגרעסס
בבערלין. כמעט אין ספק בדבר כי רק בעבור זאת מלאה תו-
גרמה את רצון רוססלאנד באופני הברית מסאן סטעפאנא, יען
חשבה למשפט צדק כי הממשלות האדירות לא יאשרו וקימואותם. הן אמנם תקותה ההיא באה אך לא לטובתה ותועלתה.
היא קותה לה מן הקאנגרעסס ענבים ויעש לה באושים, וכנוסה
מן הפח נפלה בפחת. לרגלי הברית מסאן סטעפאנא היה לה
דיי ודברים עם ממלכה אדירה אחת אשר הורידה גאון עוזה
על שדה המערכה, ועליה היה למלאות רק משאלות צד אחד.
אופני השלום מסאן סטעפאנא היו קשים לה, אך בכל זאת
היו אופני - השלום בעוד אשר תוצאות הקאנגרעסס מבערלין
תוכלנה להיות נחשבות לראשית חלוקת ממלכתה וקריעתה
לגזרים, יען בסוד הקאנגרעסס לקחו גם אחרים את חלקם וכל
דכפין אתא ואכל. עסטרייך לקחה לה את הערצאגאווינא ובאס-
גיען; ענגלאנד מלבד אשר לקחה את האי ציפערן, עוד ידה
נטויה על כל ארצות תוגרמה אשר באזיה, ומצב הסולטאןבנוגע ארצותיו באזיה לא טוב הוא מיחוס המושלים בהודו אל
ממשלת ענגלאנד. ע״י הקאנגרעסס בבערלין תשיג גם גריכענלאנד
חלקה מאדמת תוגרמה, אם מעט אם הרבה, בעוד אשר ע״
הברית מסאן סטעפאנא לא היה לה כל חלק ונחלה בתוגרמה.
מלבד זה היו, לפי דעת יודעי בינה לעתים, דברי הברית מסאן
סטעפאנא יותר דרושים לחפץ שלום אמת ויציב לימים יבואו
מאופני הברית בבערלין אשר הניחו מקום רחב ידים אל הנוצרים
בתוגרמה האייראפית, וביחוד בבולגאריען, להתגדר בו ולהתגרות
עם תוגרמה. בעוד אשר לרגלי דברי הברית מסאן סטעפאנא
צאו כל הנוצרים יושבי כל מדינת בולגאריען לחירות ולרשות
עצמם, נשאר החלק היותר גדול ממנה, ע״י הברית מבערלין
תחת יד תוגרמה. מי לא יודה כי לא יארכו הימים ורבבותהנוצרים שנשארו ברשות אדונם הראשון התוגר בחלק בול-
גאריען הנקרא כעת בשם: „אסטרומעליען" יקנאו באחיהם
שכניהם בעלי אמונתם מעבר להררי הבאלקאן שיחיו ברשות
עצמם תחת מושל מבני אמונתם! הטבע מחייב שיתחרו גם
הם בכל יכלתם להיות לעם אחד עם אחיהם בני חורין ההם.
גם הזערבים, המאנטענעגרום וחגריכים לא ירגיע רוחם מדברי
הברית מבערלין אשר לא באו על שכרם כחפצם, ומחכים רק
על שעת הכושר לבא למטרתם.
יהיה איך שיחי׳ אם נתבונן על מצב הענין כמו שהיה לפני
הקאנגרעסס בבערלין, לא היה לאל ידו לעשות סדרים באופ
אחר מאשר עשה. שני דרכים מסוכנים היו לפניו ויבחר בהאחד
אשר הסכנה מצערה בו מאשר היא בהשני, וזה תחלתו לדוראחרון. — מכל הנראה יש לשפוט מישרים כי אבד כלח על
ממשלת תוגרמה באייראפא, ועומדת לפול למשואות נצח.
למתי יהי' חאות הזה והזמן אשר בו יבא הקץ אליה, קשה
לדעת מראש. — אך ברור הדבר כי בא יבא, כאשר יש עתה
תקוה כי בבא יום הגדול והנורא ההוא אל התוגר באייראפא,
לא ירגיז עוד את אייראפא כלה עד היסוד בה, והיסוד להתקוה
ההיא הניח עתה הקאנגרעסס בבערלין בעזרת ממשלת אשכנז
שנהיתה לצור מעוז אל השלום בכלל. ע״כ יכול הנשיא בלב
נכון ובטוח למסור דין הקאנגרעס אל משפט קורות הימים. —
מכה״ע לממשלת אשכנז מביא עתה את כל דברי חברית
שנעשו בסוד הקאנגרעסס בבערלין לכל פרטיהם ודקדוקיהם
דבר לא נעדר. אופני חברית כלולים בששים וארבעה סעיפים,
ואין בפרט יותר ממה שהודיעו כתבי העתים עד היום בכלל
האופנים העקרים הם כמו שנודעו עד היום, מלבד מה שבספרהברית האפיציעללי הנודע עתה נזכרים בפרט כל גבולות
הארצות החדשות לרגלי השנויים. מכריתת הברית בין ענג-
לאנד ותוגרמה לא נזכר מאומה בספר הברית. כן לא נזכר בו
מהנוגע לסך תשלומי הוצאות המלחמה אשר על תוגרמה לשלם
לרוסלאנד והדבר מסור בידי שתיהן לבא בעצה אחת בזה, רק
הותנה בפירוש כי מלבד קארס, באטום וארדאהאן, אין הצדקה
 לרוסלאנד לקחת מאדמת תוגרמה במחיר הוצאות המלחמה.
בנוגע לצבאות החיל אשר תעמיד עסטרייך בהערצאגאווינא
 ובאסניען, לא הוגבל הזמן אשר בו מחויבים לצאת משם גם
 לא המספר של בעלי המלחמה, וזה תלוי ברצון עסטרייך
לבדה. — השמועה עשתה לה כנפים כי ברצון הסולטן לכרות
ברית עם עסטרייך אשר תתחייב להגן על ארצותיו, שנשארובאייראפא, בחרבה ובקשתה, כאשר התחייבה ענגלאנד לעשות
לה באזיה, ובשכר זה תתן לה לצמיתות את הערצאגאווינא
ובאסניען. אם אמת נכון הדבר? קשה לדעת, כאשר ישנם
ענינים רבים אחרים הנעשים כעת מאחורי הפרגוד של הפאלי
שיק הנעלמים מכל חי. דעת הקהל בעסטרייך-אונגארן איננה
נוחה מהפאליטיק של אנדראשי בנוגע להערצאגאווינא ובאסניען;
האונגארים מאהבתם אל תוגרמה, והעסטרייכים האחרים מפחדם
שלא יונה ע״י זה היסוד למלחמה בין עסטרייך ורוסלאנד לימים
ובואו. גם דעת הליברלים בענגלאנד איננה נוחה מהפאליטיק
של ביקאנספיעלד ביחוס האי ציפערן; לפי הנשמע ידרושו
הליברלים מנבחרי העם שלא להסכים אל לקיחת ציפערן. —
מלאכי ענגלאנד בשובם לארצם נתקבלו מן העם בתרועת
שמחה ובאותות כבוד ויקר על פעולתם.האי ציפערן (קפריסין) אשר נפל עתה לאחוזה לענגלאנד
עברו עליו תמורות רבות מימי קדם עד היום הזה. בעתות
קדומים לכדוהו הכנענים ובמשך הזמן נושבו בו היונים הקדמונים.
אחרי כן עמד תחת ממשלת מצרים, ופרס. אחרי מות אלכסנדר
המוקדני נפל בידי הפטולמיים מלכי מצרים, ואח״כ בידי
הרומאים. אחרי הרומאים לכדוהו קסרי ביצאנץ, ומידם בא
לידי הערביאים. בשנת 1119 לכדהו מלך ריכארד לב הארי
מידי הביצאנטים וימכרהו אל שרי-ההיכל (טעמפעל העררן)
אשר השיבוהו לענגלאנד בשנת 1193, ומלך ענגלאנד נתן
אותו לתשורה אל גידא לוזינגנאן מלך ירושלים. כה בא האי
מיד אל יד עד בואו ליד התוגרמים בשנת 1570 אשר בלכדם
אותו הרגו עשרים אלפים נוצרים, והרבה אלפים מכרו לעבדים
ושפחות. האי עומד במקצוע ים התיכון על חופי הים על יד
סוריא וסיציליא; ארכו הוא 230 ורחבו 96 קילאמעטער מרובעות
ומדת שטחו הוא 5926 ק״מ מרובעות. בימי קדם היה האי
נודע ומצויין ע״י היין הטוב אשר לו והוא: „יין קפריסין״. אדמת
פוריה מלאה ברכת ד׳ בכל טוב, ויושביו בימי קדם היו גבורים
נשי שם. עתה ירד פלאים מעת בא תחת יד התוגר. האדמה
שוממה, דרכיה אבלות ויושביה בשפל המצב. יותר ממחציתאדמתו בלתי נושבת ומספר יושביו כעת הוא רק ב׳ מאות
אלפים נפשות אדם. אין כל ספק כי תחת ממשלת ענגלאנד
יתרומם משפל מצבו ויעלה מעלה מעלה וישוב לכבודו הראשון
עם הנציב שנשלח עתה למשול שם באו גם בעלי החבורה
שנוסדה לבנות שם מעגלי ברזל, וחברות אחרות לבנות הנהרסות
ולעבוד אדמה הברוכה מידי הטבע.לקורות ארץ בולגאריען ויושביה(מאת דוד גארדאן).
(המשך מגליון 28).
 בשנת 1214 פרצו עוד הפעם צבאות מסעי הצלב הפראנקים
באזיה והגריכים בביצאנץ התיצבו נגדם ביד חזקה, בעוד אשר
קאלאיאן קיסר הבולגארים עמד הכן לעזור להפראנקים אשר צרו
אז תשעה חדשים על קאנסטנטינאפל וילכדוה ושר צבא הפראנקים
באלדואין (Balduin) ישב על כס המלוכה בביצאנץ. הקיסר
באלדואין הנ״ל שנה את טעמו נגד קיסר הבולגארים, ויצו את
מלאכי קאלאיאן אשר באו לברכו לנצחונו בשם אדונם, להגיד
לו כי אין לו להחשיב עצמו לאותבו רק עליו להכנע לפניו כעבד
לפני רבו, מפני כי ממשלתו (ממשלת קאלאיאן) על ארצות
הגריכים על יסוד העושק והרצח הטבעה. אז הרה מאד אף הקיסרקאלאיאן על קיסר הפראנקים המדבר עמו בגאוה וגודל לבב, ויבא
בברית עם אלה מהגריכים שלא היתה רוחם נוחה מן ממשלת
באלדואין לוכד ארצם, ויערוך מלחמה כבדה על הפראנקים, וביום
החמשה עשר לירח אפריל שנת 1205 הכה אותם מכה רבה
על יד עיר אדריאנאפאל, והקיסר באלדואין הלך שבי לפני צר
וימת בבית כלאו. הקיסר קאלאיאן רדף בשצף קצפו את הפראנקים
ויעש בהם הרג רב, וכאשר כנה עצמו הקיסר באזיליום בשם:
„הורג-הבולגארים" כן התכבד הקיסר קאלאיאן להיות נקרא בשם:
„הורג-הפראנקים״. אחרי אשר שקטה הארץ מאויבים חוצה לה
הקים הזמן רעה אל קיסר הבולגארים מתוך ממלכתו פנימה.
הבוליארים (אצילי הארץ) יושבי הדרי-רהאדאפא *) מרדו במלכם.
הקיסר יוחנן הראשון נהרג בידי מרצחי-סתר אחרי ישב על כס
מלכותו עשר שנים, ואח״כ נהרג גם אחיו פיטר, ובנו של הקיסר,ירש העצר, גמלט לרוססלאנד, ועל כס ממלכת הבולגארים ישב
שר הצבא באריל Boril וימשול על בולגאריען בממשלה בלתי
מוגבלה ויכביד אכפו עליהם ויאנחו מקצר רוח ומעבודה קשה.
בשנת 1218 שב יוחנן השני מרוססלאנד מקום מקלטו לארץ
מולדתו והבולגארים קבלוהו באהבה ויתאספו אל דגלו ועשה מלחמה
עם הקיסר באריל ויכניעהו וינקר את שתי עיניו, וישב יוחנן על
כם אבותיו עד שנת 1241. הוא היה מושל כביר כח אוהב צדק
ומישרים ויקדיש כל זמנו להצליח את בני עמו ולהגדיל ולהאדיר
כבוד מלכותו, וחפצו הצליח בידו באופן מאד נעלה. עיר טיר.
נאווא היתה בירת מלכותו. בבית התפלה הגדול אשר בנה לתלפיות
בעיר מלכותו צוה לחרות על אחד העמודים את הדברים האלה
להיות למזכרת נצח: „אנכי יוחנן אזען עובד ד׳ באמונה ומושל
על הבולגארים, בנו של יוחנן הזקן בנה בניתי ההיכל הזה ממסד
עד הטפחות ואפארהו בכל מני פאר וציורים מציורים שונים, לכבודהארבעים מערטירער (שנהרגו על קידוש השם) אשר בזכותם
עשיתי גדולות בימי מלכותי והכיתי את חיל הגריכים על יד ראמא-
ניא. כבשתי כל המדינות מן אדרין (אדריאנאפאל) עד דראקה
לדוראצא) וכל ארץ הגריכים, האלבאנים והזערבים, רק הערים
על יד קאריגראד (קאנסטנטינאפאל) והיא בעצמה נשארו בידי
הפראנקים; אך גם הם נכנעו לפני ורק בחסדי יחיו כי כן גזו
העליון" עכ״ל הכתבת על העמוד.
בימי המלך ההוא התרחבו גבולות בולגאריען עד שלשת הימים,
בעלגראד וניש נכנעו לפניו גם ווארנא וטהעסאלוניק סדו למשמעתו.
בימיו כבימי שמואל מלך הבולגארים הראשון הי' כל שבטי הבול-
גארים לאחדים תחת ממשלת מלך אחד אשר רכש לו אהבת כלם
על ידי אהבתו לצדק והמישרים. המסחר והקנין גדלו והתרחבו
אז בבולגאריען באופן שלא היה כמוהו לעולמים. עוד עד היום
הזה נמצאים בטירנאווא שרידי חרבות היכל המלך והמצודה ובתי
תפלה רבים המעידים על פאר ועצמת העיר העליזה ההיא בימי
קדם.
(המשך יבא).דייטשלאנדהאמבורג, ר״ח סיון תרל״ח. כי אדני בעל המגיד, ידבר נא
עבדך דבר באזני כל קוראיך הנכבדים על אדות
קהל לי בעק (עיר מולדתי) אשר לפי דעתי לא נזכר עד הנה
במ״ע המגיד. — עד שנת 1848 למספרם חיו היהודים הללו
בכפר מייסלינג (ברחוק שעה אחת מן העיר) בדוחק גדול,
ופרנסתם היה בצער ולא בנחת בבזיון ולא בכבוד בבושה
וכלימה, כי גרשו מליבעק ולא יכלו להתמהמה שם אפילו לילה
אחד, והיו שם היהודים עניים מרודים, ובכל זאת היו יהודי
מייסלינג אנשי חיל י״א אנשי אמת צדיקים גמורים, מכניסי
אורחים, נדיבי לב, רחמנים וגומלי חסדים זה לזה כמו שזכרתי
זאת מימי נעורי, ולא חסו על כספם ועל זהבם ויפקידו עליהם
רבנים מופלגים, גאוני ארץ אנשי השם, מגידי מישרים היושבים
על כס הוראה במייסלינג כמו הרב הגאון הגדול המפורסם
בדורו מוהר״ר עקיבה ווערטהיימער זצ״ל אשר נקרא
ממייסלינג לאלטאנא לראב״ד בשלוש קהלות אח״ו וגםהרב הגאון חריף ושנון סיני ועוקר הרים מוהר״ר אפרים פישל
זצ"ל (אשר בשם ראבבינער יא על יכונה) ואשר ירד לים
התלמוד והעלה פנינים רבים ויקרים, והרב הגאון הזה היה
ששה ועשרים שנים אב״ד דקהל מייסלינג וליבעק עד כי נשמתו
הטהורה עלתה למעון העליונים ואחרי מותו בחרו אנשי קהל
מו״ל חתן של הרב ר׳ אפרים יאעל הנ״ל ומנו אותו למלא
מקומו וזה הרב החכם השלם צדיק תמים מוה' אלעקסאנדער
זיסקינד אדלער נב״ת אשר גם הוא עשה חיל בתורה ובחכמה,
ועם רוב בקיאותו בש"ס ופוסקים היה ג״כ חכם גדול בהרבה
לשונות ישנות וגם חדשות, וגם היה רועה נאמן לעדתו אשר
שם לו את הטוב והמועיל לעמו למטרה ובהגינו בערה אש
אהבת אחיו בעוז, ומדי דברי בו זכר אזכרנו עוד לטובה
ולברכה — חבל על דאבדין ולא משתכחין!! — ומושב ב״י
אשר ישבו במייסלינג שלשים שנה. ויהי מקץ שלשים שנה
(בשנת 48) נתן הטוב והמטיב בלב כל יועצי נסיכי ושרי
העיר ליבעק רחמנות לעשות טובה עם יהודי מייסלינג לפתוח
להם שערי העיר אשר סגרו לפניהם בשנת 1818 ואמרו להםבכתב הדת קומו שובו העירה קנו ובנו לכם בתים לטפכם
וגדרות לצאנכם, ורצוננו שישבו היהודים מן העת ההיא והלאה
בעיר ליבעק ויסחרו אותה והעיר הנה רחבת ידים לפניכם ומגרשי
העיר הזאת יהיו לכם לאחוזה, וחקה אחת ומשפט אחד יהיו
לכם ולנוצרים הדרים בעיר הזאת, ואין הבדל בין בני האמונה
האחת לאמונה אחרת! — וייטבו דבריהם בעיני יושבי מייס-
לינג, וישאו ב״י את טפם ואת נשיהם וכל אשר להם בעגלות
ויבאו אל העיר בטח, ומן העת ההיא יושבים היהודים בעיר
ליבעק שלוים ושקטים וד׳ נתן את חן העם בעיני אנשי המקום
והכין להם פרנסתם בנחת ולא בצער בכבוד ולא בבזוי, רק
בלתי יכלת בידם לבנות בית חדש המוכן לתפלה כי הבית
אשר לע״ע בית תפלה יקרא ישן נושן הוא וצר המקום לכל
המתפללים ובפרט בימי הנוראים לכל, עמל ויגע וטרח בכל
מאמצי כחו גבר חכם בעוז התורני והרבני כבוד מוה׳ שלמה
רר׳ קארלעב אך ני׳ לע״ע רב ומ״צ דקהל ליבעק המוכשר
להיות שומר אמונים, שרבים וכן שלמים מעידין עליו איךשהוא ירא שמים מרבים, נאה דורש ונאה מקיים. ויהי עם
לבב ר׳ שלמה הנ״ל לבנות בית לשם ד׳ אלקי ישראל והלך
בדרך למרחוק לאסוף הון ולהרבות כסף מנדיבי עמינו לבנות
ביהכ״נ חדשה בעיר ליבעק אשר נאה לד׳ ונאה לבריות ומפני
מעלות הטובות ומדותיו הישרות של הרב היקר והנכבד הנ״ל
בחרו אנשי עדתו ורבים מהנוצרים בקארלעבאך לשליח בא
כחם בבית הועד (ליבעקער בירגערשאפט). שלום העדה ואחדותה,
וגם בית הספר ת״ת הן המה מגמת פניו זה שבע שנים אשר
הוא יושב על כס הוראה בליבעק, כי הרב דר׳ קארלעבאך
מעורר האהבה בלב בני הנעורים לאמונתם ותעודת דרכם על
ארץ. ובשנת 72 הורס הבהכ״נ במייסלינג אשר חונך בשנת
27 ואין זכרון לראשונים וגם לאחרונים שיהיו לא יהיו להם
זכרון כי אם בית החיים מקום שצדיקים אשר בארץ המה
ינוחו בשלום ובכבוד על משכבותם ואם בשכבר הימים הבאים
הכל נשכח לזכר עולם יהי׳ צדיק.
שמואל מארקוס (מילידי קהל מייסלינג וליבעק יע״א).*) הררי-רהאראפא הן המה המקומות אשר גם עתה, אחרי כריתת
הברית בין רוססלאנד, ותוגרמה בסאן סטעפאנא, קמו שם החוגרמים
וצאצאי הבולגארים הקדמונים שקבלו עליהם אמונת מחמד, וימדודו ואינם
חפצים להיות תחת ממשלת בולגאריען החדשה.
הכותב.עסטרייך-אונגארן.הארשיץ, ל״ה למב״י ה׳ת׳ א׳ ז׳ ר׳ ב׳ כ׳ ח׳ לפ"ק. קול קורא
שמענו וגם חיינו כרואים את הקול על לוח מכ״ע
„נייע פרייע פרעססע" קול משאלות ראשי בית אבות בישראל
והם כמתאוננים בוכים למשפחותם על דבר עול כבוד אשר
מוטל על שכם בניהם השוקדים על דלתי בתי ספר גימנאזיען,
ומה ועל מה תלונת המתאוננים? שמעו וראו אחי בני ישראל!
אבות בתי ישראל אנשים מגזע יעקב, מושבעים ועומדים מהר
סיני על דבר תורת אל חי, מלינים על כי מוטל על בניהם
מטעם המלוכה כי ילמדו גם שמץ מנחו מלשון עברי, ומרוב
שיחם וכעסם מעריכים מכתב בקשה לפני המחוקקים כי יוקח
העול מעל צוארי בניהם ולא ילמדון עוד שפת עבר. — הלא
כל השומע זאת תצילנה אזניו — הזאת בקשת אנשים עברים?
האם הקול קול יעקב? האם רגשת לב עברי תשמע מבקשההזאת? ומה יאמרו המחוקקים חכמים ונבונים יודעי דת ודבר
חכמת עם ישראל? הלא יאמרו בצדק „ראו זרע עם מורם
מעמים מימי קדם באהבתו לאמונתו ולתורתו נין ונכד לקדושים
אשר בארץ המה אשר חרפו נפשם למות על תורתם ואמונתם
הלא ידיעת שפת עבר השפה הברורה אשר בה דברו מחוקקי אל,
כנזר וכעטרת תפארת היתה על ראשם, ידיעת לשון עבר אשר
ביגיעה רבה ובשקידה קנו אותה להם לאחוזה החכמים הגדולים
אשר אינם מבני ישראל, לזרע יעקב כמעט לאחוזה היתה
לבניהם הצעירים עד כי מבני ישראל יאמר כי יינקו ידיעת
הלשוי הקדש משדי אם, אלפים ורבבות מישראל שפכו שיחם
התפללו בלשון עבר וידעו את אשר דברו. ועתה הורידו עדים
מעליהם וכבודם לעפר ישכינו" כדברים האלה יאמרו ויגיעו ראש
כל קוראי הבקשה אשר יעריכו המתאוננים. ואנו נקרא שבר
על כבוד שם שמים המחולל. אם עד היום הזה לא היתה גלוי
וידוע לפני כי גדלה כעת עזות פני בוערים בעם עד כי השליכו
מעל פניהם כל מסוה בושה, כהיום הזה ראיתי כי הוא, כי
ערוכה לפני מגלה עפה פתוחה „קאררעספאנדענצקארטע" כתוכה
מיד הנוכל אשר בימי הסתיו העבר חזר על הפתחים באמרו
כי בן החכם הגדול הרב המפורסם מהו׳ יוסף ווייסע מעיר חדש
הוא, ואני כפי מכתב יד מהרב הנ״ל גליתי לעיני כל כי שקרנקם את נקמתו כי כתב לי בלי חתימת שמו על מגלה פתוחה
מעיר בערלין כי אמנם כן הוא כי איננו בן הרב הנ"ל וכי
מגמתו היה לאסוף ממון לפי מחסורו. ועלי ועל
כל רבני מדינת בעהמען אשר אספו אותו אל ביתם והיו
בעזרתו על כי הוליך אותם שולל עלינו שופך בוז וקלון, והוא
קללני קללה נמרצה על כי שמתי קץ למעשה רשעו
תו. זאת
קרבן מנחת תודתו אשר הביא לי על אשר היה מאוכלי שולחני
ועל כי נחל בביתי נחלת כבוד כאשר יאות לבן חכם ומפואר
בשם טוב בישראל. — המגלה מלאה קללות וגדופים שלוחה
מעיר מלוכה בערלי' אשר שם לפי דבריו שוקד על דלתי בית
ספר לרבנים שמו לא חתם. יוצר הרוחות יהפוך לי ולרבני
בעהמען כל קללותיו לברכות — יקלל הוא ואני אברכהו, ה׳
יהפוך לבבו לדבר אמת וצדק. — מידי שר הממלכה העומדעל עניני המלחמה נשלחה לי מודעה כי כאשר הכינו פה
בארצנו כל הכנות המיועדות ליום קרב, גם על אמונת בני
ישראל העומדים בצבא שמו עיניהם, והכינו לעשרה אנשים,
תפלין, וטלתים, וסדורים עם העתקה אשכנזית, גם לעשרה
אנשים לאיש ואיש ספר תהלים, עם העתקה, גם ספר
תורה כדת וכדין, גם ארגז עץ לארון הקדש, ויען כי נתנה
לי מטעם המלוכה המשרה להיות רב החיל למערכה השלישית
בימי המלחמה נשלחה לי המודעה לשים עיני עליה. — ואני
תפלה ישמרנו עושה השלום מימי קרב וחרב לא תעבור בארצנו
ואף לא בארצות אחרות.
הרב החכם השלם דר׳ פריעדלענדער מק"ק קאניץ אשר זה
פעמים ושלש הראה לעיני התבל בינתו ורוב ידיעותיו בספריםשונים אשר הוציא לאור שלח לי כעת ספר נחמד פרי עטו
אשר כנה אותו בשם „תפארת ישראל" (שילדערונגען אויס דעם
איננערן לעכען דער יודען אין מעהרען) ואם אמנם הנהגת עם
ישראל במעהרען הלא כמעט אחת היא עם הנהגת כל היהודים
האשכנזים על כל פני תבל — אכן התקנות השנות והסדרים
אשר עשו בימי קדם מנחיני מדינת מעהרען לטובת הקהלות
הלא סדרים נבונים וישרים הם ולא ישכחו מלב נין ונכד לדור
דור, ולכן מה טוב ומה נעים עשה הרב החכם הנ״ל כי חרת
הדברים האלו על לוח הספר והציל אותם מאבדון השכחה —
יקח נא תודתי על כי זכר אותי לטובה ועשה לי מטעמים
בשלחו לי ספרו — כל הקורא בספרו אשר כתוב בלשון צחה
אחרן במהרים עהרענטהייל
וזכה יתענג בו.
רב דק"ק הארשיץ יע״א.שוועדעןשטאקהאלם, בירח סיון. בלאנדאן יוצא לאור מ״ע אחד בשם
De Bernardys Next of Kin Basetto,
בו נחפשו אחר אנשים או נשים אשר יכולים לקבל ירושה,או חובות וכדומה, אבל לא נדע מקום מושבותם, או אם המה
עודם בחיים או לא; בין האנשים אשר המ״ע חוקר אחריהם
Michael Elias Cohn aus Won :נמצא גם איש אחד בשם
growia in Herzogth. Posen, der Sohn des Elias M.
. und אולי תהינה השורות האלה לתועלת המשפחה
בעיר וואנגראוויעטץ. האדרעססע של האנשים בלאנדאן אשר
Herren de :יענו על השאלות היורשים או התובעים היא
.Bernardy Brothers, London W. C — המ״ע דפה כותבים
היום (Juni .3) שהמלך יר"ה אישר וקיים את הדאקטאר היי-
מאן (מגאטהענבורג) להיות פראפעססאר בחכמת הרפואה (אלל-
געמיינע געזונדהייטסלעהרע) בבית הלימוד דפה קאראלינישעם
אינסטיטוט. ועתה נמצאים שלשה יהודים בשוועדען אשר
נקראים להיות פראפעססאר, האיש הנזכר והפראפעססאר בגע-
טעאהאלאגיע ד' רובענזאהן והפראפעססאר זאלאמא
אשר קבל את שם הכבוד אודות ציוריו (מאלערייא). — המ״עיידישע פרעססע" מודיע שרב אחד בפרייסען סידר קידושי
לאשה זקנה ליבם ואשר נשאת לאיש אחר; גם פה הפצירו
בי לפני זה חמש עשרה שנים הקרובים וגם אנשים אחרים לסדר
קידושין לאלמנה אחת בלי חליצה וכאשר לא מלאתי רצונם
קם איש אחד מפאלען וסידר קידושין, אבל בהיות שהאיש הזה
מתחרט אחר המעשה וניחם על הרעה אשר עשה לא אכנהו
בשם, כעת הוא יושב במדינת צרפת. — מכתבי עתים המה
בוראים והמה משנים את חבריות, עתה החליפו את דיבורם
כותבים עם אותו הדיו ועם אותן האותיות שהמליץ (דאל-
מעטשער) של צירי מלכות מאראקקא לא מן הערביים ולא מן
היהודים הוא, כ״א נוצרי מבטן אמו, נולד בבערלין ושמו הוא
גוסטאף היינצע; מי יודע אם המ״ע לא עוד הפעם ימירו את
דעתם וישנו את המליץ לאיש חינא מאמונת קאנפוציוס, אך
לא לבד המ״ע האלה בונים וסותרים, בוראים ומכלים, ולא לבדחכמים מני קדם בראו גולם או עגלא תילתא, כ״א גם מ״ע
ישראלי בשם הכבוד Vorriere lsraelitico) היוצא לאור בעיר
טריעסט כותב בתומתו: הרב בבערלין בערטהאלד אויער-
באך קבל הקראנענארדען; בלי ספק העיר בערלין צהלה ושמחה
על הרב הזה, ומי יוכל לתאר את גודל שמחת „הרב על
הכבוד הנעלה הזה! האם קוה אויערבאך כאשר כתב על חיי
שפינאצא שיעלה על כס הרבנות בעיר הבירה בערלין? לא
יאות לו להיות „קויפמאנן" ולא די לו להיות „דיכטער" כי אם
זה.
רב יהיה להורות איסור והיתר ולדרוש תוכחה בקהלה קדושה
עיר מושב הרעפארמגענאססענשאפט, חבלים נפלו לו בנעימים,
זה חלקו מהקארריערע ובו יתפאר. — ביום 30 מאי מתבהאמ-
בורג האיש איזאק יעססעל אשר היה שנים רבות פרנס
בהדייטש-איזראיליטישען געמיינדע דשם. — לפי השמועה
היתה, כמו שמודיעים המ״ע, כמעט מלחמה ביום 26 מאי בעיר
קאנסטאנלינע (באלגער) בין היהודים ובני אנשי מלחמה (צוא-ווען), ביום ההוא גברו היהודים על הלוחמים אכל ביום 28
נפצעו שנים עשר יהודים והמון העם בז שלש חניות וגזלו כל
אשר בהן, בל״ס ימים יביאו את בירור הדבר. — המ״ע:
בערלינער בערזענ-קוריער מדבר בכבוד גדול על המחבר קארל
עמיל פראנצאז ועל חיבורו: קולטורבילדער אויס דער
בוקאווינא וגאליציען, וידרוססלאנד אונד רומעניען, גם המ״ע
„אפטאנבלאד" פה העתיק איזו סיפורים מהחיבור הזה ומצאו
חן בעיני קוראיהם. — כל בני אשכנזים הגרים פה מלאים
תוגה על מעשה איש הבליעל: ,Nobeling נבל הוא ונבלה
עשה, ועתה רבים המה הבאים לחתום את שמם על האדרעססע
אשר ישלחו להקיסר ווילהעלם יר"ה. מי האמין לשמועה
הנוראה הזאת! האם פסו אמונים מבני אדם! יואל השם לחזק
את המושל הישר הזה, ירפאהו ויחלימהו, וימים על ימי המלך
יוסיף, אבל הרשעה תכלה מן הארץ, תעלה בעשן ותאבד וצדיק
באמונתו יהיה! — גם מגאטהענבורג שלחו אשכנזים ואינם
בני אשכנזים טעלעגראם אל כבוד הדר הקיסר, בין החתומים
הוא וואלף. הרב דשם. —
Lewysohn.חדשות בגבול ישראל.
ראשי אחב״י יושבי בערלין ערכו מכתב תודה וברכה, בשמם
ובשם כל קהלות ישראל באשכנז, אל הנשיא ביסמארק עלהשתדלותו בסוד הקאנגרעסס לטובת חירות אחב״י בתוגרמה האיי-
ראפית ובמדינות בולגאריען, רומעניען וזערביען. — חברת אגודת
אחים בלאנדאן המסתעפת לחברת „חברים כל ישראל" נמנו וגמרו
באסיפתם האחרונה להגיש מכתב תודה אל מלאכי ענגלאנד בועד
הקאנגרעסס על פעולתם לטובת בני ישראל בארצות הקדם.
באסיפה ההיא נמנו וגמרו לתת מקופת החברה סך מאה לירע
סטערלינג לבנין בית ספר לילדי ישראל בעיר טונים. כן נמנו
וגמרו אשרה. עשL5 מזכיר החבורה, ילך בתור באי-כח החברה,
אל האסיפה הגדולה מכל ראשי ישראל שתהי׳ בקרוב בפאריז
להתיעץ לטובת אחב״י בארצות הקדם להטיב מצבם החומרי והרוחני.סופר מכה״ע Times היושב בבוקארעסט בירת רומעניען, מודיע
כי השר ראזעטטי המופקד על ענינים הפנימים ברומעניען דבר
שלח לכל נציבי המחוזות ויזהירם לעמוד על המשמר ולמנוע
את ההמון מלהרע לבני ישראל. בכלל החלה הממשלה שם
לעשות ההכנות הנחוצות לשים מתג ורסן בפי ההמון העומד הכן
לקום על בני ישראל שם. אנשי חיל עומדים על המשמר על
יד בתי הכנסיות להגן עליהם, יען יצא הקול כי ההמון מוכן לקום
ולהרוס את בתי התפלות לישראל. בתוך דבריו אומר הסופר ההוא,
כי מכל הנראה והנשמע יש לשפוט מישרים כי ממשלת רומענ-
יען גמרה בסודה לתת שווי-הזכיות גם ליהודים בארצה אך לא
בפעם אחת כי אם לאט לאט וממדרגה למדרגה, יען כי רביםמאד מהיהודים שם מן המון העם, עומדים עוד בשפל מדרגת
הציוויליזאציאן ואינם ראוים עוד לקבלת ברכת שווי-הזכיות אשר
ישתמשו בה לנזק הארץ. אך בנוגע לאלה מהיהודים אשר הולכים
לאור הדעת והמוסר, הם ראוים ומוכשרים מאד לקבלת החירות
והם ישיגוה במהרה. ואם המשכילים מהם ישיגוה, עליהם להרגיע
רוחם בזה כרגע ולעשות כל אשר בכחם להטיב מצב הרוחני
של אחיהם הרחוקים עוד מדעת, עד כי יהיו מוכשרים גם הם
אל קבלת החירות וכו׳. זה הוא תוכן דברי הסופר הנזכר.
והנה מי לא יראה כי רוח ממשלת רומעניען דובר בהכותב
ההוא. אם באמת נמצאים בקרב אחב״י שמה גם אנשים חכמים
ונבונים, מדוע לא נתנה להם הממשלה עד היום את שווי הזכיות,
ומדוע המתינה עד אשר צותה עליה עתה כל אייראפא, על פי
הקאנגרעס, לעשות את זאת? — הן אמנם מי יוכל להכחיש
ולהחליט כי לא נמצאו בקרב היהודים ברומעניען גם אנשים
נבערי דעת ובני בלי תרבות, כאשר נמצאים אנשים כאלה בקרב
כל העמים תחת השמש. איה בני עם אשר יהיו כלם חכמים
כלם נבונים כלם יודעים תורת הציוויליזאציאן וההשכלה? האםלא נמצאו גם בין הרומענים אנשים נבערים ופרועים ורחוקים ממוסר
והשכלה ומדוע לא נגרעה גם נחלתם בזכיות החירות? —
אם כל הממשלות האדירות באייראפא אשר זה כבר נתנו שווי
הזכיות ליהודים אם גם הן היו מחכות בזה עד אשר יחדל כל
בער מדעת והשכל מקרב ישראל, אז הלא היו אחב״י עומדים גם
שמה עד היום בהמצב אשר עומדים בו אחב״י כיום ברומעניען!
מכה״ע Romanul היוצא אור בבוקארעסט, בדברו רתת על
הקאנגרעס בבערלין אומר בסוף דבריו: „אנחנו לא נתן את בעס-
אראביען מידנו; לא נקה את דאברודשא, והיהודים לא ישיגו את
שווי-זכיותיהם בקרבנו, ויעבור עלינו מה!״ —
בקרב צבאות החיל של ענגלאנד אשר באו מהודו המזרחית
אל האי מאלטא להיות נכונים למלחמה, נמצאים גם יהודים
שחורים משבט „בני ישראל" היושב על חוף מאלאבאר. מסורה
בידם מאבותיהם כי הנה הנמו מצאצאי היהודים אשר שלח המלך
שלמה להודו להביא עצמות פלים ואבנים יקרות. מנהגיהם שונים
מאד ממנהגי יתר היהודים, ומהמועדים והחגים שומרים הם רק
את יום השבת וחג הפסח.de St. כתבי-העת בפאריז מביאים דברי המכתב אשר השר
 אחד ממלאכי צרפת בסוד הקאנגרעסם, אל ה׳ קרעמיע
אדות שאלת היהודים אשר בו כותב: „בהשתדלותנו לטובת חירות
היהודים בבולגאריען, רומעניען וזערביען, לוחמים אנחנו מלחמת
הצדק והמשפט הציוויליזאציאן ואהבת האדם בכלל.
על אדות הרעב הגדול השורר כעת במאראקא וביחוד בקרב
אחב״י שם, מודיע ציר ענגלאנד אשר במאגאדור לאמר: „צר לי
להודיע כי הרעב הולך וגדול בזה מיום ליום ורבים המה הלליו.
החוצות מלאים מפה לפה מאנשים כמעט ערומים ועודם דבק
לעצמותיהם, וכצללים יהלוכו נפוחי רעב וכפן, ועוד יעברו ירחים
שרם תוציא הארץ את יבולה. נלוה להרעב מחלת האבעבועותאשר רבים חללים תפיל. מדי יום ביומו ירבו האומללים הבאים
לתוך העיר מן הכפרים להיות נוספים על חללי הרעב בקרבה.
תסמר שערת בשר הרואה את הנשים השוכבות בחוצות מאין כח
להן אף להושיט ידן לבקש רחמים על יונקיהן הגועים ברעב
כמוהן. אנחנו האייראפיים רבים מאד מהאומללים סביב שתו על
מעונותינו תמיד וצועקים לעזרה, מאין לאל ידנו להושיע כלם
הממשלה לא תמלא חובתה המוטלת עליה לעשות כל אשר
ביכלתה לטובת האומללים, אנא חוסו נא, קראו נדבות ותמהרו
לשלוח הנה כי גדול האסון מאד. עכ״ל.ה. קאנדער ,Conder ראש החבורה לההתחקות על קדמוניות
ישראל בארץ הקדושה, כותב כעת חבור מיוחד מחיי יהודא
המכבי וממלחמותיו, וחבורו יצא אור בהחבור „פלוטארך החדש
הנועד להביא תולדות אנשי השם אשר מעולם.
בהאסיפה החדשית של חברת חברים כל ישראל, מירח יוני
הודיע מזכיר החבורה מפעולתה. מזה נראה כי כל החברות
המסתעפות אליה, בלאנדאן, וויען וכו' הסכימו אל מכתב הבקשה
שערכה אל הקאנגרעסס לטובת היהודים בארץ הקדם. האדון בלייכ-
רעדער בבערלין השתדל הרבה לטובת הענין ההוא. על מכתב
הבקשה באו על החתום הרבה מגדולי נכבדי ישראל מכל הארצותבאייראפא, ונזכיר אחדים מהם: ה. קרעמיע, הרב איזידאר, השר
קאמונדו, דערנבורג, באראן דע הירש. אפפערט ועוד. —
בעיר באטושאן ברומעניען עשו התושבים משתה גדול לכבוד
הנשיא קארל מושל הארץ. העומדים בראש הדבר קראו נדבות
להוצאות המשתה ודרשו כסף לזה גם מאת היהודים והם נתנו
ביד פתוחה; והנה מלבד שלא נקרא אחד מהם אל המשתה,
וסגרו הבית בפניהם, עוד הוכו שלשה מנכבדיהם אשר הרהיב
לבא שם. — אלף יהודים מהנמלטים מרוסצוג שהיו בשומלא
שבו למקומם בעזרת החברה. בבואם נתקבלו מהתוגרמים תושבי
העיר בזרועות פתוחות, ואלה מהם אשר מצאו את בתי מעונותיהם
הרוסים תמכום התוגרמים בכל יכלתם. חמשים ותשעה מהנמלטים
מעיר זאפהיא והיו בשאלוניקי שבו למקומם ג״כ בעזרת השר בא-
ראן הירש אשר נתן להוצאות דרכם סך 450 לירא טורקית.
סוף סוף נתעוררו ראשי הועד שנועד זה כמה ליסד דבר טוב
לאחב״י בארץ הקדושה למזכרת השר משה מונטיפיורי הי״ובנודע המהומות והמבוכות אשר פרצו בארץ תוגרמה בזמן האחרון,
עצרו את הועד מהפיק חפצו. עתה כאשר קם הסער לדממן
והקאנגרעסס עשה שלום בעולם, נמנו בעלי הועד וגמרו באסיפתם
האחרונה לקרב אל המלאכה; לשמחת לבות כל אוהבי בני עמם
באה״ק החלו בדבר אשר נוכל לומר עליו כי טוב הוא ודרוש מאד
אל החפץ. טרם כל דבר נמנו וגמרו לצוות את החכם הנכבד
מהרי״מ פינס ני׳ שנבחר להמשגיח על כל הנעשה שם, לשים
לדרך פעמיו ירושלימה ולהתחיל משמרת פקודתו, ובדרכו יבא
לאנדאנה, להתיעץ כדת מה לעשות, עם בעלי הועד. כן נמנו
וגמרו לקנות אדמה באה״ק במחיר שלשת אלפים לירא סטערלינג
ולהושיב בה אלה מאחב״י שם המוכשרים לעבדה ולשמרה;
שלשת אלפים ל"ש הקצו לבנין בתי מעון, ולמכרם אח״כ ליחידים
אשר ישלמו המחיר על יד על יד במשך שנים רבות.
מלך פרס טרם עזב עתה את פאריז נתן אל השר אלבירט
ששון הי״ו את אות הכבוד היותר גדול במלכותו, אשר האריה
והשמש חרותים עליו, על פעולותיו הטובות להרחבת גבולהמסחר בפרס.
ראשי העיר יאססי ברומעניען הקקו חוק חדש בנוגע לבתי
המטבחיים לאמר: „א') כל הבהמות מכל המינים אשר בשרם
נועד למאכל תהיינה נהרגות רק בבית המטבחיים הכולל אשר
בעיר. ב׳) אופן המיתה נחוץ להיות רק ע״י כלי המשחית הנודע
בשם Bouterole ולא ע"י שחיטה בסכין. כל מי שירהב להמית
בהמה ע״י שחיטה ענוש יענש קשה. ג') כל מי אשר ירדוף את
האיש שיאכל בשר מבחמה בלתי שחוטה או יעשה תחבולות
שונות להפריע את האוכל בשר מבהמה שחומתה עפ״י מנהג
המדינה ע״י כלי המשחית הנ״ל, ענוש יענש בגופו ובממונו״!
עכ״ל. מי לא יראה כי הגזרה ההיא נתונה רק לדעת היהודים שם
להכריחם לאכול בשר טרפה. ע"י הפקודה ההיא יחדלו השוחטים
מקרב מחנה ישראל שם וחרב אשר ירחב להזהיר את העם,
מרה תהי אחריתו! —הצופה להמגיד
יהודית
(המשך מגליון 23).ואפשר דמפני זה חרד לשאול (ברכות ז' ב׳) את ר"נ מ"ט לא
אתי מר לבי כנשתא כי ר"נ היה חתנו דריש גלותא כמבואר
 בחולין קב"ד א' ואשתו ילתא התגאתה עליו וראה
דרכיו בנדה ס"ח שהלך לפייס את אשת ריש גלותא
ובקדושין ד׳ עיין, ושאר דוכתי ודרכו היה להתבונן על
דרכי הנשים כמבואר בסוכה ל"א פעיתא היא דא ולכן
רצה ר"י שילך לביהכנ"ס להתפלל, וכאשר השיבו שלא
יכיל טריחא ליה מלתא, ומאי כוליה האי? היה מסיעו
לדרוש ולא רצה מפני דרך ארץ אשר יקר היה הדבר
הזה מאוד להם כאשר תראה בכמה מקומות בש"ס
רוגם בקדושין ע' שהבאתי המעשה שם עם כל דברי
ה״י ור״נ נפלא מאוד) וראה שבת נ"א ונ"ב קדם חמריה
וכו' אמר אימא ליה מלתא כי היכי דאיתותב דעתיה,וכהנה רבות מאוד. שם דף ד"ה ב׳ רב אחאי איעסק
ליה לבריה בי רב יצחק וכו' ולא הוי מסתייעי מלתא
(יעיין רש״י) נראה משום דרב אחאי לשיטתו בריש
כתובות פשוט רב אחאי וכו׳ אלא לאו כה״ג וקתני
אוכלות משלו ואוכלות בתרומה, והקשה הר"ן שם להשיטה
דחופת נדה קונה א״כ אינו אונס כלל ויכולה להנשא
אף בפרסה נדה? ות' דהכל תלוי אם ראויה לביאה
יע"ש ועיין בהפלאה שם. ויהיה איך שיהי׳ לשיטת רב
אחאי הזה הי׳ נראה שאף קודם החופה חייב הבעל
לפרנסה וכש״כ לאחר החופה ושכן לשיטתו חרד ע״יביותר, וגוף או עיקר הדברים אשר באו בגמרא אח״כ
בדיני המחיצה לס"ת (בדברי מר זוטרא ורב אשי)
לקוחים בלי ספק מהא דריש מי שמתו י"ז ב׳ „ואם אין
לו בית אחר עושה מחיצה״, ויען שראיתי כי יארכו לי
הדברים בזה מאוד ע"כ אקוה כאשר בטחתי להרגיע
את נפשי ורצוני על הדרישה כן הנני שמח וטוב לב
עתה על הפרישה גם באמצע המסכת הראשונה כי
עת לכל חפץ ורצון *). וכבר נודעת הגבירה בעלת
הספר (אשר לכבודה ולכבוד אישה השר הי"ו אביתי
להזכיר מעט מדברי התלמוד כי זה ראשית הלמודים בבית המדרש אשר בנה אישה הנקרא על שמה
 לאשת חיל והנה האחת אשר כל
הדברים הנאמרים בגמרא ובמדרשים על האשה הטובה,
„שמחה, ברכה חומה וכאלה רבים, כל אלה נקבצו
בתכונת האשה הזאת, אשר שמה, וזכרה ומעשיה הטובים
לא יסורו מלבות עם בני ישראל עד דור אחרון כי
 בכל הטוב והחסד אשר עשה משה עבד ד' אישה חמדת
לבבה, גם ידה תתמכהו, גם לכל יד החזקה אשר עשה
מונטופיורי, בכל ימיו ללחום מלחמת ישראל ותורתו
היא גם היא אמצה את זרועתיו ויהיו ידיו אמונה
למעלה להשכיל לכל דבר טוב עד היום הזה, כי תהלה
לאל חי ככוחו אז כן כחו עתה לצאת ולבא לפני עם
ד' לא בחרב ולא בחנית, כ"א במגן האמונה הטהורה
ורגל האמת אשר בחר לו מאז הרמהו אלהיו ללכת
חלוץ לפני עמו, ויהיה לנס לדור דורים, כי טובה*) המעתיק רצה לנתח נתח מספרו עמק יזרעאל שבו טרח
למצוא חשבון ודעת בשיטת התנאים והאמוראים בהלכה ובאגדה על
הדרך שתראהו עושה פה, למען שיתו במבוא זה כל הדברים
המדברים מעניני נשים, וכשהגיע לפרק זה וראוהו חבריו, גערו ב
ואמרו לא זו העיר ולא זה המקום והספר ראוים לאותו מעשה,
כיון ששמע המעתיק את דבריהם, מיד פירש ובקש לעקור את הכל
הוא המעט אשר כתב כבר בגליונים אלו, עד שבא החכם המגיד
ולמדו שלא ישנה דבר ממה שכתב עד הנה, וכדי שלא לעבור על
דברי חכמים נענע לו בראשו, וכשבא הדבר לפני חכמים אמרו קיים
זה מה שנאמר על ר' יוסי בן חלפתא, אמרו עליו על ר׳ יום
שהיה אומר מעולם לא עברתי על דברי חברי ומעולם לא אמרתי
דבר וחזרתי לאחורי.החכמה אשר נתן אלהים בלבו מכלי קרב ועזרת אשתו
גם נפשו יודעת מאוד כי תנחהו גם היום ותושיבהו
על גפי מרומי קרת גם אחרי מותה, ע״כ בעלה לא
ישכחה נצח וכל בית יהללו בשערים את מעשיה, כי
שם יהודית נקשר אל דת יהודית וכל עוד שפת יהודית
תעמוד בישראל ובעמים לשם ולתפארת גם זכר יהודית
שרתי ביהודה ובעמים לא ימחה ולא ישכח מהיות
פאר ותהילה בארץ, ועליה נאמר כדברי שלמה רבות
בנות עשו חיל ואת עלית על כלנה.
 (המשך יבא).אהבת עצמו.
מאת בנימין זאב וויללער.(סוף מגליון 28).
ה׳) ואולי על זה אמרו חיר כ״ג גדולה עבירה לשמה ממצוה שלא
לשמה, כמו יעל אשת חבר הקני שמסרה עצמה לנכדי וחללה קדושתה
כדי להציל את ישראל מצרתם, כי בזה סרה גם אהבת עצמו נפשיתכי קצה נפשה במעשה זאת שחללה קדושתה ומסרה עצמה לנכרי ואך
למען הציל עם ישראל עשתה זאת וכמ"ש בגמ׳ שם דטובתן של רשעים
רעה היא אצל צדיקים, — ואולם אמרו זאת רק באם האדם עושה
העבירה רק למען הצלת הרבים כמו ביעל אשת חבר הקני, אך חלילה
לעשות עבירה למען עשות מצוה קטנה כאשר יאמרו היעזואיטים „כי
התכלית יקדש המעשים האמצעים" (דער צוועק הייליגט דיא מיו
טעל)
חלילה לומר כן רק כוונת חז״ל בעושה העבירה למען הצלת הרבים. —
והנה גם בזה עוד נשאר קצת אהבת עצמו נפשית ששמח ומתענג בהצלח
רבים אף שקצה נפשו במעשה המגונה, ואין לך צדקה וחסד מבלי
התערב בה אהבת עצמו קצת.
ו׳) והנה אני אומר כי מה שלא פירשה לנו התורה השכר והגמול
בעולם הנפשות (וכבר תמהו בזה הראשונים) היא, כי רצתה החורה
שתהא עבודת ישראל להש״י (במקום אשר ימסרו נפשם על קדושת השם
או במלחמת מצוה) שלימה חכה, ושתהיה הכונה לעשות הטוב רקבעבור שהוא טוב, בלי שום אהבת עצמו, ואם היתה התורה מבטחת
השכר והגמול בעולם הנפשות אז הי' בעבודות הגדולות האלה (בקדוש
השם, ובמלחמת מצוה) מעורבח גם אהבת עצמו נפשית שהיא התקוה
לשכר הצפון בעולם הנפשות, ולכן לא גילתה התורה השכר הזה למען
תהיה עבודתם זאת שלמה וזכה מבלי אהבת עצמו נפשית כלל והבן.
ז') וזה הטעם אני אומר גם במצות השמעיות והן החוקים אשר
לא נדע טעמם, כהקרבת הקרבנות ואיסור שעטנז, בשר בחלב, אכילת
חזיר וכדומה, שהיתה כונת התורה שיעשו בני ישראל רצון הש״י בלי
אהבת עצמי נפשות אשר במצות השכליות מעורבת בהן, כי הנפש היפה
תאהב עשות הטוב בטבע ומתעבת הרע, ולכן צותה החורה גם החוקים
שאין נפש היפה מתאוה להם בטבע כהקרבת הקרבנות ודומיהם, ולהמנע
מדברים, שאין נפש היפה מחעבת אותם כאכילת טריפות ובשר בחלב
ושעטנז וכדומה, למען תהיה העבודה הזאת זכה ושלימה, בלי אהבת
עצמו נפשות כלל.ח׳) והנה אנחנו רואים כי היתה כונת התורה כי בני ישראל יהיו
עובדי אדמה, כורמים ויוגבים, ולא שיתעסקו הרבה במסחר, כאשר
הם עושים בזמן הזה, כאשר נראה מכל התו״כ, כי אך עם צור וצדון
הפעניצים וקצח משבט זבולון היו סוחרי אניות, וזולתם היו עובדי אדמה
ובעלי מלאכה, והוא כי האיש הסוחר הוא בטבע אך אוהב עצמו מאד
לאסוף ולצבור כסף עד אין קץ, ולא כן עובד אדמתו אם ד' הושיעו
כי אסמיו מלאו בר ויין ועבודה רבה לו אז ירבה להטיב לאחרים ותקותו
בטח לימים יבואו כי תתן הארץ יבולה, ואנחנו רואים גם בזמנינו, כי
העמים אשר מחיתם ממסחר אוהבים רק עצמם כנודע, ולכן רצתה
סחורה כי בני ישראל יתרחקו ממסחר וצותה כי לא יקחו נשך ומרבית
למען התמעט המסחר אשר בלתי אפשר לו מבלעדי הלואה על נשך
ומרבית כנודע, ואך לאחר שנגלו ישראל מאדמתם ומוכרחים היו לחיות
רק ממסחר החירו חז״ל להם ליקח רבית בהיתר עיסקא כנודע.
ט׳) והנה גם ההשגחה והטבע לקחו לעזר להבעלי חיים את אהבת
עצמו למען יתקיימו ימים רבים כי נתנו להם התאוה לאכול ולשתות
למען יתקיימו על ידי המזונות, ובמדה יתירה נתנו להם תאות המשגל
למען קיום המון, וביחוד במין האדם ראתה ההשגחה להרבות תאותו
מאד, יען כי רוב בני אדם חיים שלא בנחת והרחבה, ועמליהם ודאגותיהם
בגידול ילדיהם רבים מאד, ואם לא היתה תאות המשגל עזה מאד כאשרהוא באמת, אז היו העניים והאביונים פורשים עצמם מנשותיהם למען
לא ילדו לעמל וחלאה, לכן עמסה עליהם ההשגתה תאוה עזה כאש
כי לא יוכלו התאמק ולמנוע ממלאות מאותם זאת, למען ירבו זרער
כעפרות תבל וכחול הים.י') והנה גם להישיר האדם ולהורותו בדרך מוסר בחרו הנביאים
והמוכיחים לעם את אהבת עצמו של האדם לעזר למו, בהבטיחם להם
שכר בעשות הצדק והטוב, והעונש בעשות הרע, גם בעולם הזה,
והנביאים נתנו הוד והדר לדבריהם במשל ומליצה, לאשר בטבע האדם
הוא לאהוב הנשגב והיופי, הן המליצה תחדור חדרי לבבו ותמלאנו עונג
בשמעו דברי הנביא ויקשיב וישמע לדברי הנביא ויעשה כחפצו, והמשל
גם הוא אהוב מאד לאיש ההמוני וגם למשכילים, וביחוד אם מעורר
צחוק הוא תתענג נפש השומע ממנו כאשר נודעו ממשלי איזוף, ומשלי
הרב הדרשן מהר״י מדובנא ז״ל.
י"א) והנה בימי היונים קודם לפה״נ הרימו מליציהם, למעלה את
מליצת הליצנות (סאטירע) או הסתירי אשר נביאינו הרחיקו ממנה
(וכמ"ש אחר זה), והמליצה הזאת הסתירית טובה מאד לכלות ולעקר
את כל שורש פורה, ראש אמונה טפילה אשר יהבלו בה המון העם,
גם קצת מהחכמים, וימסרו נפשם עליה (וכמ"ש מנשה סנהדרין ק"ב
להתנא אילו הוית התם הוית נקיטנא בשיפולי דגלימא עיי״ש) ויאמינו
בעונון, ניחוש כישוף, שדים, גלגול, וחלומות, ודומיהם, ולזה טובה מאד
מליצת הסתירי לכלות ולשרש אותה מן היסוד, לאשר בטבע האדם הוא
לאהוב הליצנות (אף שגינה אותה בס׳ משלי) וגם מחירא האדם מאד
לבל היותו לשחוק, ללעג ולקלם, לכן מליצת הסתירי היא הסם המר
והטוב לרפא בו כל מחלת אמונה טפילה, ואשר היה בעיני האדם קדוש
מקדם תשים מליצת הסחירי בעיניו לשקץ ותועבה, וימאסו בו וצא יאמר
לו, כאשר ראינו בזמננו כי הרבה עשתה לטובת ההשכלה ולכלות אמונה.טפילה, אלה ספרי מליצות הסחירי בנועם מדברותם, וכאשר אמרו חז"ל
כל ליצנותא אסור לבר מליצנותא דע״ז סנהדרין ס״ג.
י״ב) והנה הנביאים הקדושים הרחיקו עצמם ממליצת הסתירי לבד
גם מקומות מועטים (ישעיהו מ״ד מ״ו) והוא כי בני האדם היו אז
בילדות לימודם דעת ומדות הטובות, והתחילו אך לצאת ממצב פרא
אדם, כי הצדק והיושר עוד לא הכו שורש בלבם, ורק התורה ודברי
הנביאים היו אור לנחיבתם, ולכן יראו ופחדו הנביאים לדבר במליצת
הסתירי, כן יבואו אחריהם תלמידיהם בני הנביאים ויפרצו גדר וחק,
כי ישתמשו במליצה הסחירית לכלות ולעקר משורש גם האמונה הטהורה
ומדות הטובות, כאשר נאבדה האמונה מעמים בזמננו ע"י מליצות
סתירות של המליצים וו׳ הצרפתי וה׳ הגרמני, והנמהיליסטים יוסיפו
להתלוצץ בכל מוסר ומדות הטובות וישימום לשחוק והיתול, ולכן הנביאים
התרחקו ממליצת הסחירי והחכם בס׳ משלי גינה אותה מאד. -
ואולם בדורנו זה אשר הדעות והמדות הטובות נשרשו בלב כל העמים
הנאורים, ורק המון העם עוד בהבלים יאמינו, וחדולי אמונה טפילה
יסובכו בין עץ הדעת ועץ החיים, טוב הוא לחכמים כי יאחזו חרב
פיפיות מליצת הסחירי להכרית הקוצים הסובבים את עץ הדעת ולכלות
התולעים הסובבים את השושנה העליונה, אך חלילה להם מלהכרית
עם הקוצים גם את עץ הדעת ועץ החיים יחדיו, רק הקוצים יכרתו,
והתולעים יושלכו הלאה, אך ען הדעת ועץ החיים, אמונה הטהורה
ומדות הטובות יהיו דשנים ורעננים לעולם ועד.י״ג) ולאשר אמרתי למעלה כי בכל מעשים טובים של האדם מעורב
בהם קצת אהבת עצמו, או אהבת הכבוד, או התקוה לשכר הצפון
בעולם הנפשות, או עונג הנפש ושמחחה בעשותה הטוב, לפי״ז אני
אומר כי לא ימצא בבן אדם מעשה צדקה וחסד נקי מכל סיגי אהבת
עצמו, ואהבת עצמו באה לאדם מצד ההתפעלות (עמפפינדונגען) של
הנפש, ולכן לא נמצא הטוב והצדק וכל מדות טובות באמת נקיים מכל
סוגים רק בהשם יתעלה שהוא איננו מתפעל ואין לו שינוי ומדותיו הן
רק מצד החכמה וכמ"ש חז"ל ברכות ל"ג „האומר על קן צפור יגיער
ראמיך משתקין אותו, מפני שעושה מדותיו של הקב״ה רחמים ואינם
אלא גזירות" כלומר מדותיו הן גזירות מצד החכמה לא מצד התפעלות.
וזה עומק דברי הכתוב שמות ל"ג שאמר הש"י למשה אני אעבור
כל טובי על פניך וכו׳ וחנותי את אשר אחון ורחמתי את אשר ארחם,
כלומר החנינה והרחמים שאני עושה אינם מצד התפעלות כמו בבן אדם
שהוא עושה זאת מאהבת עצמו נפשות שאינו יכול לסבול צערו של חבירו.
ובזה הוא תנון ומרחם גם את עצמו, לא כן החנינה והרחמים שאני
חונן ומרחם שאני אחון רר אשר אחון ורחמתי רק אשר ארחם כי
אנכי איננין צריך לזה שאין לי התפעלות ולא שינוי רק הכל מצד החכמה
והבן זאת. — ועתה אשים קנצי למילין ועוד אי״ה אדבר מזה. ד׳
יושיענו ויתן חלקנו בין אנשים הרמים השמחים לעשות צדקה וחסד
מפני אהבת הטוב ולשוש בעשות הטוב כמוצא שלל רב ואז נשבע נחתוברכה ושלום עד העולם.
יארויסלויא, יום ג׳ בחוקותי ל״ב לעומד תרל״ח.
בנימין זאב וויללער.וממנה הועתק מחים על עם הארץ הפחותים כמו לכל באי שער
עירו שר״ל הפתוחים בעם.
ב׳) לוה, פרע. לפי שהיה כלל וחוק אצלם שהלוה כסף מחברו
נשתעבד לו לעבד בעדות הכתוב: עבד לוח לאיש מלוח, הנה יהיה
הוראת לוה, על הכסוי בבגד שהוא היה סימן הקנייה באיש בבחינת
מטלטלין ר״ל להיותו עבד ומשמרת כמו שיורו ע״ז השתויות בגד-בגד,
מעיל-מעל על התיחסות לו דבר שאינו שלו בכסותו אותו בבגדו מבלי
שרכש לו מקודם הזכות עליו. ובהלוות איש לרעהו כסף כסה אותו
תיכף בפני עדים בלבושו או במעילו והוא היה סימן כי נקנה לו לעבד
עד העת שישיב לו את חובו, ובהשיבו לו את חובו אז גילה והסיר ממנו
את המלבוש בעדים והוא היה סימן כי יצא לחפשי ממנו כי כבר שלם
לו את חודו. וזה טעם פרע שעיקר ענינו גלוי כידוע על תשלומי החוב.
 ועתה נבון מדוע שלם בהוראתו תשלומין לא נמצא רק בפועל?
הבנין הזה יורה לרוב על הפך הפעולה והוא מן שלמה שענינו בגד
והפועל יורה על הסרת הבגד שהוא הגלוי מסכים לפרע. וכן חפש שוה
לחבש וא״כ ענינו הלבישה, והחבישה בבגד. והפועל בו חפש ג״כ על
ההפך שהוא הגלוי, וממנו הועתק אל החפשית משעבוד לטעם האמור
שהיה סימנו הסרת הבגד שפרש עליו מקודם לסימן הקניה בו, ומכ"זג׳) נשך, תרבית, נושה, במדבר רבה פ״ט. יש אדם לוה ואינו פורע
שאין הדענטיסט (צאהן אויסריכטער) משבר שיניו וגובה חובו? ע"כ
א שהיה מנהגם להעניש את הלוה ואינו פורע בשבירת שג
נושך בהם את אכלו, ויגוד היום נשמע המבטא בלשוננו: איך ווערד
איהם דיא צעהנע הערויסרייסען פיר מיין בעלד. אולם באו אח״כ לעמק
השוה שהלוה נתן להמלוה כסף ענושים בעד זכותו זה שהיה לו לשבר
את שניו הנושכים אם לא ישלם לו לשעתו. וזה הכסף של עונש
שבירת הנושך שהוא השן, נקרא „נשך״ כמו כן יעיד הכתוב: והנו
בא לקחת שני ילדי, הנה שהיה מנהגם לקחת בעד החוב את הילדים
שהם תרבית או רבות שלו, וכסף העונש שהשתוה לתת לו בעד זכותו
זה נקרא תרבית או בתלמוד רבית. ונודע עוד דרשתם ז"ל על למה
יקח משכבך מתחתיך, זו אשתו. הנה נראה שהיה עוד מנהגם לקחת
את אשת הלוה למשכון או למכרה בעד דמי החוב. הנה בעד זכותו
זה לקחת נשי הלוה, היה נקרא המלוה נשי מן נשים, והיות הלוקת
אשתו מהעני הזה שלוח לו הכסף הוא אכזריות היותר גדולה מכולם,
הנה העתיקו מלת נושה שענינו לוקח הנשים בעד חובו, על מלוה
אכזרי, אונגעשטיממער מאהנער. באטושאן, י״ג ניסן תרל״ח.
בעריש גאלדענבערג.דברים אחדים.א׳) מתא. זאת המלה שרשו אחא במ״ס המשקל בראש וענינו על
שער העיר כי דרך בו יצאו ויבואו יושבי העיר. וכמו שהושאל שער
על העיר עצמו, הועתק כמו כן מתא על העיר עצמה. וכן נקרא
השער בארמית בבא מן בא שמסכים בהוראתו לאחא ובעברית בבת
עין כמו שער העין. וכן נקרא השער ג"כ מבוא. מזה מחים על
האנשים הפחותים שמכונים יוצאי ובאי השער בנגיד להנכבדים שנקראו
יושבי השער ע"ש שהשופטים והדיינים ישבו לשפוט את היוצאים והבאים
בשער בדברי ריבם. ומרדכי יושב בשער המלך, כי היה נכבד. וכן
למדו ז״ל מן ועפרון יושב, כי אותו היום מנוחו מלך, ואצל עם הארץ
יאמר: לכל באי שער עירו. וא״כ מלח מתא הנמצאת בתלמוד עבריתהערות קצרות.בהצופה (גליון 5 ש״ז) כתב הח׳ ב״ג כי אספמיא הוא ספרד וכ
ר׳ יצחק ריש גלותא שהלך מקורטובא לאספמיא, הכונה לעיר קורדאווא
אשר בשפאניען, אבל מה יעשה עם קושית ה׳ גרען (קוה״י ח״ה נאטע
 9) איה מקום משפט דרך דיבור כזה לאמר על ר"י ריש גלותא שהלך
מעיר קורדאווא (אשר היא בשפאניען) לארץ שפאניען? השמע כמונ
כי יאמר איש כי נסע מעיר ווארשא לארץ פוילין או מעיר וויען לארץ
עסטרייך? גם ראיותיו שהביא ממה שנמצא על ר׳ עקיבא שהלך לגליא,
והוא בלי תפונה ארץ צרפת הנקראת גאליען, נעלם ממנו מה שהשיב
על זה ה׳ פירסט במ״ע אריענט שגם באזיא הקטנה נמצא מחת הנקרא
גאליען ולשם הלך ר' עקיבא ולא לארץ צרפת.
שם (גליון 7) בבקורתו של הח׳ רייפמאנן על ספרו של ה׳ גאסט-
פריינד ישאל אנה מצאנו דבר זה שבשרו של משיח יהיה מריח כי דברי
התלמוד דמורח ודאין אין פירושו ככה. ומצאתי להעירו כי הטועים אשר
נהו אחרי שבתי צבי ימ"ש הבטיחו על דברתם שבשרו היה מריח כריח
בשמים ומר דרור (עי' ציצת נובל צבי למהרי״א ששפורט ודה״י לגרעץ
ח״ט ע׳ 206 ונאטע 3 סי׳ 5). —
מאוד יפלא בעיני על הח׳ דיינארד אשר דבר הרבה מהיהודים ההעלע-ניסטים בקרים (הצופה גליון 26) ועל דרכיהם בשחרורי עבדיהם, ולא
זכר מאומה את ה׳ הרכבי אשר בספרו היהודים ושפת הסלאוים האריך
הרבה מאד. וביחוד יפלא מאד כי הביא ה׳ דיינארד, העתקה עברית
מאחת מצבות, שטרי השחרור אשר נמצאו שמה במעבה האדמה, והיא
כמעט אות באות העתקת ה׳ הרכבי (ע׳ 90), ובלעדו לא נדפס עוד
העתקה עברית מן הכחובות האלה רק בשפות לעז צרפתית ורוססית
ובאחרונה גם אשכנזית מה' לעווי בס' יאהרבוך פיר געשיכטע משנת
1861 (לייפציג) ובס׳ מאנאטסשריפט לה׳ פראנקל משנת 1857. גם
את אשר הביא בשם היעראנימוס בביאורו לזכריה על הכתוב ועבר בים
צרה שכונתו על הערים אשר יסדו היונים ברוססיא החדשה, נמצא גם
הוא בס׳ של הרכבי (ע׳ 109).
מדי דברי מקדמוניות היהודים בארצות רוססיא החדשה, אמרתי
להעיר אוזן ידידי היקר ה׳ טשארני ולבקש מאתו הסליחה אם אומר
שעל יסוד רעוע בנה פתרונו אל המצבה הנמצאה בארץ קוקז (הצופה
גליון 12 ש״ע), ונתן לה זקנה מופלגת שלא נשמע כמוה, ואנחנו נדע
נאמנה שהמנהג של חשבון גימטריאות רצוני לכתוב אות א׳ במקום
מספר אחד וב' במקום שנים ק' במקום מאה וכו' למדו היהודים
מהיונים בזמן מאוחר מאד (טי' מש"כ מהריב"ל בס' בית האוצר ע' 288).
ואם לבו של הגאון שי"ר נוקפו מלהאמין באמיחת מצבת ר׳ יצחק סנגרי
והתאמץ להוכיח שלא מצאנו בשום ספר קדמון איזה רמז על פרט כזה
ע"י אותיות, ומכש"כ לכתוב פרטים כאלה על מצבות בזמן קדוםע׳ כ"ח ח״ה ע׳ 199) אנן מה נענה אבחריה, ואיך נאמין כזאת עוד על
אמן אלף וחמש מאות שנה לפי השנה הנמצאה על מצבת ר׳ יצחק סנגרי.
הן אמנם לא אבוא במשפט עמדו אם נמצא כבר בזמן קדום כזה יהודים
בארצות גרוזיא, ואין פה המקום לדבר ברחבה על אודות השערות ה'הרכבי (שם ע' 112) אשר תקע מסמרות להראות שבאמת היו שמה
יהודים בזמן קדום מאוד, אך כל רואה בעין פקותה יראה שכל דבריו
מדי השערה לא יצאו.
קראקא, ח׳ תמוז תרל״ת.
י. מ. צונץ.הודעות.
לאלה מעיר ווארשא ומערי המדינה
השואלים ודורשים היום בהלכות „המגיד" ויש אשר ילמדו קו״ח וגזרת שוה
איש איש ככל העולה על רוחו, אודיע בזה תשובה ברורה למנוחת לבבם בתור סוכן
נאמן להמגיד ואוהבו וסופרו זה ימים רבים ואני תקוה כי קוראים ישרי לב יתנו מקום
לדברי ולתועים מדרך השכל לא אשים דברתי:
א') „המגיד" ישמור את תפקידו ללכת בדרך אשר סלל לו מאז מעולם
למיום הוסדו עד היום הזה, להגיד ליעקב חדשות וקורות הימים מהנעשה
והנשמע בכל חלקי תבל לתועלת עם ישראל ושפתו ולא יט מן המסלה.
ב׳) ה׳ דוד גארדאן עוזר להמגיד זה עשרים שנה הוא עוזרו גם היום
וסופרי המגיד הנכבדים ברוססיא יביאו גם היום להמגיד מבכורות מאמריהם העולים
למעלה למשכיל מבלי תת לאחרים חילם והמגיד כתמר יפרח כארז בלבנון ישגה לשמחת
לבב אוהביו.
ג') אלה מעיר ווארשא ומערי המדינה אשר החזיקו לפנים את „המגיד" מאת
סוכני הנאמנים פה בעיר והם הר״ר נחמי׳ צערנאוויץ והר״ר אברהם צבי הערשענטהאל,
יוכלו להשיגו על ידם גם היום, ובעלי בריתי מלפנים גם חדשים מקרוב יבואו לי פה
בעיר ובמדינה ישיגו את המגיד על ידי במחיר שלשה רו״כ לחצי שנה או 1 רו"כ 50
קאפ׳ לרבע ואיש על מקומו יבא בשלום.
ד׳) החפצים להיות סוכנים בערים, דוקא ע״י לקבל פרס, ימהרו נא להפיץ
דברם אלי ואני אודיעם פרטי העסק לטוב לשנים.
ה) מודעות להמגיד עם כסף מחירם אקבל בכל עת ומידי תמהרגה המודעות
להיות נדפסות בהמגיד במועדן ובזמנן כרצון איש ואיש.
ווארשא, ר״ח תמוז תרל״ח.
אליעזר יצחק שפירא.
L. J. Schapira, Sto. Jerska fro. 22, Warschau.הודעה.
בהפענזיאנאט שלי לנערי אחינו בני ישראל יושבי רוססלאנד ופאלען שיסדתי פה
עיר הבירה קעניגסבערג אשר העיר הזאת מרכז החכמות והמסחר (דיא מעטראפאלע דעו
וויססענשאפטען אונד דעס האנדעלס) אקבל נערים לגדלם ולחנכם בביתי ותחת השגחתי
עצהיו״ט. כן לאלה השוקדים על דלתות בתי ספר (גימנאזיען או רעאלשולען) פה, וכן
לאלה המקשיבים לקח בבית שבת תחכמוני (אוניווערזיטעט) או בבית ספר המסחר (האנדעלס-
שולע) וכן מוכן אנכי להכין הנערים בביתי לכל בתי ספר הגבוהים, הנערים מגודלים בביתי
על ברכי דת קדשנו ושמירת פקודה כי כל השתדלותי לטעת בלבבם האהבה לדת קדשינו
וכל מדה טובה אשר תפארת לה מן האדם. על למודיהם בבתי ספר וכן בידיעת שפת
עברית אשגיח בעין פקוחה וכל צעדיהם אשמור. לרצון ההורים יכולים הנערים ללמוד
בביתי גם שפת רוססיא הנחוצה להם מאד בזמן הזה. פרטי האופנים מוכן אנכי להודיע
לכל שואל שיפנה אלי במכתבו.
A. Kalinowsk1.
K GnIgSPerg I. Pr.
Phllosophendammgasse Nro. 5.
הערת המו״ל. הנני להעיד כי ה׳ קאלינאווסקי הנ״ל הוא טהר לב ויקר
רוח הולך תמיד בדרך ישרה ובכשרונותיו וחכמתו ידיו רב לו בחנוך הנערים ועושה חיל
להראותם הדרך ישכן אור ולגדלם לאנשים מוצאי חן בעיני ד׳ ואדם. ה׳ קאלינאווסקי הנ״ל
חתן הגביר הנודע כמוה׳ יצחק ליב ענער ז״ל בהרב הגאון הנודע בכל קצוי תבל ר׳ עקיבא
איגר זצ״ל. כשר
 כשר
Hotel de Saze
בערלין .
בורגשטר
נומ׳ 20
צומם. פ. מארק
Qunibus an Bahnhol.
 50 ,1 אן
געבען ד. בערזע. ליודעי שמים
הקרובים והרחוקים אודיע בזה כי הרחבתי
מקום משכני מן חדש יולי זה ועל פי הרשיו
 אשר נתן לי מאת הממשלה הנני נכון לקבל
אל ביתי נערים אחדים באו בתי הגימנאזיען
או נערים החפצים עוד להכין עצמם לבתים
כאלה ובביתי ימצאו בע״ה את המטרה אשר
אליה ישאו ההורים את נפשם כיום הזה.
מורים מובהקים, כן לידיעות בתי הספר וכן
לתורת שפת עבר, יתנו לקחם לנערים דבר
ום ביומו ועיני צופיה הליכות הנערים לטוב
להם כל הימים ולשמחת לבב ההורים
הנכבדים. החפצים לשלח אלי את עולליהם
יפנו במכתביהם אלי ואני אמהר להודיעם
פרטי כל. ווארשא, ח״י תמוז תרל״ח.
אליעזר יצחק שפירא.
L. J. Schapira, Sto. Jurskaja
Nro. 22, Warschawaהודעה
עדתנו מבקשת ש״ץ ושו״ב מן ירח סעפר
טעמבער שנה זו. שכרו לשנה הוא 850
מארק, והכנסותיו תהיינה גם כן כסך הנזכר.
החפץ לקבל עליו המשרה ההיא (אשר נחוץ
לו להיות גם קורא בתורה) יפנה במכתבו
ובכתבי תעודותיו אל החתום מטה. הוצאור
הנסיעה ישיג רק הנבחר.
שילדבערג פראווינץ פאזען,
10 יולי 1878
דער יידישע קארפאראטיאנספארשטאנד
אין פערטרעטונג
A. H. Unger.H. Biermann
Berlin 0.
ITTlandstrasse 5.
ירוד
עפט.
האלנגע
קאמיססיאן אונד קאנסיגנאטיאן.הודעה
איין יידישער יונגער מאנן, וועלכער
דיא אוהרמאכערייא ערלערנען ווילל,
קאנן זיך בייא מיר באלדיגסט מעלדען,
אום דיא ערפארדערליכען בעדינגונגען
צו ערסט צו בעשפרעכען.
ליק, דען 26 יוני 1878
אדרעססע
M. Rosenblum.
Uhrmacher.האיש הרוצה לכתוב אלי יכתוב כפי
האדרעסע אשר לפניו פה:
itabb. Dr. L. Silbermann
in Lyck in Freussen.