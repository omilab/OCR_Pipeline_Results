שנת שמנה עשרה
—
 יוצא לאור פעם אחת!
בכל שבוע. מחירו
בארצנו 4 ר״ט לשנה.
1 ר״ט לרבע. בעסט-
רייך 8 פל׳ ע״זו
לשנה. 2 פל׳ ע״וו לרבע.
בשארי ארצות 20 פראנקס;
 לשנה.
оכל איש יוכל להשיגו ע״י 
כל פאסט-אמט ובוכ-
האנדלונג בכל המדינות.
כל החפץ להודיע דבר:
מה ברבים לטובתו!
עליו לשלם שכר הדפסה!
בעד כל שורה 1 ז״ג
בריסם..חדשות וקורות הימים.
יגיד ליעקב מהנעשה והנשמע בכל חלקי תבל בין כל יושבי חלד אשר ינעם
ואשר ראוי לדעת לכל איש ישראלי לתועלתו ולתועלת השפה העבריה.
מאת
אליעזר ליפמאן זילבערמאן.
והאמת והשלום אהבו. מכרים ה').דררר
 אל הקוראים הנכבדיםהגליון הזה 51 הוא האחרון לשנת שמנה עשרה ובראשית חודש יאנואר הבע״ל תחל בעז"הי שנת י״ט להמגיד למנין שאנו
מונין לפי חוקי הארץ ודינא דמלכותא. לשמחת לבבנו ראינו ורואים אנחנו בכל יום, כי לקול קריאתנו בגליון 48 מיד החלו רבים
מקוראינו מקרוב ומרחוק לבא, ובאים בה׳ בכל יום ויום עהח״ת לשנה הבע״ל. אולם עוד יותר תגדל שמחתנו בקראנו דבריהם הנאמנים
והנעימים, ממשרתי ד׳, מרבנים גדולים בארצות עסטרייך, אמעריקא וכו׳ הנודעים למופלגי תורה ויראי ד׳ באמת, וגם נאמני רוח וישרי
לב, אוהבי תורה וחכמה יחד — — מחכמים גדולים ונאמנים, מסוחרים נכבדים, מסופרים נבונים וישרים, אשר אמצו את רוחנו ללכת
בדרכנו, לשמור את דגלנו: „האמת והשלום" וכה יאמרו להמגיד: „לך בכחך זה והושעת את ישראל מכף מדיי״! — אף הוא אומר
לכם ולכל אלה אשר לא באו עוד עהח״ת עד היום: „אם נא מצאתי חן בעיניכם ועשיתם לי אות שאתם מדברים עמי — אל נא
תמושו מזה עד בואי אליכם והוצאתי את מנחתי והנחתי לפניכם״! — אמנם כן, עמל כל אדם לראות פרי טוב בעמלו, וגם אנחנו
לא כחרנו מאז ואמרנו כי גם זה חפצנו — אבל לא רק לדבר הזה עינינו תלויות, כי גם המטרה הנשגבה לנגד עינינו תמיד,
המטרה: לפעול ולעשות לטובת, לאושר, לכבוד ולתפארת כלל ישראל, וזה מאוינו תמיד בכל אשר אנחנו עושים — ולכן בראותנו
כי בכל שנה ושנה יתאספו ויבואו אלינו מאהבינו מאז, ועמהם יבואו גם חדשים מקרוב ומרחוק, הן זה הוא משוש לבנו בידענו
שפעולתנו רצויה בעיני שלמים וכן רבים מאחינו בכל מקומות מושבותיהם. ואחרי כי נחוץ מאד להמו״ל לדעת בראשית השנה מספר
לוקחי המ״ע שלו כמובן, לכן הננו מעוררים את כל אלה אשר התמהמהו עד כה, לבל יאחרו ויבואו גם הם עה״ח, כי כבר גלוי וידוע
שאין אנו שולחים את המגיד לשום איש בטרם יכתוב לנו לשלחו. אלה אשר השיגוהו עד כה ע״י הפאסט, יעשו גם עתה כן, ואלה
אשר בא לידם ע"י סוכנינו הנכבדים הנודעים, בל יאחרו גם עתה לדרוש מידם וישגוהו במועדו ובסדר נכון. — ואנחנו נוחילה לאל,
נשאלה ממנו מענה לשון — אשר בקהל עם נודיע עוזו, נביעה חדשות ממפעליו. לאדם מערכי לב ומד׳ מענה לשון. ד׳ שפתינו יפתח
פינו יגיד תהלתו. יהיו לרצון אמרי פינו והגיון לבנו לפניך ד׳ צורנו וגואלנו — סלה!
המו״ל.להאדון המו״ל מכה״ע המגיד דר׳ ל. זילבערמאנן ל
לראשית שנת 1875.שיר הכבודעל המדינות בו יאמר(דייטשלאנד). בשימנו עין על כל מה שנעשה באשכנז
בשנה הזו ההולכת וקרבה למרום קצה, נראה כי אלה האנשים
הגדולים אשר עתותיה בידם מסורות והעומדים בראש הנהגתה,
היתה כל השתדלותם ומטרתם רק התחזקותה פנימה, והרחבת גבול
גדולתה וכבודה כן בחומרי וכן במומרי, אף עמלם עמדה להם
לגדלה ולנשאה ביתר שאת, וכל מה שעשו בענין זה הצליד
בידם באופן מאד נעלה. הריב הנמרץ שפרץ בין הממשלה וראשי
עם הקאטאליקים בממלכה, הכריחה לצעוד הלאה בדרך הירות
הדת והדעת, אשר אולי בלי הכפיה המוסרית ההיא עברו שנים
רבות טרם הגיעו אוהבי החירות למשאלות לבם ביום הזה. —
בהתיצב המון אלפי רבבות הקאטאליקים באשכנז כצרים נגד
הממשלה ובנשאם עיניהם אל הזקן היושב ברומא אשר עוד גדלה
ממשלתו על רוחות בעלי דתו, והשונא לאשכנז תכלית שנאה,
נאלצה הממשלה לבקש לה עוזרים ותומכים בימינה בין בעלי כת
הליברלים (אוהבי החירות) ורק במחיר חוקי חופשה ודרור יכלה
לקנות לה אהבתם ועזרתם. גם בענין זה נתאמת המשפט כי
לפעמים המקרים חזקים הם יותר מהעקרים בעניני קורות תולדותבני האדם. —
בנוגע למהלך רוח החיה באופני הפאליטיק באשכנז, ראינו
ממגילות הסתרים שנבעו עתה מצפוניהם לרגלי משפט ארנים, כי
מגמת פני הנשיא ביסמארק היתה רק לשלום ולא למלחמה, ולא
בצעקתה הבאה עליו ממשנאיו עשה. ע״י הכתבים ההם נראה
כי מנויה וגמורה בסודו שלא להתערב בעניני מדינה אחרת, ובכל
פנות שפנה בפעולותיו ודבריו היתה רק טובת אשכנז וחזקתה פנימה.
שני המקרים שהרעישו רוחות העם בסוף השנה הזו היו: משפט
ארנים ורצון ביסמארק לסגת אחור מפקודתו. הראשון משך עליו
עיני כל ביחוס הבעל דין וכתבי-סתר שנגלו ברבים ע״י משפטו.
המקרה השני הרעיש את העולם ע״י תוצאותיו הגדולות אם הי׳
הנשיא עומד בדעתו. לא נפלאת זאת בעיני היודעים כי רק בים.מארק הוא האיש אשר עשה באשכנז כל מה שנעשה, ואחרותה
וכבודה הם רק פעולת-ידו, הוא הכינה וגם קיימה והוא רוח החיה
באופניה, ומי יודע מה נהי׳ אם הי׳ נסוג אחור מהנהגתה! ע״כ
עשה הדבר רושם גדול לא רק באשכנז אך באייראפא כלה.
לשמחת אוהבי אשכנז וכבודה לא עמד בדעתו ונעתר לבקשת
מלכו ואוהביו לשאר בפקודתו. גם רוב באי כח העם הודיעו ע״י
חות-דעתם (רעזאלוציאן) כי רוחם נוחה מהפאליטיק שלו ומוכנים
הם לעמוד לימינו כמקודם. עי״ז קם הסער לדממה. הנבחר מאיונקע
אשר בשלו הי׳ הסער הגדול ההוא, לא יצא לחפשי וישב בבית
הכלא שנה אחת כאשר הושת עליו בפלילים. אם יותן חוק חדש
שלא להושיב בכלא את אחד מנבחרי העם בכל משך זמן אסיפתםבבית הועד, ימים יודיעו.
נבחרי אשכנז שבתו עתה ממלאכתם והלכו לבתיהם במשך
שלשה שבועות לחוג חגם. לפי הנשמע יתאספו עוד הפעם
בשביעי לירח הבא לכלות מלאכתם ואח״כ נועדו נבחרי ארץ
פרייסען לעשות מלאכתם.
מכה״ע לממשלת פרייסען מודיע עתה כי בירח סעפטעמבער
בשנת 1873 השיג אחד מראשי הכהנים בצרפת מכתב מאיש
אחד ממדינת בעלגיען (במכתב ההוא הי׳ חתום שם הכותב שם
עירו ושם בית דירתו) המודיע לו כי נכון הוא ללכת לבערלין
להמית את ביסמארק ולבער הדע מקרב הארץ אם יותן לו בעד
זה סך ששים אלפים פראנקס. הכהן הראש ההוא מסר המכתב
אל ממלכתו והיא הודיעה הדבר אל ביסמארק. ממשלת בעלגיען
שמה עינה על האיש הנ״ל והפריעה עצתו. מובן הדבר כי האיש
הנ״ל הוא קאטאליקי מבעלי ברית היעוואיטים ואוהבי האפיפיור
(עסטרייך). בממלכת עסטרייך לא נעשו בשנה זו חדשות
ונצורות גם שם נראית מחשבת והשתדלות הממשלה ורוב באיכח העם לכונן ולקיים את עניני הממלכה לפי רוח הזמן הפונה
קדימה. אף כי ממלכה קאטאליקית היא, בכל זאת גם שם הסירו
מעליהם את הממשלה הרוחנית של האפיפיור יען כי לא תתכן
עוד לעת החיה. על חוקים רבים חדשים הנתנים שם נראה תו
הזמן החדש, והעם שהלך בחושך רואה עתה אור גדול.
(איטליען). הממשלה באיטליען נדרשה לבקשת באי כח
העם לתת לגאריבאלדי מאוצר המדינה מאת אלפים לירא בכל
שנה ושנה עד יום מותו. — כאשר נשאלה הממשלה שם בבית
הועד ע״ד יחוסה לממשלת האפיפיור בעניני האמונה ענתה ואמרה,כי אף אם מנויה וגמורה בסודה שלא למנוע את האפיפיור מעשות
כל אשר בכחו עפ״י פקודתו לטובת האמונה הקאטאליקית שעומד
בראשה, כן גם מגויה וגמורה אצלה להתיצב נגדו ביד חזקה
אם יעבור גבול ממשלתו ויחפוץ להניח מכשולים בדרך חוקי
הממלכה אשר גם הוא (האפיפיור) מחויב לשמרם אף כי לפי
דעתו לא יוכל לשגות.
מעולם לא הי׳ מצב האפיפיור ברומא ברע כאשר הוא כעת
בסוף השנה הזו. מלבד אשר נלקחה ממנו ממשלתו המדינית זה
כבד, גם בממשלתו הרוחנית קצרה ידו לעשות עוד בכל העולה
על רוחו. רבים הם בין בעלי אמונתו בארצות רבות הפונים לו
עורף וישימו להם ראש אחר. רבים מהכהנים הקאטאליקים באשכנז
הגדולים והקטנים יושבים בבתי כלאים ואין מושיע ומציל.
מכל הממשלות הגדולות בעולם אשר תמיד שלחו מלאכיהם לשבת
בחצר האפיפיור, לא נשארו עתה כי אם שתים והן עסטרייך וצרפת,
אשר ציריהן נמצאים אצלו. הנותרות כלן פנו לו עורף אחרי כי
סר צלו מעליו. תקותו לשובב לו אחוזתו וכבודו הראשון כמעט
עלתה בתהו ותאבד, זה סוף ממשלה אשר במשך אלף שנים
נתנה חתיתה על הגויים ועל הממלכות! -(פראנקרייך.) בצרפת לא נעשה עוד כל דבר חדש
בנוגע לחוקים היסודים אשר נשארו בהסכמת כל הנבחרים להתיעץ
אדותם בהתחלת השנה הבאה למספרם. ההסכמה ההיא לא נולדה
מאחדות דעת כלם; נהפוך הוא, כי עוד רחוקים הם מזה ביתר
שאת ועוז, רק מפחד תוצאות הויכוח המתחולל בלבם נסוגים
אחור ממנו כל זמן שיכולים לעשות את זאת. כתבי-הסתר של
ביסמארק שנתגלו עתה ברבים ע״י משפט ארנים הגדילו עוד
המהומה והמבוכה בין בעלי הכתות המדיניות השונות שם. כל
אחת מתאמצת להוציא מהם תועלת לעצמה ולמחשבותיה. מלבד
הרעפובליקאנים, נראה כי יתר הכתות המריניות הן רק בזה בעצהאחת: לחזק בריתם ואהבתם ביתר שאת ועוז את האפיפיור
והיעזואיטים. זה נראה גם מחוק אחד שהסכימו לו רוב הנבחרים
בנוגע לסדרי הלימוד בבתי החכמה הגבוהים שם עפ״י החוק
ההוא תהי מסורה כל הנהגת בתי החכמה בידי מורדי האור
היעזואיטים כרצון האפיפיור. לשוא התמרמרו נגד חוק כזה ראשי
המדברים של הרעפובליקאנים והתרו את בעלי הרוב כי רעה נגד
פני צרפת לרגלי חוקים כאלה, בעוד אשר כל הממשלות האחרות
מסירות מעליהן עול מורדי האור, וגוללות חושך מפני אור הדעת
ההשכלה! שומע לא הי׳ להם כאשר לא הי׳ אז שומע להזכ
טהיערס אשר צעק מנהמת לבו טרם פרצה המלחמה, והזה לצרפתאת מפלתה האיומה!
ככה ירד פלאים הגוי הגדול והחכם הזה עד כי ממשלתו הנכחית
ובאי כחו מאמינים כי בהתחברם לממשלת-החושך יצליחו להתגבר
על ממשלת האור ההולך ומאיר כנכון היום! — מה נפלאו חליפות
הזמן ותמורותיו בתבל ארצה! — עסטרייך-אונגארן.פראג, טבת. לכבוד הרב בעל המגיד! לפני חמש שנים נתנו
יחידי סגולה בעדתנו עיניהם על בני עניים, וראו כי
מר מצבם, לבושיהם קרועים נעליהם בלות ואיך ילכו בחורף אל
בית הספר? והסכימו להעביר קול במחנה העברים כל איש ואשר
שישנו בלבם להלכיש ערומים ירימו נדבה לטובת האומללים אחד
המרבה ואחד הממעיט קרבנו ירצה. בשנה הראשונה הלבישו
חמישים נערים ונערות, וקבעו ימי חנוכה להלבישם, לכן שם
החברה חנוכה יקרא. ולמען יראו המתנדבים הנדבות בחרו חדוגדול ורחב ידים ומעריכים שם לפני המתנדבים הבגדים הנצרכים מכף
רגל עד ראש גם ספרי תפלות וארבע כנפות, קודם נתינת המתנות
יזמרו קהל משוררים שירות דוד המלך ע״ה, ודרשן מטיף דברים
מכבוד היום. ילד אחד וילדה אחת משבחים בהוראות לנדיבים על
כל הטוב שעשו להם, יקבלו כל אחד ואחד משאות בכל העולה
על גורלו בהדר מיוחד שלא לבייש את פני האבות. ככה יעשו בכל
שנה ושנה. בשנה הזאת נקרא הרב המופלא הנודע בעלי המגיד
לשם ולתהלה מוה׳ אהרן עהרענטייל מק״ק הארשיץ להטיף מלתו
אל בית יעקב ולדבר בכבוד היום, ולא מפני שקצרה יד המגידים
בערתנו אשר שמם נודע בשערים, אלא לזכות עוד אחרים אחרי
שהרבנים בעירנו דרשו ושנו בשנים קדמוניות. והנה אחרי ששרו
להקת משוררים שיר חנוכה, עלה הרב הבמתה, כל עין ראה כלאזן שומעת, כי אין איש אשר לא יכיר גודל מעלתו בכח מליצתו
רוח שפתיו רוח באור היתה, ודבר אל לב שמעיו (ודברי חכמים
בנחת ישמעון) איך גדולה מצות מלביש ערומים, ואין שמחה לנפש
בשמחת עשות חסד, ופתח ואמר „נסה עלינו אור פניך ד׳" אי זה
דרך ישכון אור, הוא דרך בת עמי אשר אור הנדיבה בלבם ישכון,
ויחמם הלבבות להלביש ערומים צעירי ילידי העניים, ולחמם גם
אותם בימי החורף למען יוכלו לצאת ולבוא אל בית הספר, ומבני
עניים תצא תורה. — הבית היה מלא אורה גם נצנים ופרחים
עומדים סביב סביב לו לכבוד היום, ובתוכו יושבו נשים עדינותשורות שורות עד כי אין מקום לישב ולעמוד, כולם צהלים ושמחים
על טוב דברי המגיד מישרים. אח״כ זמרו שיר קב״ח. נער אמר
מליצה „טובים ימים האלו מימים שעברו" ונערה אמרה מליצה
אספרה טובתכם בשיר אסיכלתי" מאת המושלם כ״ה יעקב בראנדייס.
ששים ושמחים לקחו חלקם ויברכו נותני מתנות אלה. —
גם חברת אפיקי יהודא פה אשר מטרתה להגדיל תורה ולהאדירה
בקשו זאת מהרב לאמר בפני בני החברה דברי תורה והוא נתרצה
לבקשתם ואם גם לא היתה עת מצא לעיין בספרים כדי לדבר
לפני קהל ועדה, בכל זאת דבר במ״ש העבר לפני צבור גדול
ובתוכם בני תורה אשר להם יד בכל מדע. גם הדרשנים העומדים
לשרת בקודש פה באו לכבוד הרב, ופתח בפרשת וישב בפרטוסיפור האבות בכלל, לקוטי חדושים דברי חדודים צחים ונאים
ונתקדש ונתכבד בפי כל שומעיו ולקחו חלקם מחלק כבוד
העומד לפניהם.
ע״ד פקודת הממשלה הממונה על עסק מלחמה מיום י״ד נאוועמבר
ש״ז נבחר הדאקטאר אלעקסאנדער קיש לכהן משוח מלחה (פעלד
זעעלענזארגר) בצבא במדינת בעהמן, איש צעירלימים מבני עדתנו
תלמיד לבה״מ ברעסלוי, והי׳ בבית האדון המפורסם באראן האראץ
גינצבורג בפאריז לגדל בניו, ועתה הוא רב ודרשן בעיר בריקם
בבעהמן. הוא ראשון אשר נקרא מהממשלה לעבודה הזאת. המשרה
שנתנה על שכמו היא בעת מלחמה לאסוף אחינו ב״י העומדים
בצבא בשבתות ובי״ט לתפלה ואח״כ ישלחם בברכה המשולשת,
ובעת הקרב ינחם הנמצאים וידבר על לבם. עתירתי יהי רצון שיברך
השם ב״ה את העולם בשלום אז ישב כל איש תחת גפנו וגם —
הרבנים משוחי מלחמה ישבו על כסאם בטח להגות בתורת אל
יומם ולילה.
דוד פאדיעבראדרוסלאנד.
.*
 מכתבים מווארשא.
(סוף מגליון 50).מקרה מוזר מאד קרה בימים האלה על אחת ממסילות הברזל
באמעריקא הצפונית. אשה אחת ישבה לבדה בפנת אחת העגלות
ותשב משמים בין יתר הנוסעים והנוסעות, אשר נדברו איש אל
רעהו ואשה אל רעותה בדברים משמחי לב כמשפט הנוסעים.
פתאום נשמע לאזניהם קול צעקת האשה היושבת לבדה, קול
פחדים מורה מאד. כל היושבים ובו אשם אשה צעירה לימים אשר
ישבה אתם, מהרו לעזרת האשה הקוראה בכח, והיא צועקת צעקהגדולה ומרה באין אמר ודברים, רק בידיה, שמה אותותיה אותות
בי סכנה קרובה. האשה הצעירה לימים נגשה ראשונה אליה לרעה
מה יעשה בה, אך כמעט הביטה בפני הצועקת, נסוגה אחור
ותפול לארץ ותתעלף וכל יתר הנוסעים נבהלו נחפזו למראה
עיניהם אשר ראו, כי מסביב לקווצות ראש האשה הצועקת, ממעל
לקדקדה, היה כרוך נחש נורא. חיש מהרו האנשים להמית את
הנחש ולהציל את הנשים ממבוכתן, אך נלאו למצוא איזה דרך
בא הנחש אל העגלה ויהי לפלא.
בן התוכן הנודע למשגב ה׳ ערנסט פלאמאריאן אשר נשא אשה
בימים האלה, לקח לו מועד אחר חתונתו לנסיעה מאד נעמה, כי
שני הצעירים, איש ואשתו, בחברת האב החכם ישבו יחדיו בתוך
מגדל פורח באויר, ויעלו מעיר פאריז השמימה, בעצם יום העשרים
ותשעה לחדש סעפטעמבער ש״ז, וילכו הלוך ונסוע לרוח היום צחמאד, ויסובבו ערים רבות בקרן צפונית מערבית, וישובו אל מול
פאריז, ויחנו בלילה ההוא את פני העיר ובבוקר שבו לדרכם צפונה,
ותחת רגליהם בקעות מאזעלי וערי בעלגיען, וימהרו ויעבורו גבולי
פרייסען ויחנו בין הערבים על הרי אלף, וירדו לאט לאט ויחנו
בבקעה יפה בארץ שווייץ. ככה נסעו שני ימים ולילה אחד על
מגדל פורח אשר הוכן בטוב טעם ודעת ויעף ביעף עד גובה 8000
מעטער ממעל לעמק חבכה, הארץ הנשמה הלזו. הקור הגיע שםעד חמש עשרה מעלות ממעל לאפס (גולל) בכל זאת לא השליך
קרחו על רוח הנאהבים והנעימים אשר עשו להם כנפים. הנסיעה
ההיא תביא לרגלה תועלת רבה גם לחכמת הטבע, כי ה׳ פ.
כונן בכל העת ההיא לחקר האסטראנאמיע ולבחינת אויר הארצות
אשר עבר בהנה, בקחתו אתו לחפץ הזה הכלים הדרושים, ותושיה
לרוב יודיע בקרוב.
מנייארק מודיעים ע״ד גזלה אשר נעשתה בארבעה עשר לירח
Toronto. ג) לארחוק מעירreat Western הזה על מסילת הברזל
השודדים, חמשה במספר, באו הצן אל העגלה ההולכת בלא עתלכתה (עקסטראצוג) ויסתמו פיות כל נושאי משרה, ואת כל הרכוש
בכסף מלא סך 23,914,000 דאלל׳ לקחו אתם ויעבורו ועד היום
עקבותיהם לא נודעו.
ממשלת פרייסען שלמה בימים האלה אל אוצר עיר שטראסבורג
ההפוכה ביום עברה בשנת 1870 סך 47,078,890 פראנקים בעד
נזקה בעת ההיא, והדבר הזה הוא יוצא מכלל המאמר: „הלוקח
לא יוכל תת" כי ממשלת פרייסען אשר לקחה מיליארדען
הראתה עתה לדעת כי תוכל תת — מיליאנען.
תחת השם הזה תמשול על אי סיציליא ממשל רב 
חברה עצומה ונוראה, חברי גנבים ושודדים, וכל חד מן הבריא
יעשה מה שלבו חפץ מבלי אשר תעמוד ממשלת הפאלייציא נגדם.העיר פאליערמא היא מקום מושב ראשי החברה, ולמען ידעו
הקוראים כמו שער בנפשם עד כמה גדל שם כחם לפעול ולעשות,
בספר נא את אשר קרה שם בימים האלה:
זה לא כביר נגגב שם מאוצר העיר סך רב ועצום מאד, ויען
אשר גנבות כהנה וכהנה תקרינה שם בכל עת והכל יודעים ומכירים
אשר יד החברה היא במעל, לכן גם זאת הפעם נטו קו חשד על
החברה ההיא, ויגיע הדבר עד בית המשפט וראש הבית קרא
עצרה להאסף כל השופטים המושבעים למען הוציא כאור משפט
המורדים והפושעים. אך מה מאד השתומם הראש וחבריו לראות,
כי לא בא איש מן השופטים ליום הכסא וכלם פה אחד ענו ואמרו
אשר לא יקחו חלקם במשפט הזה ויעבור עליהם מה. אולם יען
אשר לפי חקי הארץ על השופט אשר ימאן לבוא ליום המועד לשלם
קנס, בפעם ראשונה עשרה פראנקים, בשניה כפלים ובשלישית
שלש פעמים כמספר הזה, לכן שלמו השופטים בנפש חפצה את
הקנס פעם אחת ולא באו, כי ידעו בנפשם אשר חייהם תלוים להםמנגד מחמת החברה הנוראה על כל סביבה להנקם נקם ברית
באיש הנוגע באחד מחבריה לרעה, ואחת דתה להמית מות אכזרי
מבלי חקירה ודרישה רבה ואין מידה מציל. מי האמין לשמוע מחברה
כזאת על אדמת אייראפא? אכן גלוי וידוע הדבר על פי עדים
נאמנים, ואת אשר יוסיף להפליא אותנו הפלא ופלא הוא זה: כי
אנשי העיר ישכרו מבני החבורה אנשים למען הוציא על ידם את
מזימותיהם לפעלת- אדם, להנקם בשונאיהם ולהגות מן המסלה את
אנשי חרמם, וכדי בזיון וכלימה.
אך עתה, לרגלי השערורה הנזכרה, חגרה ממשלת איטליען בעוז
מתניה לכלות חציה בחברה ההיא, ערות הארץ, ומבלי הביט עוד
אל בית המשפט שלחו החברים הנכבדים מן העיר בכבלי ברזל
לנעאפעל ושם שופטי הקרב יעשו בהם שפטים מבלי מרך ומבלישפק יחרצו עליהם משפט מות למען בער הרע מקרב הארץ.
רבים אומרים „אין בקרת לישראל״ על כן יקימו כיום חכמים
ומשכילים ומטה הבקרת בידם למלא את החסרון הזה בספרים
במכתבי עת זה בכה וזה בכה. אכן תחת אשר מבקרי עם ועם
לגוייהם ללשונותם יבקרו רק אחר מומי הענין, איש איש כפי אשר
רוח מבינתו יעננו, ומאת המחבר והסופר יניחו ידיהם, הנה מבקרי
עמנו יפתחו בבקרת הספר ויסימו בגנות הסופר, ויש אשר
די להם בגנות הסופר או המו״ל לבד, ואז יפליאו לעשות כדרשן
הלז אשר רק דרשה אחת מפרשת „קרח" היתה שגורה על שפתיו,
והנה זה בא אל עיר לדרוש בפרשת „נצבים״, אז הערים לגעור
כנערים הסובבים אותו ממול ארון הקדש, בטרם פתח פיו לדרוש,
ויקללם לאמר: „היו בקרה ועדתו" והיה מדי זכרו את שם קרח
מצא ידיו ורגליו לדרוש מענינו ותנצל נפשו.רב לכם מבקרים נאמנים לעשות את בקרת הענין טפל ואח
השנאה והקנאה עיקר, כי לא תהיה תפארתכם אל הדרך הזה „והאמת
והשלום אהבו" וד׳ יברך את עמו בשלום!
ווארשא, ג׳ חנכה תרל״ה.
אליעזר יצחק שפירא.הודעות.
.
 השתיה כֶּרֶת
 
שפיריטוס וליקערע של פסח.
להתודע ולהגלות לכל סוחרי יי"ש בארצנו ובארצות אחרות, כי להנחיל אוהבי
יי״ש לי, שפיריטוס של פסח, מובחר וטוב מאוד נעלה, מן פאטיקע של צוקער הכשר
לפסח, דעסטיללירט גם על 90 גראד, זך ונקי, ומצוין בריחו הטוב, גם כל מיני ליקערע
של פסח, טוב ערב ומועיל, כפי שנודע ומפורסם זה כבר תוצאות בתי חרושת מעש
היי״ש שלי (זאוואדין) לשם ולתהלה בכל הארץ, וכל זה בכל מיני הכשר, כראוי ונחוץ
לחג הפסח, כפי הוראות והוראות כבוד הרבנים הגדולים גאוני המו״צ דפק״ק יצ״ו, אשר
עדותם נאמנה מאד, כי הכל נעשה במשמרת למשמרת, עפ״י שימת עינם הבחירה ובבדיקתם
ובקירתם המובהקה, כמעט מדי יום ביומו, גם משגיח מיוחד מצדם על משמרתו יעמוד
במקום מעשי היי״ש ש״פ, ליתרון הכשר על טהרת הקדש, וכי עושי המלאכה המה אנשים
בשרים, יראים וחרדים, זהירים וזריזים, הנשמרים בכל חוקי הפסח, פרטיהם ודקדוקיהם,
כד״ת. וכל דורשי טוב ומתוקן ימצאו אצלי גם משנה זו, גם משנים הקודמות, בפאד-
וואל שלי בחצרי ברחוב קאמניצקער נומר 319 —
פה ווילנא. לפרט: „קנו זו במקח השוה" לפ"ק.
אפרים ליפסקי.מערכת ספרי מסחר
(דיא איינפאכע אונד דאפפעלטע בוכפיהרונג) בלשון עבר יצא שנית מתחת מכבש
דפוס משובח בווילנא, על נייר טוב ויפה כליל בהדרו, עם הוספות רבות ומועילות,
עפ״י הטהעארי החדשה ורוח הפראקטיק אשר נחה עלי בעסקים גדולים ושונים זה חמשה
ושלושים שנה, ובחלק השני ערכתי זורנאל חדש לעשות על אופן היותר טוב וקל,
שפעדיטיאן והקרעדיטיאן ישאו בד כבד בלי שום חסרון ויתרון, וכל דבר בארתי די בא
בלשון עבר צח ונקל להבין, ומעתה הנקל יהי׳ לכל איש ללמוד לדעת דרכי הבוכהאלטערי
עפ״י הטהעארי החדשה הנהוגה בעת חיה הזאת בעולם המסחר, ואקוה להפיק בזה רצון
רבים ושלמים אשר הרהבוני להוציא את הספר הזה שנית לאור עולם, ורצון כל החפצים
ללמוד חכמת הבוכהאלטערי׳, כי עשר ידות להוצאה השניה הזאת על הראשונה. מחירו
לאחדים 1 רו״כ, ולמוכרי ספרים אתן ראבאט כנהוג, וכל משחרי ימצאונני בווילנא עפ״י
הכתובת שלי הרשום מטה, וימצא גם אצל סוכן הכללי מהמגיד הח׳ ר׳ יצחק ני׳ מיחא
לעווסקי בווילנא.
 המחבר
יחזקאל לטבלא בוילנא.קאנקורז אויסשרייי
"
לענגסטענס ר״ח אייר דהאי שתא ווירד אין אונזערער געמיינדע דיא שטעללען
אייגעס שו״ב, דער גלייכצייטיג אלס ש״ץ צו פונגירען האט, בעזעטצט. אלס שו״ב מוס
דער בעווערבער פאם אשוויענצימער ראבינאטע אפראבירט ווערדען, אונד ווירד אלס ש״ץ
פאן דעמזעלבען געפארדערט איינען גערעגעלטען ווען אויך ניכט גאנץ קאראלמעססיגען
פארטראג ביים גאטטעסדיענסטע צו האלטען, 500 פל׳ נעבסט אובליכען עמאלומענטען
ווערדען אלס יעהרליכעס איינקאממען דעם אקצעפטירטען צוגעזיכערט. דער פראכעפאר-
טראג ווירד נעבסט רייזעשפעזען נור דעם אקצעפטירטען האנארירט. בעווערבער וואללען
זיך ווענדען אן:
Cultus-Vorstand in Andrichau. Galizien.ספרי תורה.
חדשים נאים, ומהודרים כתובים ומוגהי׳
בווילנא כאשר יש ת״י מכתבי תעודה מהרב
הג׳ דשם והמסיים מע״ע כאלו כתבו. כל
הרוצה לקנות ישיג אצלי במקח שוה.
A. Wolf, Hauburg, Schlachter-
Strasse 11.מודעה.
כל מוכרי ספרים וקונים בארץ רוסיא
ופאלען אשר יחפוצו לעשות מסחר וקנין עמנו
הן בספרים עברים או באשכנז ובכל לשון
ידעו כי הושבנו סוכן נאמן לנו בעיר ווארשוי
ה׳ אברהם צוקערמאן סוכן הכללי לחשהו
ואליו יפנו וישיגו מבוקשם.
האדרעססע אליו הוא:
Herrn Abraham Zuckermann iu
Warschau Dsalnagasse Nro. 12.
Bruder Winter Wien Fraterstrasse
Nro. 9.הודעה
אחד מקוראי המגיד זה שנים רבות ה׳ בורקע
במידוואי שהיה עד כה באמעריקא כותב לנ
רי עלה בהסכם לפניו לעזוב אמעריקא ולנסוע
לירושלים עה״ק לשבת שם וביום ו׳ וישלח בא
הוא ואשתו ב״ה בשלום ירושלים — ומבקש
להודיע זאת בהמגיד למען ידעו בני משפחתם
וישמחו.
. 
מתשובה כללית לאחרית שנת י"ח
 להמגידעד היום לא עלה בידינו להשיב על כל
המכתבים והמאמרים אשר נשארו עוד ת״י לשנה
הבע"ל, ובמשך הזמן נשיב אי"ה לכאו"א כדרכנו
והכותבים הנכבדים יסלחו לנו ע״ז, כי יותר מכפי
כחנו לא נוכל לעשות. ועתה בכלות השנה הננו
לתת תודה וברכה לסופרנו האהובים אשר היו
באמנה אתנו מאז ועד עתה וברית שלומם לא
תופר גם לימים הבאים עלינו לטובה. — תודה
וברכה לכל סוכנינו הנאמנים אשר עמלו ויגעו
לטובת המגיד ולא יעפו לעשות כן תמיד. הגיד
לאחיכם אלה, אשר אינם יודעים לקרא מכ"נ
בלשונות העמים, כי בימים ההם נחוץ מאד
מאד לכל איש ישראל לדעת מה שנעשה
בארצו ובארצות אחרות. — הלא גם אלו
אשר עד כה עצמו עיניהם מראות מה שנעשה
לנגד עיניהם, ואשר אטמו אזניהם משמוע לקול
הזמן הסוער בחזקה על ראשם, יודעים עתה
הטיב, כי עת לעשות היא לכל בני ישראל בכלמקום שהם! עת לעשות היא לד׳ ולתורתו לבל
תופר ח"ו - אבל עת לעשות היא גם להאדם
באשר הוא אדם מדיני, לבל ילך שובב כפראי יער
לבל יטה אזנו לדברי המהבילים, הנבועים, הנוכלים,
הפתאים וחסדי דעת, המוליכים אותו שולל בתהו
לא דרך - לבל יחור אחרי תאות לבו ולא ילמד
לעשות כתועבות המתחכמים אשר בהפקירא ניחא
להם ואין אלקים כל מזימותיהם! — יקחו להם
איש איש לבית אבות את המגיד ויקראו את הכתובבו וידעו בטח מהנעשה פה ושם בקרב אחיהם וילמדו
גם הם לעשות כמעשיהם המתוקנים! אל ישמעו
לדברי המתקדשים האומרים כי מות בסיר המכ״ע,
כי שקר הם דוברים להם, שקר ותרמית לבם
הוא! פקחו עיניכם, וראו במה הושיעו אחכם
יועצי שוא אלה? - לא בתורה ולא ביראת ד'
לא בחכמה ולא בעושר - אבל צרות רבות ורעות
הביאו אליכם! ריש ועוני, דלות ושפלות, בת
קלסה, רדיפות ונאצות! היש מכאוב כמאוביכם
אשר עוללו לכם המתעים האלה? - עד מתי
עוד תזנו אחריהם ותביאו עליכם, ועל בניכםאחריכם צרות ותלאות עד אין מספר? - הניחו
להעורים והפסחים, להחשוכים ואוכלי בשרכם ובשת
ורוח בניכם ללכת בדרכיהם ולעשות במחשך מעשיהם,
בשלחם כתבי פלסתר איש לאחיו להקדיר שמש
צדקה ומרפא, להשפיל כבוד דורשי טובתכם
באמת — — הניחו להם וימקו בעונם ובזדון
לבם — ואתם פקחו עיניכם ועשו כמצוה עליכם
בחורתנו התמימה! אל תפנו עוד אל האובות ואל
הידעונים, אל חוברי שמים ואל נביאי שקר,
אל תשמעו לדברי בני קורת האומרים תמיד, כי
כלם קדושים הם, ולא לדברי דתן ואבירם
האומרים תמיד: לא נעלה! עיניכם הרואות עד
היכן באתם על ידי אלה! תנו לבכם לדברי דורשי
טובתכם באמת ותמים - וחיו! שמעו גם לעבתהמגיד, האוהב את אחיו אהבה נאמנה וברה
החפץ כי תהיו יהודים נאמנים לד׳ ולתורתו,
כל גם אנשים נבונים וישרים! הלואי שמעתם
לדבריו אשר דבר באזניכם זה שנים רבות
מקודם — בכה והתחנן לפניכם כי תתעוררו
אתם להדריך את בניכם בדרך הטובה והישרה,
ללמדם תורה, לחנכם במצות ד׳, אבל ללמדם
גם שפת ולשון המדינה ולגדלם בחוקי ד״א, לדעת
איזה חכמה או מלאכה, המחיה את בעליה —
— לוא שמעתם להעצה הנאמנה הזו,
כי אז לא באו עליכם צרות ותלאות רבות כיום
הזה! כל איש מכם אשר לא הוכה בסנורים,
בין קשט דברי אמת - חוץ מאלה אשר בזדון לבם
לא יאבו להודות על האמת ומתהפכים עוד היום
בתחבולות מרמה להתשיך אור השמש בלהטיהם! -
מי לא יבכה בדמעות שליש בראותו או אן
בשמעו, מהשבר הגדול אשר קרה כעת לרבבות
אלמי ישראל בהארצות הידועות! - האבות בוכיםומיללים על אבדן בניהם ואבדן כספם - והאמהות
סופדות על גורל יוצאי חלציהן - והבנים מקללים
יום הולדם — וכל בית ישראל יסבלו כאב לב
חרפה וקלסה, לעג השאננים ובוז הגאיונים, ועל
כל העדה הרעים והטובים יחד יצא הקצן!
מי, ומה גרם לכם כל זאת?..... אוי לנו
אם נאמר ואוי לנו אם לא נאמר!... . . . . . .
                                                                                                                                                                                                                                                                                                                                     
כאלה וכאלה תאמרו, סוכנינו הנאמנים, לבני
ארציכם הידועים לכם. אל תפחדו להגיד האמת
ברבים ואמרו לאחיכם כי עוד לא אבדה להם
כל תקוה ח״ו. עוד עת וזמן גם להם לתקן את
שר עותו — עוד יוכלו לעלות בסולם ההגלתגם הם וזרע ברך ד' יקראו למו - רק יגרשו
ופניהם כל נביאי השקר ורופאי אליל - ויבחרו
מו רופאים נאמנים דורשי אשרם והצלחתם בלב
תמים, ואחרי עצתם ילכו! הגידו להם, כי לא
למען שיתרבו לוקחי המגיד הנכם דוברים כן, רק
למענם, למענם, לטובתם ולטובת בניהם יקראו
ת המגיד וישמעו לעצתו ואל ישעו אל דברי שקר
ותרמית, ואז ריוח והצלה יעמוד גם לאחיכם
אלה, ואז יגל יעקב ישמח ישראל כלו!
שלום וברכה לכל מו״ל מכ״ע לבני ישראל
הנכבדים, העמלים ג״כ לטובת ולאושר ולתפארת
כלל ישראל, הנאמנים בבריתם אתנו ושלחו לנו
מכה״ע שלהם חלף המגיד ששלחנו להם, והננ
מצדנו נכונים לזה גם לשנת 1875 הבע"ל ומהםנראה ונעשה גם אנחנו כן. —
שלום וברכה והצלחה לכל לוקחי, קוראי ואוהבי
המגיד, אנשי בריתנו ושלומנו מקרוב ומרחוק בכל
מקום שהם — ושלום על כל ישראל סלה! 
המו״ל.