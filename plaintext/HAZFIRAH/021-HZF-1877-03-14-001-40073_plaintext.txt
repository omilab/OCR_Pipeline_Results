-
ברוסיא ופולין.
 השולח במוקדם לשנה 5 רו״כ.
 לחצי שנה, 2,75 רו"כ. 
 לרבע שנה 1.50 רו״כ.
 ביתר הארצות 20 פראנק. 
 באמעריקא 5 דאללאר
אE
מחירו באשכנז: 3
 14 רייכם מארק לשנה. 2
 בעסטרייך 8 פל׳ לשנה
וכן לרבע שנה.
שכר מודעות: 
 מכל שורה קצרה 5 קאפ'. 
Aמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
יידל
דברי חכמה ומדע. ידיעות העלם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. לאנדאן. מאסקווי באר. וויליז. גראדנא.
ידיעות העולם והטבע. המים ותנועותיהם מאת
אברהם אבא ראקאווסקי, תבין הים מאת מ. מירלינסקי, רעל ומות
מאת יעקב פרענקעל. חדשות שונות, יש הבל מאת שכנא איסערליין.
הודעות. שאלות ותשובות.דברי הימיםלהמון השמועות המבשרות את קצו. ביותר רבו הדעות השונות
בדבר ממשלת עסטרייך-אונגארן ויחוסה אל שאלת ארצות
המזרח, קוראינו כבר יודעים, כי הגראף אנדראסי בחר לו
בענין הזה את הדרך הממוצע; לא יצא בעקבות שרי עסטרייך
ההולכים לפניו להגן על תוגרמא בכל עוז, לבל ירימו הסלא-
ווים את ראשם, ותהי להפך כי נתן אנדראסי להסלאווים הנסים
לעסטרייך בימי המהומה מגן ומפלט בקרב ארצו ויכלכלם לחם
ומים; גם היה אנדראסי מראשי המדברים בשנת 1875 והוא
הציע לפני אדירי הממלכות את התקונים הנחוצים בארץ
תוגרמא, למען הטיב את מצב הנוצרים שם הטבה תמידית
וקיימת אולם בכל זאת לא היה אנדראסי עוין את תוגרמא
כי אם חפץ להטיב גורל הנוצרים אשר תחת ממשלתה, וכאשר
פרצה מריבה בין סערביען ותוגרמא כמעט הפך לב אנדראסי
לדרוש טובת תוגרמא, מיראה פן יעלה בידי הסלאווים לשבור
זרוע תוגרמא ולהתאחד להיות עם אחד וממשלה אחת על
גבול עסטרייך, ואז יתקוממו גם הסלאווים אשר בעסטרייך
וירגיזו שלום הארץ ומנוחתה, כה נטל על אנדראסי ללכת
באורח צר, בין חפצו להטיב מצב הנוצרים ולשים קץ להמהומות
והמבוכות בארצות המזרח, ובין פחדו פן תחזיקנה ידי הסלאווים
להתיר אגודתם עם עסטרייך, והנה פעמים רבות שמענו
לאמר: כי נטתה עסטרייך מן המסלה הצרה הזאת ותפן אל
אחד הצדדים, וביותר הרבו להחליט בעתות שונות, כי נכונה
עסטרייך לשמוע לעצת רוסיא ולשלוח את צבאותיה לאיזה
ממחוזות תוגרמא, בעת אשר יבאו צבאות רוסיא לארץ בול-
גאריען; אמנם כל השמועות ההן. כאשר באו כן הלכו ועסטרייך
את מקומה לא הניחה, מבלי פנות ימין ושמאל, ועד ימי
ימא
האסיפה מאנה עסטרייך להתאחז באיזה ממחוזות תוגר
כאשר שמענו מפי דיזראעלי, וגם ממכתבים דיפלאמאטים רבים
אשר נתפרסמו באנגליא בעת האחרונה. והנה במשך הימים
האחרונים דבר קיסר אשכנז שתי פעמים ממרום כסאו לנבחרי
העם, ובשתי הפעמים ההן נגע במצב הענינים המדינים, ויבטיח,כאשר היו בכל ימי המהומות בארצות המזרח הידיעות
שונות ומכחישות אשה רעותה, כן היו גם בימים האחרונים
האלה. כמעט באה ידיעה מאיזה מערי המלוכה באייראפא,
כי חלפה סכנת המלחמה והשלום נכון לצאת לפעלו, והנה
באה ידיעה אחרת ממקום אחר ותכחיש את הראשונה על
פניה. סופר מכה״ע Times מברלין מודיע, כי גמרה ממשלת
רוסיא להשיב את חילה מחופי הפרוט והדונאי ולשלחם איש
לביתו. וביום ההוא בעצמו מודיע מכה״ע אחר, כי ממקור
נאמן נודע, אשר אין נכונה בפי הסופר ההוא, ונהפוך הוא,
כי תוסיף ממשלת רוסיא חיל ותרבה עצמה ביתר שאת. זה
מודיע, כי גברה מחלת הסולטאן, ועוד מעט ובאה עליו מחלת
אחיו, עד כי רואי פניו הקרובים אליו מתלחשים בסתר, כי בא
מועד להוריש כסאו לאחר, בטרם תעצידהו מחלתו אל בית
המשוגעים; ואחרים מחליטים, כי הסולטאן הוא בריא אולם,
ורק אוהבי הוויזיר הנופל מידהאט הוציאו עליו שם רע, לנקום
נקמת כבוד מידהאט ממנו. בדבר אדום-פחה כמעט יום יום
מודיעים מעיר קאנסטאנטינאפאל, כי נכון הוא לעזוב את כסא
כבודו בימים האלה, וכבר נקבו בשם את הבא אחריו לרשת
את מקומו, ובין כה וכה יעמוד אדום-פחה על משמרתו וישחקכי נכונה אשכנז לא לבד להחזיק בבריתה את הממלכות
הקרובות אליה, כי אם גם להשתדל לזרוע זרע שלום בי
הממלכות ההן לבל תופר ברית האהבה אשר ביניהן. בדברים
ההם ראו מכה״ע יתר מכרי רמיזה, כי משתדלות ממשלת
אשכנז לשים שלום בין רוסיא ועסטרייך, ומזה באו לידי
החלטה, כי דורשת אשכנז מעם עסטרייך לשמוע בקול רוסיא
ולשלוח את חילה להתאחז בארץ באסניען. וגם הוסיפו להחליט,
כי הפעם באמת נכונה עסטרייך לשמוע לעצת רוסיא ואשכנז
ובקרב הימים יעברו צבאותיה את גבול באסניען. לרגלי זה
יצאה עוד שמועה אחרת, כי שלחה ממשלת תוגרמא להודיע
לכל המחדנים יושבי באסניען והערצעגאוינא, כי יוכל היות
אשר במהרה יביא הזמן לידם להגן על עצמם מפני צר ואויב;
אמנם לאשר כל צבאות הארץ קבוצים ועומדים על חופי הדאנוי
ועל גבול רוסיא באזיא, על כן מבקשת הממשלה את
המחמדנים יושבי באסניען והערצעגאווינא להחלץ חושים ולהיות
הם בעצמם סתרה על ארצם, לבל יבא אויב בשעריה. מובן
הדבר, כי האויב האחד אשר יוכל לפרוץ אל גבול תוגרמאГoлocъ דרך באסניען והערצעגאווינא הוא עסטרייך, מכה״ע
בהביאו את השמועה הזאת, יאמר כדברים האלה: „את כל
צבאותיה אספה תוגרמא על הדאנוי, ועל גבול אזיא למול רוסיא
וליושבי באסניען תציע להפקיע את עצמם מידי אויב בידים
ריקות - אין לכחד, כי הדבר הזה לא יוכל להוציא כל חשד
מלבנו, כי אין לב עסטרייך אמונה אתנו. לנגדנו תוציא
תוגרמא את כל כחה ועוצם ידה ואת חיל עסטרייך תפגוש
כאורחים רצויים בלי חרב וחנית, ורק לפנים יעצה לעבדיה
המחמדנים לשמור על עצמם. — אם נכונה בפי כל הדבריםהאלה, אז עלינו להודות, כי לא נוכל לסמוך על ברית אהבתנו
את עסטרייך, אשר ביום רעה תוכל להיות לא לנו כי אם
לצרינו", אמנם לפי ידיעות אחרות, הנה כל הדבר מוטל בספק
גדול, וסופר מכה״ע St. Petersburger Herald מעיר וויען
מחליט, כי אמר אנדראסי בפה מלא, כי אחרי אשר נכרתה
ברית שלום בין סערביען ותוגרמא, הנה אין דבר ארצות המזרח
נוגע אל עסטרייך יותר מאל הממלכות האחרות, ועסטרייך
תוכל לשקוט במכונה ולראות איך יפול דבר
זה כששה שבועות עברו למן היום אשר שלח הנסיך
גארטשאקאוו את הספר הגלוי לכל אדירי הממלכות באייראפא,
ועד עתה לא ענו עוד אדירי אייראפא על המכתב ההוא. לפידברי מכה״ע, נכונה ממשלת אנגליא לענות בקרב הימים כדברים
האלה: „ממשלת אנגליא יודעת ומכירה, כי מצב הענינים
בתוגרמא דורש תקונים רבים נחוצים, וצר לה בצרת הנוצרים,
הנתונים במצור ובמצוק וצפויים אל אכזריות המושלמנים וכל
מעשי תועבותיהם; אולם ממשלת תוגרמא הבטיחה, וגם אחרי
נפילת מידהאט תוסיף להבטיח, כי נכונה היא לתקן את סדרי
הממשלה בארצות הנוצרים ולשנותו שנוי גמור, וגם כבר החלה
להוציא מחשבתה זו לפעולת ידים; על כן ראוי, ונכון הוא
לתת לה רוחה זמן שנה אחת, למען תבחן אם באמת ואמונה
חפצה היא להטיב דרכה בימים הבאים; אולם אם תהתל גםהפעם באדירי אייראפא, וגם תכזב תקות עבדיה הנוצרים ותשוב
אל דרכיה הראשונים, אז יתאחדו ששת המלכים האדירים לקחת
מאת תוגרמא בחזקה את אשר מאנה לתת ברצונה הטוב״
מכ״ע אחרים מחליטים, כי זמן שלשת שנים תדרוש אנגליא
בעד תוגרמא; אולם, יהיה איך שיהיה, בלי תפונה לא תתרצה
רוסיא להצעת אנגליא זאת בשום אופן, כי יודעת רוסיא אשר
אם אך תצוה על חילה לשוב לבתיהם, אז לא תהיה עוד
שאתה על תוגרמא ותשוב להציק להנוצרים אשר תחת ממשלתה,
ואם תשוב רוסיא אז להכין חיל למלחמה, הנה יהיה עליה
להוציא שנית הוצאות רבות וגדולות; וגם להשאיר את חילה על
הגבול עד עבור מועד זמן הרוחה לא תוכל רוסיא, כי באופן
הזה תהי במצב המלחמה שנה תמימה ותוציא הוצאות נוראות
ועצומות בעת שלום. והנה זה לא כביר יצא קול, כי אחרי
אשר תכרות תוגרמא ברית את סערביען ומאנטענעגרא, נכונהממשלת הסולטאן לפנות אל אדירי אייראפא ולבקש מלפניהן
כי ישתדלו כלם אצל רוסיא, למען תשיב את חילה מן הגבול
כי בעמוד צבאות רוסיא על גבול תוגרמא, לא תוכל תוגרמא
להתעסק במנוחה וברוח נכון בענין התקונים אשר בדעתה להוציא
לאור עולם. אמנם מובן מאליו, כי דברי תוגרמא אלה יהיו
כקול קורא במדבר, ולא לבד רוסיא, כי גם מכל יתר הממלכות
לא יהיה שומע לה בבקשתה זאת, כי רק דרך אחד נשאר
לפני תוגרמא, אם חפצה היא בשלום בכל אופן שיהיה, והוא
לבטל רצונה מפני רצון רוסיא ולמלא את כל אשר שאלה
ממנה אספת הצירים לפני שני ירחים. — לפי הנשמע נכון
הסולטאן לפנות במכתבים כתובים בעצם ידו לכל מלכי אייראפא,
ולבקש מלפניהם להשיב את ציריהם לבירת תוגרמא. אם המכתבים
האלה יעשו פרי—יורנו העתיד
השלום בין סערביען ותוגרמא כבר חוקם על תלו, והנסיך
מילאן מושל סערביען הודיע במכתב גלוי לכל העם, כי נכתב
חתם השלום בינו ובין ממשלת הסולטאן, כי השלום השאיר
לסערביען את כל זכיותיה ומשפטיה אשר היו לה לפני המלחמה.כי סערביען לא יכלה שאת עוד את משא תלאות המלחמה,
על כן הניחה את הדאגה בעד גורל הסלאווים הנגשים והנענים
בידי עם חזק ממנה, ותבקש לה את השלום הנחוץ לה במאד
וגם לא היה השלום למרות עיני רוסיא, ונהפוך הוא, כי
יעצה רוסיא לסערביען לכרות ברית שלום. אחרי זה יביע הנסיך
את תודתו לארץ רוסיא ולכל יתר העמים אשר תמכו בידי
סערביען, אם בכסף ואם בחיל מתנדבים ואם בפקידי הצבא
וגם לכל החברות אשר המציאו עזר להחולים והנפצעים נתןהנסיך תשואות חן. ביום ההוא יצאה פקודה מאת הנסיך
כי מצב-עת-המצור הורם מעל סערביען, ושופטי המלחמה
בטלו, וכל הארץ תשוב אל סדריה הראשונים; כלי התותח
הודיעו במאה ואחד קולות ממבצר בעלגראד, כי יצא השלום
לפעלו, ודגל תוגרמא חוקם על ראש המגדל להתנוסס שם ביחד
את דגל סערביען, ובזה בא הקץ להריב אשר בין סערביען
ותוגרמא, אם לארך ימים - קשה להגיד מראש. אולם אם
נקל היה לשרי תוגרמא להתפשר עם סערביען ולעשות שלום
לה, הנה תחת זה יכבד עליהם למצוא דרך נכון אל השלום
בינם ובין מאנטענעגרא, כי צירי מאנטענעגרא אשר באו לא
כביר לבירת תוגרמא, לפי הנשמע עומדים על דעתם בחזקה,כי תתן תוגרמא למאנטענעגרא במחיר השלום את כל אשר
דרשה האסיפה מאת תוגרמא בענין הזה, והוא להרחיב את
גבול מאנטענעגרא בערים רבות, ולתת לה גם חוף ים, אשר
חסר לה עד כה, שרי תוגרמא מחליטים, כי הרבתה מאנטע-
נעגרא לשאול יתר מדאי, וצירי הנסיך ניקאלאי לא יאבו לעבור
על דעתם אף כמלא השערה, עד כי אוהבי השלום יפחדו פן
לא יעלה בידי בעלי הריב לבא לכלל דעת אחת והמלחמהתתחדש ביניהם. ובאמת, הנה אם לא יצלח בידי שרי תוגרמא
להתפשר עם צירי מאנטענעגרא, אז יוכלו להביא על תוגרמא
מבוכות חדשות רבות, נוסף על הראשונות, כי הבאסנים
וההערצעגאווינם גם בלא זה לא יאבו להשיב חרבם אל נדנה,
ויוסיפו להתקבץ ביערים ובנקיקי ההרים להרגיז משם את חיל
תוגרמא, באמרם: אין נפשנו אל השלום אשר כרתה סערביען
עם תוגרמא; סערביען בטוחה מפחד ותוגרמא לא תוכל להרע
לה; אבל אנחנו לא נשוב אל המנוחה, עד אשר נהיה נכונים
ובטוחים, כי לא תשוב תוגרמא להתעמד בנו כבתחלה, והיה
אם תשוב מאנטענעגרא לחדש מלחמתה עם תוגרמא, אז יתחברו
אליה כל המורדים יושבי באסניען והערצעגאווינא והיו למחנה
גדולה ועצומה, אשר תפיל מוראה על תוגרמא, וממשלת
תוגרמא תהי אנוסה לשלוח למולם חיל רב וכלי מלחמה,
ולהרפות עי״ז את כחה במקום אחר
הגענעראל איגנאטיעוו, ציר רוסיא בחצר הסולטאן, נוסע
בימים האלה בערי אייראפא, וזה לא כביר ישב ימים אחדים
בעיר בערלין; פעמים רבות התראה הגענעראל את הנסיך
ביסמארק ועוזריו, וגם את פני הקיסר והקיסרית ראה. מברליןעבר הגענעראל לעיר פאריז, ומשם אולי ילך לונדונה. ואם
כי לפי דברי מכה״ע הרוססים, הנה תכלית נסיעת הגענעראל
הוא להרפא אצל הרופאים המהוללים, אולם בלי ספק גם דבר
מדיני יצוק בזה.
לפני ימים אחדים נודע פשר בחירת נשיא הארץ באמע-
ריקא הצפונית, והאיש העיס אשר בחרו בו הרפובליקנים הוא
הנבחר להיות הנשיא על ארבע שנים, באופן אשר אחרית
הריב אשר היה בין הדעמאקראטים והרפובליקנים הוא נצחון
הרפובליקנים. ולא נקל היה להרפובליקנים לנצח את אויביהם
בפעם הזאת, אחרי אשר כמעט בחלה נפש העם בהרפובליק-
נים, לרגלי ממשלת גראנט וכל תהלוכותיה, כי היה האיש
גראנט אוהב כבוד ושררה במדה יתירה, מלבד זה לא היה
גם נקי מאהבת הבצע, ובמשך ימי נשיאותו עשה עושר רב
ועצום, אם כי משכרת הנשיא באמעריקא כמעט מצער היא
כחמשים אלף דאללאר לשנה. גם לא הצטיין גראנט באהבתו
את המשפט והיושר, כי על הרוב, כאשר אנה לידו להפקיד
איזה כהונה נכבדה מכהונות הארץ בידי איש, בכר את אוהביו
ומיודעיו על פני יתר העם, אם גם לא היו האנשים האלה
דורשי משפט ושונאי בצע, ולאשר ארכו ימי נשיאות הגענעראל
גראנט שמנה שנים, על כן הספיק למסור את כל הכהונות
הנכבדות בידי ידידיו הקרובים אליו, והם עשו בארץ כטוב
בעיניהם, עותו המשרה, הטו משפט דלים, לקחו שוחד וימלאו
חוריהם כסף וזהב, ואת הארץ מלאו חמס על חמס, עד כי
התאונן העם בקול גדול: אין דין ואין אמת ואין משפט
בקרבנו. הדעמאקראטים, העוינים את הרפובליקנים עוד מימי
לינקאלן, השתמשו בתלונת העם, ויטפלו את האשם לא בראש
גראנט ועוזריו, כי אם בראש כל הרפובליקנים בכלל. ויאמינו
כי הפעם יעלה בידם להבאיש את ריח הרפובליקנים בעיני העם,
ולהושיב על כסא הנשיאות את האיש אשר בחרו בו הם. אולם
העם הבין, כי לא הרפובליקנים בכלל אשמים בקלקול סדרי
הארץ, כי אם האנשים העומדים בראש הממשלה הנוכחית, על
כן בחרו גם הפעם באיש מכת הרפובליקנים למסור את עתות
הארץ בידו, בתקותם, כי ייטיב האיש את דרכו מן ההולך לפניו,
ויתקן את כל אשר עות גראנט בשמונת ימי ממשלתו ובאמת,
הנה לפי הנשמע, הנשיא החדש העים הוא איש ישר לב
ותמים דרך, אוהב מישרים ושונא בצע בכל לבו. ואולי באמת
יצלח בידו להראות לכל יושבי תבל כי הרפובליקנים חפים
מפשע, ועון קלקול השורה יחול על ראש גראנט ועוזריו לבדם.
במכתב הגלוי אשר הוציא הנשיא העים להודיע לכל יושבי צפון
אמעריקא, כי עלה על כסא הנשיאות, יאמר הנשיא, כי לדאבון
נפשו לא היו הימים הראשונים לאמעריקא, ימי ברכה ואושר
כי המסחר והמלאכה ירדו אחורנית אולם, לפי הנראה, לא
יארכו הימים ושבו לפרוח כבתחלה; בדבר שטת הממשלה
יאמר הנשיא כי ישתדל בכל עוז לבטל כל הבדל ופדות בין
השחורים והלבנים, ולהשיב מנוחת הארץ לקדמותה, וביותר
ישים עין בוחנת על פקידי הממשלה ושריה לזרות את התבן
מן הבר, ולהרחיק מקרב הממשלה כל איש אשר לא ישרה נפשו
בו, למען תשוב אמעריקא להיות לנוה צדק, תחת אשר עדכה היתה ארץ מעשקות. גם את דבר המבוכות בתוגרמא הזכיר
הנשיא במכתבו. ויאמר כי אמעריקא תוסיף לעשות כאשר
עשתה עד הנה לבלי התערב בעניני הממלכות האחרות שאינם
נוגעים לה, ויהלל את שטת הפולוטיק של הגענעראל גראנט
ואהבתו את השלום אשר נתנה בלבו להתפשר עם אנגליא
בענין עלעבעם על דרך השלום, במסרו את הסכסוך בידי
שופטים ממלכי הארץ, ויבטיח כי גם הוא יאחז בשטת גראנט
בדבר הזה, לאהבה את השלום ולדבקה בו כל הימים .
לאנדאן. (כ״ב אדר תרל״ז), חזות קשה אגיד לך הפעם אדני
המו״ל! שמועה רעה ומרה אבשר לקוראיך היקרים,
כי ידידנו הרב הדרשן המצוין הנודע לשם מוה׳ צבי הירש(בן זאב וואלף) דיינאוו איננו עוד בארץ החיים!! לשוא החשו
לעזרתו כל אוהביו ומכבדיו להעלות ארוכה למחלתו, לשוא היה
כל עמל הרופאים אשר עמלו לגהות ממנו מזור, כי רפואות
תעלה לא נמצאו לו, ואחרי התהפכו בחליו על משכבו ירח
ימים, בא עלינו אמש שואה ומשואה. אתמול בערב בשעה
העשירית גוע ונאסף אל עמיו והשיב רוחו ונפשו אל האלהים.
רוחי חובלה, לבי תמס יהלך — נעתקו ממני מלים ודברי
לעו — אזני תצלנה מהמון בכיות וזעקת שבר אשר יעוררו היודעים
להוקיר את המנוח הנכבד והיקר הזה אשתו ובתו ובנו הילד
ילילו במר נפשם על עטרת תפארתם אשר נפלה לארץ, כי
עוד המת מוטל לפניהם. אוהביו יצעקו מרה ויפרשו כפיהם
על דודם כי נגלה, וסביבי נשערה מאד. על כן מקצר רוח
מהמבוכה הקשה לא אוכל לדבר בארוכה. אך ביום מחר
יובל לקברות, ואחר אשר יבא שלום וינוח על משכבו, ואז
אם ינוח לי מעט מעצבי ורגזי, לא אחדל מהודיע לקוראיך גם
מהכבוד האחרון אשר יחלק לו, ואבל כבוד אשר תעשה לו
עדת ישראל פה. ידעתי כי ישנם אנשים רבים בכל מקום
אשר יזכירו שמו לטובה, ויאנחו בשברון מתנים על אבדן איש
רב פעלים כמוהו, בעודנו בעצם תמו, בהיותו בן ארבעים וחמש
שנה, אשר רבות פעל ועשה בשם האמת אשר שם אותה נר
לכל דרכיו.
תנצב״ה.
הנני הכותב בדמע, בלב דוי ורוח נשברה.
יצחק יעקב הירשבייןמאסקווי, צדקה תרומם גוי ואדם יחד מפאת עצמה ויקרתה,
אך עוד נעלה היא בתפארתה לעיני תבל אם
תוצאותיה הנה ממקור נאמן, הוא מקור אהבת-האדם, אשר
לה מוזר כל גבול והפרד בין אום לאום ובין דת לדת. —
צדקה יקרה כזאת אך לעתים רחוקות תבוא במחנה העברים,
ואשר לזאת לה הזכות לשם ולשארית בשערי מכה״ע אשר
לעמנו.
בימים האלה קבלה עדת ישורון דפה נדבה מידי אדון
אחד נוצרי, ורב העדה השיב בשם כל עדתנו תודה וברכה לאדון
הנדיב הזה במכה״ע היוצאים פה, בשפת רוסיא ובשפת אשכנזית
בדברים כאלה.„קהלת עדת ישורון דפה נתנה לי הכח לבשר בשערי
מכה״ע את ההודעה הזאת: איש אחד אשר גר פה שנים רבות
סוחר ממדריגה הראשונה מעיר וועררא, שמו עדווארד
פעדהער, לפני עזבו את עיר מגורו מאסקוי השאיר נדבות
רבות וגדולות לזכרון שם רעיתו. האהובה ולנשמתה אחרי הובלה
פה לקברות. אהבת האדם גדלה בלבב איש הנעלה הזה עד
למאד ופעולות צדקתו לא ידעו גבול ופדות, כי בחסדו לא
שכח גם את קהל עדתנו, ואחרי הועצו עם אחד מראשי
חברינו הנכבדים ה׳ אדאלף לעווי, מסר ע״י חברנו הנ״ל
לטובת בית-חנוך היתומים אשר לעדתנו שטרות של בית מסחר
eדפה על סך אלפים וחמש מאות רו״כ 
לקרן קימת. בתנאי כי הפ״צ מן הסך הנ״ל יהיה מקור צדקה
ל חניך אחד בבית החנוך הנ״ל, והוא יקרא בשם „חניך
לכל
של יולי׳ פעדדער", ובהביענו את רוח תודתנו ורגשי ברכתנו
לפני קהל הקוראים בשם כל בני עדתנו לאיש הנדיב והנעלה
הזה, תקותנו תסמכנו כי הפעולה הרוממה של הנדיב הנעלה הזה
תחתור לה מקום גם בלבב רבים מחברי עדתנו ובאשורו
תאחז רגלם .רב לעדת ישורון במאסקוי, מינאָר
עד הנה לתועלת הקרן קימת של בית החנוך שלנו הביא
נדבתו חמש מאות רו״כ בשטרי- באנק רק חבר אחד, הוא הנדיב
הנודע ה׳ קלמן וואלף וויסאצקי
ומדי דברנו דבר נדבת לב של הגביר המרומם ה׳ קלמן
וואלף וויסאצקי, לא נחריש מתת תהלתו אשר לו יאתה בשערהגביר הנדיב הזה הוא אחד מיחידי שרידי עמנו חובב עמו
דתו ושפתו אהבה בלי מצרים. נעלה היה האיש הזה בצדקתו
ובחסדו מעודו, אך מני אז ברך ה׳ את חילו ויעלה פה למעלה
ראש במסחרו בעשרו ובשמו הטוב, גם חסדו יגדל מיום ליום;
הוא תמיד הראש והראשון לכל פעולת צדקה וחסד; מכספ
יתמוך קרובים ורחוקים; אליו ינהו רבנים ומחברים משכילים.
בדעתם כי ספריהם יקח מהם בכסף מלא; הוא היה הראשון
ואולי גם האחרון לצאת לישע הסופר המפואר ק. שולמאן, ובטרם
דרש שלח לו עזרתו מרחוק. סוף דבר כעל מצפה הוא עומד
בצדקתו תמיד לראות דבר טוב מה הנעשה בעולם היהדות,
ואז נדבתו שלוחה ראשונה יהי מקרוב או מרחוק. הן זאת
אך קצות חסדיו הרבים, ואם אמרנו לספר כל צדקותיו הגלויות
לנו תקצר היריעה, לכן נשים הפעם קץ לדבר תהלתו, עד
עת מצוא וערכנו את תולדות האיש הזה בארוכה ואת יקרת
חסדיו המצוינים נשוה בששר בהיר לעיני השמש בערכו ובתפארתו.
ז. מאריקבאר, (פלך קאמיניץ פאראלסק), מקרה זר נקרה ויאתה זה
שבועות בסביבותינו, בבית מושב האיש המפקח על
עסקי היער מכפר מיהאיילאוויץ הקרוב לעירנו, התארח אדוניו
בעל היער, איש נכבד ונשוא פנים את עשירים נמנה, ה׳ יוסף
שמואל בראנשטיין מדיניוויץ, ובחפצו לעיין בחשבונותיו בלילה
כפעם בפעם, הואיל לסור שמה לעת ערב; בבואו צוה
להשיק בחדרו את תנור החורף למען יחם לו; ויהי אחרי אכלו
ואחרי שתותו שם לעפעפיו תנומה בחדר אשר פנו לו, גם כל
גרי הבית שכבו לישון איש על משכבו בשלום, ויהי באשמורות
הלילה פרצה תבערה, לא נודע מקורה איה, ותאחז בכל פנות
הבית; הכלב אשר כרע רבץ על פני החצר לשמור את הבית
משודדי ליל. בראותו את השלהבת הגדולה אשר ליהטה
ואכלה סביב, ויחל לגבוה ולהרים קולו קול בוכים, ובראות
כי שומע אין לו מבעד לחלון וכלם חוזים שוכבים על ערשותם
אסורים בחבלי השינה, הפליא עצה וידלג חיש כאיל אל החלון
וישבר את הזכוכית לרסיסים ודרך החור קפץ הביתה וירץ
הנה והנה ויצעק בקול עד כי אנשי הבית הקיצו לקולו וימהרו
וימלטו על נפשם החוצה רק בעור שניהם; אך הסוחר אשר
לבו עליו דוי על צרור כספו ועל ספרי חשבונותיו הספונים
וטמונים שמה בבית אחר המועד, בין כה וכה נתמלא כלהמות ועוד מעט יהיה למאכולת אש, החל לצעוק מרה ולבקש
עזרה בצרה. בעלת הבית ובנה (כי הנאמן לא היה אז בביתו)
בשמעם את קולו מתוך האש חשו לעזרתו כרגע, השליכו
נפשם מנגד והבקיעו לתוך השלהבת בלי מגור ופחד, וחפצם
בידם הצליח להוציאו החוצה ולהובילו כרגע לעיר קיריליוויץ
הסמוכה לשם אל יד רופא אמן לגהות ממנו מזור, וגם משם
שלחו אחרי רופאים מומחים מעירות שונות להחלימו ולהבריאו,
אך כל עמלם היה לשוא, כי רק יומים עמד וביום השלישי
נגזר מארץ החיים וימת, למגנת לב אשתו ובניו אשר באו כעל
כנפי נשרים לראותו, בטרם ילך ואיננו, ושמה קברוהו בכבוד
גדול כיאות לאיש נכבד כמוהו. אחרי מותו מצאו בכיסו מתחת
למדיו סך שני אלפים וחמש מאות רו״כ אשר לא שלטה בהן
הלהבה, וישיבום ליד בניו הנאנחים ונאנקים, ה׳ ינחמם מיגונם
יקותיאל פאליק
וימחה דמעה מעל כל פניםוויליז, אדוני המו״ל יודע אשר סופרי עירנו לא ילאו את הרא-
דאקטארין במאמריהם, ולא ייגעו את הקוראים בלהג הרבה,
לא ירימו כשופר קולם להשמיע במכתבי העתים מכל הנעשה
בה, כי ב״ה הכל שלום פה הרב יכבד את הקהל, והקהל
את הרב, ושניהם כאחד יכבדו את הכסף; אין פה לא קנאה
ולא תחרות, לא תלמוד תורה ולא חברת תהלים. החברה קדישארובם אנשים פשוטים, לא יחכו על החיים שימותו, ולא על המתים
שיחיו. המת בעיר יתאבלו עליו קרוביו ואוהביו ויספרוהו
בחשאי, לא ישאו נהי בעלי מבשרי חדשות, לא יקראו
למקוננים, וצפרים עפות במכ״ע לא יענו אחריהם בנהי תמרורים
למען הגדיל השבר, כי יודעים את ערכם אשר אינם לא גדולי
ארץ, ולא מצוקי תבל, ויציאתם מן העולם כביאתם. גדולי
עירנו לא ישמיעו עד קצוי ארץ אשר בית המרחץ עלה בלהב
אש השמימה, לא יתאוננו ולא יעוררו זעקת שבר באזני נדיבי
עמים לבקש עזר לא יריבו בדבר אתרוני קורפו, ולא יתעשקו
בתקנות כלל ישראל. האמנם יתאספו אסיפות וחבורות בראש
כל חוצות או בצדי תנורי הבהמ״ד, לשמוע דבר מה יצא מפיה׳ צמחמאן בענינים מדיניים, וכן יחליטו פה אחד, כן יקום,
וכן יהיה, וכל רוחות השינוים והמקרים לא יזיזום אפי׳ זיז כל
שהוא מדעתם הרחבה, ואם נמצאו פה שני עברים נצים השוים
בשמותם כשעירי יוהכ״פ בתבניתם, האחד מיוחד בשם סוחר
ממדריגה הראשונה — לבד משפחת ברלין הג׳ הנכבדים — והשג
בשם רופא — לא מלומד, ויתקוטטו תמיד עדי ינועו וירעשו
סעיפי הבהמ״ד לקול דברי ריבותם, ישחיתו ויבלעו את הקדש
בהאבקם, אפס כי אין כל חפץ להגיש עצומותיהם בשערקבל עם, כי שניהם נדונים פה על דעת הקהל לפי ערכם;
הסוחר עני בכיסו, כהרופא בדעתו, וכאשר נתאר את הראשון
בשבח מנוח, כי עם הארץ הוא, כן עוד נוסיף לפאר את השני
גם בשבח בן מנוח, כי רבים אשר המית בחייו, ואם יתרומם
האחד לנגח את רעהו בקרני עשרו, כן יכריעהו השני בטלפי
יחוסו, סוף דבר, את מחץ הסוחר לא ירפא הרופא, ואת
אשר יוריד הרופא דומה, לא יעלנו הסוחר עד קץ הימין.
ואין מה להלאות את הקוראים בהודעות כאלה, אשר ע״כ
סופרי עירנו יחשו תמיד, לא יפתחו פיהם בשער, ולא ינסו
לצאת לקרב במערכת הסופרים על שדה הליטראטור, ומי יודעכמה גדול כחם בשפה צחה ובמדעים שונים. אפס זאת נוכחתי
לדעת אשר יוקירו ויכבדו את ההשכלה, כי מצאתי איזה
עלים בלים ממכ״ע יתגוללו על חצר בהכנ״ס, ואיזה נומרין
מן הצפירה ראיתי בידי האברך ה׳ ובעמדו כמטיף לעם
בראשי הומיות קראם באזני כל שואפי חדשות. ומה גדלה
שמחת אבי האברך הנ״ל בשמעו תהלת בנו יחידו מפי רבים.
אשר ירוממוהו בקהל עם כי הצפירה כיון לדעתו בענינים
המדינים, ואת אשר הגיד להם השערתו לפני שלשה ימים
בע״פ אותה שמעו מפיו כתוב מפורש בעלי הצפירה. אין זאת
רק כי נביא עדיף מחכם. ואנכי כאשר החלותי להרהר אחר
מדותיו של האברך ולתהות על קנקנו, מדוע זה יאחוז במדתו,
לאחוז בהעלים מבלי תת לאחר להנות מאור הצפירה? מדוע
זה יכוון הצפירה תמיד רק לדעתו? הלא אין שני נביאים
מתנבאים בסגנון אחד, ואנכי שמעתי מפי ר׳ פלוני היודע דת
והעשוי לבלי חת בענינים האלה, כי יכוון לפעמים גם להשערת
המגיד או הלבנון, ויגיד מראש את העתיד להקרא בם.
קנאתי בהאברך הנ״ל, ואמרתי לשלם לו מדה כנגד מדה,
להשיג את הצפירה, וכאשר אקרא את הכתוב בו, ואסתירומעין רואים עד עת מצוא, אז אהיה גם אנכי נביא כמוהו.
ואולם לא נקל לעלות למדריגה גבוה, כי אחרי השיגי את החמשה
רוכ״ס, כתותי רגלי. חקרתי אפוא היא העיר ווארשא, דרשתי איו
הוא ר' חיים זעליג סלאנימסקי. ואין מגיד, עד כי עמדה ל
ההצלחה לשמוע הכל על נכון מפי פֿראנט אחד, ואתה אדוני
תקבל את החמשה רו״כ ותמהר נא לשלוח לי את הצפירהבמועדו גם הנומערין אשר יצאו מן 1 טען יאנואר שנה דנא, והיה
כנוה עלי הרוח אז יקנאו גם כי איזה צעירים אשר יראו מכתבי
זה בהצפירה, ויואילו לקנותו מידך בכסף מלא למען יתנבאו גם
המה, ואנכי אהיה לך לסוכן
יעקב הלוי אורינסאהןגרארנא. להמודיע חדשות בהצפירה גומר 8, פערת פיך לבל
חוק לדבר גבוהות עלינו לקלקל הסדרים בדבר אשר
כה הוא כבודנו, כי כל העומדים על משמרת הקודש בקהלתנו
בעמלם, ויגיע כפם, מתפרנסים בכבוד ואוכלים מעדנים
כשמשים והזנים, כן השו״ב ורבנים כולם כאחד תפארתנו
עליהם, כי חלילה להם מנגוע בקצה המטה מיערות הדבש,
רק החוק הנתן להם מאתנו לפי מעשיהם כבודם וכבודנו
ודי להם בזה להפקיע" את עצמם. אקוה כי בדברי אלה יסכר
פי כל דוברי שקר. — אולם אם איש אתה וכאיש גבורתך, למה
זה שמת מסוה על פניך ובפיך תדבר כנרגן מהרחר ריב ושמן
פלאי, הראני נא את כבודך ואדע להשיבך, כי אנשים אנחנו
ולא בני האלהים, לראות ללבב ולעשות כרצון איש ואיש, רק
הנגלות לנו ולא לזולתנו, והיה אם בקולי תשמע ופתחת בשלום,
אענך גם אנכי שלום.
מאיש יהודיידיעות העולם והטבעהמים ותנועותיהם
(המשך מגליון 9).
כראי מלוטש הוא הים, על פניו החלקים למשעי נלך
בצי אדיר או בסירת דוגה, והעושה מלאכה במים רבים לא
ידע כי יעלה הרים ירד תהומות בלכתו על משברי מים, כיאמנם עמוק עמוק הוא חקר תהום, מי ידענו ומי יבוא עד תכונתו,
פעם יעבור הנוסע על פני תהום רבה עמוקה משאול פעם
ירוץ אורח על תאות גבעות עולם אשר תתנשא בגאותה בתוך
חומר המים; בים האטלאנטי כשלשים ומאתים פרסאות מן האי
סט. העלענא תימנה, הורידה אנית בני צרפת Fenus, את
חבל האנך אל מעמקי ים, ואך כאשר ירדה במורד 14,556
רגל הגיע עד קרקע התהום והעומק הזה במאזנים לעלות ישא
יחד עם גובה ההר טאנטבלאנק אשר על פני האדמה. רב
החובל ראסם בלכתו למסעיו אל ירכתי דרום. מצא באחד
המקומות תחת המעלה 68 ברוחב הדרומי, כי גם בעומק 27,600
רגל לא הגיע עוד עד עומק קצו, והעומק הזה לא ימלא עד
אשר אם נרכיב את ההר סיני על ראש פסגת ההר דאווא-
לאגהיר, וגם אז לא יהיו ראשי ההרים האלה נשקפים על פני
הים. ולעומת זה ישנם מקומות אשר המים קלים מאד ולא
יגיעו אף לעומק אלף רגל. אולם אם עוד ישימו מעמקי הים
חשך סתרם ולא נדע מחקרי הארץ אשר מתחתיתו, השפל הוא
או רם, עוד יותר נעלם מעין כל בשר חקר-תהום וכל תכונתו,
אך שלל צבעים רקמה מפרחי הים ועצי האלמונים תראה בת
עין אשר תעמיק לבוא עד נבכי ים, אך קליפות שבלולים
כעין הבדולה ראה הספן קאפטוואאד (1675) על פני תהום
נאוואיא זעמליא, אך עקבות ביצה ואגמי-אחו נראו על פני חבל
האנך, ותושיה לא לרוב יודיעו, אולם מוסדות תהום האבניםמצוקי ארץ אשר במעמקי תהום ותכונתם כספר החתום המה
לפנינו, אשר על כן לא נדע גם למצוא הפתרון ולהבין במראה
מדוע מי הים בלולים מחלקי חומרים שונים ומוזרים, אשר לא נדע
מאין באו ומבטן מי יצאו
מודעת היא, כי בעוד אשר כל מימות תבל אשר בנהרים
ובנהלים ובכל מקוה מים מתוקים המה לחיך שותיהם. הנה
 מי האוקינוס, מי ים הכספי והשוקט מלוחים המה וכל שותיהם
יאשמו מיני המלח אשר מהם עמד טעם המים בהם, ואשר
מהם יש למו התכונות המיוחדות והידועות, הוא מלח פשוט
מלח הגלובערי, מלח-השירי, ומאגנעזיא חמוצה מלוחה (זאלצזויער).המין האחרון הזה אשר קראנו בשם, הוא מין תערובות כעמית
אשר מטבעה תבלע אל קרבה את לחלוחית האויר הרבה מאד
אשר על כן אם מי הים יפלו על בגד לא ייבש לעולם, בלת
במים מתוקים יבוא אשר אז ישוב והיה כבראשונה. כל מיניהמלח אשר במי הים, לפי החשבונות אשר מצאו גדולים חכמי
לב החוקרים לכל תכלית, יעלו עד 4 מיליאנען פרסאות
מעוקבות, ומהם רק המלח הפשוט לבדו יגיע עד 3,051,342
פרסאות מעוקבות, ואם יתקבצו יחד כל חלקי המלח האלה
המפוזרים ומפורדים במעמקי תהום, אז יגדל כמותם ככמות
שטח כל הררי אלף. וחכמות הזאת היא אם נחשוב את עומק
מי הים הממוצע לפי דעת הומבאלדט לערך 900 רגל, אולם
אם לבנו נשית לדעת החכם לאפלאס ושאר גדולים חקקי לב,
אשר יאמרו כי העומק הממוצע הוא לערך 3000 רגל, אז יגדל
גם כמות המלח בערך 3 פעמים מזה, ומי זה בא בסוד ה׳
וידע נסתרות שמבראשית, מבטן מי יצא המון המלח הזה, אשר
קצרה גם דעת בן אדם מברוא לו מושג מכמותו והמונו הרב
והעצום? הבאר הנודע לשם בנוי זאלצווערק אצל מינדען אשר
כמעין לא אכזב יקרו מימיו ודבר יום ביומו מעת עד עת יוציא
מחיקו עד 64,800 רגל מים מעוקבים הבאר הזה אשר ישטוף
שטוף ועבור מאין הפוגות, למצער 133,000 שנים במדה אשר
וזיל מימיו עתה, יברא אז אך פרסא אחת מעוקבת מלח, ומי
זה אפוא יוכל לדעת חקר דברי קדם מאין באו אל מי הים
אלפי רבבות פרסאות מלח האלה מיום צקת עפר למוצק?אם כי כביר מצאה יד האדם בתבל ארצו כל יצורי
הטבע יסודו למשמעתו, ואת כלם יטה לחפצו בחכמתו ובכשרון
מעשיו, הנה בכל זאת עוד קצור קצרה ידו וכל חכמתו תתבלע,
ממצוא חפץ לשבור צמאונו במי הים המלוחים והרעים, כי אף
אם במלאכת מחשבת ועצות מרחוק יצרפם שבעתים ויסור
מהם כל חלקי מלח וכל דבר רע, בכל זאת לא יוכל לשתותם,
ותמיד כאז כן עתה בין נבכי המים, לשון העושה מלאכה
במים רבים בצמא נשתה, כי אין מים לשתות, ונכון הוא לצלע
כי אם תאחז האש בירכתי הספינה תאכל ותלהט מקצה אל
הקצה ואין מכבה, כי כאז כן עתה עוד לא השכילו בני האדם
להחיש מפלט להם ולבקש תחבולה נגד נגעי בני אדם האלה,
אשר יתנו חתיתם על כל חובלי הים. גם אם עשויים המה
לבלי חת מכל רוח סועה וסער ופחדי הים, אך במדה אשר
ישחיתו המים המלוחים מנפש ועד בשר כאשר יגיחס האדםאל קרבו, וכל אשר ירבה בהם המלח ירבו הרע, במדה ההיא
פרי ישוו המים האלה להאדם, אם ירחץ בם גויתו מבחוץ, כי
כל אשר ירבה בהם המלח, כן ירבו עצמה להאדם, יחזקו כל
בדי עודו וישמרו יפעתו לבלי תקומט בלא עת. כל יושבי חבל
הים כלם איתן מושב גויתם קווצות תלתליהם ירדו על פי
מדותיהם, עורקיהם חזקים בעורקי נחושה ולא ייראו גם מפני
חליפות האויר וחיל תמורותיו אשר עצומים כל הרוגיו בארצותהיבשה. מעיני הישועה המהוללים בתשבחות אשר על חבל הים
התיכון, כלם מה תהלתם, אך כמות המלח אשר יעצרו בקרבם
עד 5 או 6 פראצענט. ואם כן אפוא איך תראה פעולת מי הים
השוקט על גוית האדם, מי הים הזה אשר יעצרו, בקרבם עד
24 פ״צ מלח, עדי כי ככלי גומא יצוף גם אדם על פני הים, יעןכי כבדים המה ממנו, איך ירבה הוא עצמה להאדם אשר ירחץ
בו; אך אין יודע עד מה, כי מי זה יבוא אל ארץ גזרה,
ארץ אשר גפרית וזפת יעלה באשו וצחנתו, וכקטב ישור כל
הקרב אל ארץ עיפתה הזאת?
הפעולה הרעה אשר יפעלו מי הים על האדם אם ישתם,
אשר יפריעו וישביתו את כל כלי הכלכלה ממלאכתם הפעולה
הזאת תראה לכל מתחקה על שרשי התולדה, גם על הבעלי
החיים והצמחים אשר יגדלו בתוך הים או על סביבו ויגיחו את
המים הרעים האלה אל קרבם כל עצמות חיות הים כלם רכיםוענוגים כעין הסחוס, ובשרם הדק הוא כעין בשר הדגים רך
וענוג עד מאד. גם הקנה הענקי (רינזענטאנג) אשר יכה בים
שרשיו ולפעמים עד 1500 רגל יגדל וגבה למאד, גם הוא אך
למראה עין כחו בקרבו, אולם באמת כמוהו כאין, ואם יובא במים
מתוקים אז ימס כהמס דוֺנג
(סוף יבוא)תנין היםבכל ענפי ידיעות חכמת הטבע אשר תשתוקק אליהן נפש
משכיל בחקרו תעלומות, לדעת שפע טמונותיהם ולבא עד תהום
נבכי מסתריו, הכי נכבדת היא ידיעת טבעי בעלי החיים למיניהם,
באשר כי קרובים המה יותר אל האדם, בגלל התועלת הרבה
אשר יביאו לו בהשתמשו בם לצרכי החיים, ובין הבעלי חיים
היותר נכבדים אשר ימשכו עליהם עיני החוקרים לחקור את
טבעם ולבא עד תכונתם, יחשב התנין הגדול (וואלפיש) המצוין
בגדלו ותכונתו.התנין הזה, אם כי משכנו במים ככל דגי הים, אף ישוט
שם בקלות ובמהירות נמרצה כמו היה הים חיק הורתו, בכ״ז
הנהו שונה בטבעו מכל דגי הים, גם מן החיים במים וביבשה
האחרים (אמפהיביען), כי הוא יינק חלב אמו כבהמות שדי
וחיתו טרף דמו הם בקרבו אף ישאף רוח האויר החיצוני
כאחד מבעלי החיים השוכנים ביבשה, ואשר לזאת הנהו כמו
מפלגה מיוחדת בתולדות החיים, וכדאי הוא לשום עליו עין
בוחנת לחקור טבעו ותכונתו
התנין הגדול (וואלפיש, באלאענא) הנהו הגדול בכל בעלי
החיים הנודעים, אולם בכ״ז נתעו בשוא החוקרים אשר החליטו
עוד לפני חמשים שנה, כי ימצאו תנינים אשר ארכם יעלה עד
161 רגל, וכי עוד נמצאו בשנים קדומים גדולים מהם אשר
ארכם היה 250 אך מעת החלו הצירים לארוב לנפשם
ולהקדיש עליהם מלחמה יצערו מעט מעט מספר הגדולים
ההחלטה הזאת בשקר יסודה, כי התנין המצוי לא ימצא מיותרמשבעים רגל אורך, והחוקר האנגלי סקארעסבי אשר עיניו ראו
צידת שלש מאות תנינים, העיד כי בין כלם לא מצא אף אחד
אשר יהיה ארכו יותר מחמשים ושמונה רגל — בכ״ז גדול הוא
מאד בערך שאר בעלי החיים, והנהו ענק נפלא במבנה גוו
ותכונתו. משכנו לרוב בהימים הקרובים אל הצירים שמה
ופרו וידגו קטנים עם גדולים ממינים שונים, ובהם השני מינים
היותר נכבדים: התנין „באלאענא מיסטיצעטוס, והתנין „באלאענא
פהיזאליס״. את התנין מיסטיצעטוס או הגרענאנדי יקראו יורדי
הים באניות „האמתי", אחריו יארבו לרוב הצידים, וישימו נפשם
בכפם לצודד אותו ולמשכו ברשתם, עבור שמנו הנמצא בו
במדה רבה, ומחירו יקר מאד, היקף עבי גבו הוא משלשים עד
ארבעים רגל, וכובד משקלו יגיע למשקל 156800 ליטרות,
אשר הוא כמשקל שלש מאות שורים. גודל ראשו הוא משונה
מאד, כי יחזיק השלישית מן אורך כל גוו אשר מן פיו עד
עבו, פיו כקבר פתוח, ואורך חללו בהפתחו שש עשרה רגל,
עד כי על נקלה יוכל לבלוע את אנית הצידים עם האנשיםאשר בה יחד, הראש הנהו בתמונה כדורית וגובה לו ממעל
מאחורי הראש צוארו עב מאד וכמעט בשוה הוא עם הראש
ולא יוכר לעין רואה, ומן הצואר והלאה יתעבה עוד גוו ביותר
עד גבו סנפירי הגב אין לו, אך שני סגפירים לו לעמת
החזה במרחק שתי רגל מן הפה, רחבם חמש רגל ורגל
אחת ארכם, זנבו הוא כחצי עגול ובקע ושסע באמצעיתו, ונצב
לעמת הגו במצב אופקי; רחבו 24 רגל ואונו בשרירי עורקיו
האלה, עד כי כאשר יחפוז זנבו ויכה בו בכח על אניות גדולות
יהפכם ממטה למעלה ויפוצצם לרסיסים. מראה בשר גוו מלמעלה הוא
שחור, ומלמטה תחת הבטן ואצל זנבו גם מלמטה תחת הראש,
הוא פעם ממראה לבן ופעם ימצאו שם בהרות בהרות ממראה
שיבה (גרויא), ולרוב הוא אצל התנינים הזקנים, אשר בבואם
בימים יחל מראה בשרם להשתנות למראה כהה ויחפו בהדרתשיבה. החוקר ראיי התבונן בתנין אחד וימצא כי אצל זנבו
רשמה בו הטבע בארח נפלא רשמי קוים ובהרות גדולות מאה
ועשרים ושנים במספר, עיניו היה במרחק רגל אחת מן הפה
וגדלם בעיני פר, עוד הקשת שלהם הוא לבן, ולו שמורות
עינים ועפעפים כהולך על ארבע. שתי נחירים לו ממעל לראשו
אשר בעדם יזרוק תמיד קיטור מימי, וכהנדוף עשן ינדוף זרמי
מים. שינים אין לו, וגם לועו צר מאד עד כי לא יוכל לבלועגם פת אוכל כמאכל בהמה, וע״כ הנהו נאלץ לחיות נפשו
משבלולים קטנים, סרטנים זילק המים, אולם תחת השינים
חננה אותו הטבע בגרמים מיוחדים אשר בהם ילעס אכלו,
מהם עצם-הדג (פישביין) הידוע הנמצא בו במשקל עצום; שני
טורי עצמים מרוקעים יסבו את חכו אשר בכל אחד יותר
משלש מאות גרמים, והאנשים ייבשו אותם וישיגו מהם משקל
שלשה אלפים שלש מאות וששים ליטרא. קצות הגרמים האלה
יסבכו כמו שערות דקות, ויועילו לו מאד להשיג מחיתו וטרף
חקו, כי הרמשים הקטנים אשר ישחו על פני המים יבאו אל
פיו הפתוח וילכדו בהשערות האלה כמו ברשת פרושה. —
תכונת עורו הנה משלשה עורות מקופלות יחד, והעור השלישי
או התחתון מתוח כרשת, ויצרור בתוכו חלב או שמן לרוב
מאד. החלב הזה המקיף את כל גוו בעובי 2—1 רגל. ומשקלו
גיע לפעמים קרוב לשמנים אלף ליטרות, יעצור בעד החוםהטבעי הנחוץ לנפש חיה במקומות קרים כאלה לבל יפרוץ
לצאת, ויגין בעדו נגד חצי הקרח לבל יפלחו כליותיו ולבו, גם
בלעדי החלב לא היה יכול לנשוא נטל המים עת יצלול בים
בעומק 36 פרסה, אך החלב השמן והעב המעטה את גוו
יעצור בקרבו את הכח הרוחה ויקל מעליו נטל המים השרירים
ולן) אשר מתחת לעורו, המה כשרירי הולכי על ארבע,
(מוס
ובחוט השדרה ימצאו אצל תני אחדים ששים ושלשה עצמות.
כלי הנשימה של התנין הנם כתכונת כלי הנשימה של חיות
היבשה, ואך בזאת ישונה כי ימצא בו כמון תעלה וצינור מ
קנה הנשימה אל נחיריו או חורי הזריקה (שפריצלעכערן), ונחוץ
הוא לו מאד למען יוכל לשאוף רוח גם בעת אכלו או עת
ימלא פיו במים. חוש הראות שלו חזק, אך חוש השמע איננו
טוב אצלו, והחוקרים הוסתו בשפק אם יש לו אזנים מבחוץ
(המשך יבא)
כלל .רעל ומות(סוף מגליון 9).
בבית איש אחד מת ילד קטן יונק שדי אמו, אשר אותות
ברורות נראו בו כי יד הארזעניק היתה במותו. הרופא זענענ-
שטיין אשר שולח שמה מטעם הממשלה להתחקות על הדבר
מצא עקבות ארזעניק, מבלי דעת באיזה אופן בא אל קרבו
ולאחרונה מצא כי מקור הרעל הזה המה הגליונות המדובקים
בקירות הבית; ולמען הראות זאת גלוי בעליל לעין, הציג בתוך
החדר ההוא שולחן אשר לו פנים קלקל מלוטש כראי (פאלירט)
ואת כל האנשים הוציא, ויסגרהו על מסגר במשך שמונת
ימים, ואחרי כן מצאו על השולחן שכבת אבק דק, אשר
בהביטם בזכוכית המגדלת הכירו כי המה חלקים קטנים אשר
התפוררו מצבע הגליונות. האבק הזה יתעופף על כנפי רוח
ויבוא אל תוך הריאה עם הרוח אשר תשאף אל קרבה כאחד,
ויהפך למרורת פתנים בקרבה; ויותר מזה מביאים גליונות
כאלה לידי סכנה עצומה אם ירטבו ממים, כי אז יתפרדמהם אויר, ארזעניק המימי המשחית הנורא אשר הזכרנו
למעלה.
איש אחד חלה ויפול למשכב, אותות מחלתו הוכיחו כי
מחלתו תולדות תרעלה הנה, ולכן בחנו הרופאים ככה: בחדר
אשר שכב החולה הציגו כלי שואף האויר, (אספיראטאר) מחובר
עם קנה זכוכית מלפניו, את הקנה חממו באש זמן איזה שעות,
וככלות הבחינה מצאו על דופני הקנה מבית, שכבת ארזעניק
מתכותי, נסיבת המראה מובנת בנקל, כי מפעולת החום
התפרד הארזעניק המימי הבא מצבעי הגליונות הנאצר ברוח —
ליסודותיו, יסוד המימי עבר חלף לו דרך האספיראטאר, והאר-
זעניק נותר על קירות הקנה.
אולם אין כל חפץ תחת השמים אשר יאמר עליו, כי
רק רע הוא ושמץ דבר טוב בל נמצא בו, וכן נאמר עלהאורזעניק, אשר אמנם מצד האחד הנהו רעל נורא מאין כמוהו
הנה מצד השני הנהו מזור ומרפא בכנפיו, וכעת ישתמשו בו
הרופאים לשימהו בכל בתי מקרחת בתוך סמי מרפא למחלת
החזה.
הארזעניק הלבן הוא מהיר בפעולתו לפעול על הגוף יתר
הרבה מן המתכות. מפאת היותו נתך במים, בעוד אשר
המתכות איננו נתך במים בשום אופן, ולזאת דרוש זמן כביר
עד אשר יוכלו מיצי הקיבה להתיכו בפעולה כעמיית, ואז
יתערב עם הדם; אך נורא על כל הארזעניק המימי אשר אם
ילכד איש במצודתו, לשוא כל רפאות תעלה להצילהו, יען כי
הוא כגוף אוירי יחדור לתוך הריאה, יתבולל עם הדם ויפוץ לכל
קצות הגויה.
ואם אמנם נורא הארזעניק ואמיץ כח, בכל זאת נראה
כי אימת חלש גם עליו. ואם יוקח תערובות חמוץ הברזל עם
מאגנעזיע, ישיב הארזעניק את ידו מבלע, וסר כחו מעליו
מוכנת ה׳ בראנט אשר הבאנו למעלה, יש לאל ידה למצוא את
הארזעניק הבלול עם חומרים אחרים, גם אם לא יעלה במשקלו
לאטה. והיה אם ינטה קו חשד על איש אחד כי הומתע״י רעל ארזעניק, יבקעו את בטנו וישפכו את פרשו מן הקיבה
ומן הדקין, וישימו בתוך המוכנה, והיא תוכיח אם נמצא פה
ארזעניק ואם אין; ומאשר כי הלזעניק האצור שם יתפרד לבדו,
הלא יוכלו לדעת משקלו, ולשפוט מישרים אם היה בשיעור
הראוי ובכדי להמית, ובזאת יודע אם יש משפט מות ורצח על
הנחשד, לפעמים יקרה אשר יצא החשד שנים רבות אחרי
הקבר המת, במקרה כזה יוציאו את המת מקברו, או את הרקב
הנשאר מן הגויה, ישימוהו בתוך המוכנה, והיא תחרוץ משפטר
ולא תחטיא השערה.
ועתה אחרי הודענו את סגולת הארזעניק וידו הקשה, נקוה
כי יתן הקורא צדק לדברינו, כי הרעל הזה הוא אויב אורב
לגו האדם, ואל ירכתי בור יצעידנו, אם לא יזהר מכל
הדברים אשר בארנו פה
יעקב פרענקעלחדשות שונותבחשבון הוצאות המדינה אשר העריכה ממשלת צרפת
בשנה זאת, חשבה ג״כ לכלכלת ההוצאה עבור כהני הדתות,
וקצבה סך מסויים עבור שכירות הרבנים ומשמשי הקהילות אצל
היהודים 192400 פראנק מאוצר המדינה, אף כי מספר תושבי
היהודים בצרפת אינם רק כמאה אלפים נפש.
באוצר המדינה אשר לממשלת צרפת נתקבצו סך מטבעות
והב עצום למאד, עד כי הבאנק אינה חפצה לקבל עוד מאת
המביאים לה פקדוני זהב, רק בנכיון 12 פראצענט מן סך
הנתון. עד יום 15 לחודש פעברואר היה סך הזהב המונח
בהבאנק, שני מיליארדען ועוד 229 מיליאן פראנק.בארות מי המתכות (מינעראל- וואססער) אשר בעיר
עמס ואשר אליהם נהרו מכל ארצות אייראפא להתרפאות
בהם, כפי הנשמע קרב קצם ליבש מקורם ולהפסיק את
מעיינם. סיבת הדבר הוא, מכרי הכסף והעופרת אשר יחפרו
במקום בלתי רחוק משם, והחפירות ההן נתפשטו ונתרחבו
מתחת לארץ, עד כי הגיעו קרוב אל הבארות מן מי המתכות,
ויתכן מאד כי עי״ז יבצבצו המים לצאת מהם ולהריק את
מקורם לתוך המערות הקרובות להם, אחד מן הבארות ההם
הנקרא בשם וויקטאריא כבר סוגר ונסתם.
 בחודש יאנואר העבר היה מספר השריפות בארצות רוסיא
לפי הודעות המכה״ע 2180 שריפות, אשר סבבו היזק גדול מן
4 מיליאן רו״כ. במספר השריפות ההן היו 282 אשרנעשו בזדון עושי רשעה, ושתים מהן באו ע״י הברק (?)
בעיר בערלין בא בימים האלה האיש הממציא את מכונת
השאך אשר בה יראה את מופתיו לעין כל רואה. במכונה
הזאת יושב גולם אחד בתמונת איש טורקי לפני שלחן השאך
(הממציא קרא לו שם איוב) מלובש בגדי כבוד טורקים, רגליו
כפויות מתחתיו וכלי מקטרתו בידו האחת, ובידו השנית הוא
מושך את אבני השאך אשר לפניו, כל איש הרוצה להתערב
עמו בשחוק השאך, כמעט ימשוך אבן אחד נגדו, ימשוך
הגולם למולו אבן אחר משלו ללחום עמו, לא ירבה לעיין
במשפטו ולא יעמיק במחשבותיו, רק לפעמים נראה כמגענע
בראשו לאמר „ראה זה מצאתי", וע״פ רוב הגולם הוא המנצח
וזוכה בערובת השחוק. הממציא יראה לעין כל את הנמצא
בבטן הגולם בפנים, שמה נראו רק גלגלים ואופנים ומעכאניזם
שונים, והנפלא בהם הוא בנין הרכבת ידו הימנית ואצבעותיו,
העשוים בתחבולה להושיט את ידו ולאחוז באצבעותיו איזה אבןמאבני השאך, ולטלטלו ממקום למקום לפי משפטי המהלכים 
נודע הוא כי בשנות המאה שעברה עשתה המצאה כזאת רושם
גדול באייראפא, ע״י ממציאו שמו קעמפעלען מעיר פרעסבורג,
וגם הוא נסע ממדינה למדינה להראות מכונה כזאת. אבל
לבסוף נודע עדמתו, כי בתוך השלחן היה מקום נסתר לאיש
קטן נחבא שמה, אף שגם הוא פתח כל פעם להראות את
הנמצא בתיבת השלחן למטה. ואולם במכונה הזאת אין מקום
לשום חשד, כי השלחן אשר עליו ינוח דף השאך יוכל כל
איש להביא לו איזה שירצה ממקום אחר, ואין לבקש מצפוני
התחבולות רק בתוך הגולם עצמו, וע״כ הוא לפלא גדול בעיני
כל הבאים לראותו. ההשערה הקרובה בזה היא, כי אולי נמצא
בקרב הגולם במקום מכוסה סוללה עלעקטרית, אשר ממנה
יוצאים חוטים טעלעגראפים למקום רחוק, אשר שם יושב סתר
מושך באבני השאך ע״י כח עלעקטרי המגיע את ידי הגולם,
אבל עד היום לא נודע עוד פשר דבר זה.דג הלויתן אשר היה למופת בין אסיפת החיות בנויארק
(הצפירה נומר 48) אחרי העמל וההוצאות הרבות אשר הוציאו
עליו להביאו חי מן הים, הנה זה מקרוב מצאוהו שוכב מת
צף על פני המים. הרבה השתדלו עליו להחזיקו בבריאותו
לכלכלו בכל הנאה ויפה לו, ובכל יום החליפו עבורו את
כל מקוה המים הרבים במים אחרים מן הים, ומאכלו ליום היה
מיני דגים הרבה יקרים במחירם, אבל כל זה לא הונה למלך
האוקיינוס להיות כבוש תחת יד האדם ולחיות חיי הברידות,
ובהיות הבוקר ביום ידוע בבוא השומר אצלו, מצא את הענק
צף על פני המים באין כל נשמה באפויש הבל אשר נעשה על הארץ אשר יש
צדיקים אשר מגיע אליהם כמעשה הרשעים ויש
רשעים שמגיע אליהם כמעשה הצריקים
(קהלת ח׳ י״ד)
עוד מימי קדם קדמתה, בעוד אשר חשך כסה ארץ וערפל לאומים
היה משא גא-החזיון (Komödie). נפרץ בין עמי הארץ, ובמת-הישחק
שלטה שלטת ברוח העם להטותו אחריה. בימים קדומים בעוד
אשר אי-הדעת שררה בארץ בגאון עוזה, והאכזריות ישבה כסאות למשפט,
הובאו על במת-הישחק מראות איומים ונוראים, אשר העירו את לבב
העם לחמס ולגזל המלחמות, אשר העריכו שבויי הרומאים מול האריות
ופריצי החיות, לעין כל, הנה הפריעו את לבב הרואים ותאמצנה מתניהם
לשלול שלל ולבוז בז ולרמוס את האדם אשר נפל ברשתם כרמש האדמה
גם בעת אשר האינקוויזיטיאן ישבה על גפי מרומי קרת וידה בכל משלה,
גם אז מערכות העצים והאש והשיות, התמימות- צאן אדם - אשר העלו
עולות כליל עליהן, העירו את קנאת הדת בלב ההמון עוד יותר, לקרוא
ריב ומלחמה על כל איש אשר לא יתן אמון בכל אשר יאמינו הם,ולהשיבהו עד דכא. — אך עתה בדור הזה דור נאור. אשר ההשכלה
תצעד הלאה בצעדי ענק, ומבין חשרת ענני שנות דור ודור, תבקיע אורה
ותאיר לארץ ולדרים עליה בכלל ולחושבי אייראפא בפרט, מה רב טוב צפון
בהמחזות אשר יעלו יום יום על במת-הישחק, כלם אהובים, כלם
ברורים, כלם רק לנטוע אהבת האדם ומדות טובות בלב רואיהם מגמת
פניהם, ואשר על כן בכל המקום אשר רק דבר גיא החזיון ודתו מגיע
ירוממוהו בכבוד כי לו יאתה; כי המחזות רוח החיה הם באופני מצב
המוסרי אשר לכל עם ועם. — וביותר נאוה תהלה להמשוררים, חוזי
החזיונות האלה, אשר ברוחם פי שנים לחפש מטמוני מסתרים מעשי אנוש
ותחבולותיו לחדור כליות ולב בני דורם, ולתת למו מחזות אמתים, אשר
יציבו את מפעלי גוי ואדם יחד נגדם כמו חי, והעם בראותו זאת ילמד
להבדיל בין טוב לרע.
אחד מן המשוררים האלה הראש וראשון שבכלם, אשר הוא פלס
לו נתיב במשא-גיא-החזיון, וישם לו את האמת לקו והצדק למשקלת ולא נשא
פני איש, הוא המליץ הנודע שעקספיר האנגלי (במאה השש העשרה), אשר
לשמו ולזכרו לא לבד תאות כל בני בריטאניא, כי אם מקצה הארץ ועד
קצהו נודע לשם ולתהלה, ספריו נעתקו לכל שפה ולשון -) ויעלו על כל
כמות הישחק. — אך אי-שוגג אין בארץ, וכשנגה יצאה גם מלפני השליט
בחכמת ההגיון הזה, בהוציאו משפט מעוקל על היהודים בשירו הדראמא
„הסוחר מוויניציא״, אשר בו העמיד את היהודי בסמל הנקמה וקנאת*) זה לא כביר הופיעה העתקה מהדראמא שלו „אטהעלא" בשפת
עבר. והנה כל קורא הספר הלזה יראה ויבין עד כמה גדול כחו של
פעקספיר, ואפריון נמטיה להמעתיק אשר עשה את מלאכתו בחריצות ידים
וגם בהריקו את הדראמא מכלי אל כלי טעם שעקספיר עמד בה וריחו לא
גמר. מי יתן ונעתקו עוד ספרים מהמשורר הנפלא הלזה לשפתנו,
אך מאת מעתיקים נאמנים, אשר לא יעשו את מלאכתם רמיה, ומעתיק
„איתיאל הכושי" יהיה להם לנס, ממנו יראו וכן יעשו גם המה
.
ש״א
בהעתקותיהם.הדת, וישימהו להולך אחרי בצעו, ומפני כי בטח ימצאו בקוראינו
אשר לא ידעו את הדראמא הזאת, על כן נספר בקצרה את הספור לפי
דברי שעקספיר:
איש היה בוועניציא אנטאניא שמו, והיה האיש ההוא בעל אניות
סוחר ולו ריע באסאניא שמו. פעם אחת חשקה נפש באסאניא בעלמה
אחת מבנות חורי הארץ, ויבוא אל רעו ויבקש ממנו להלוות לו שלשת אלפי
אדומים, למען יוכל לבוא במסורת ברית הנשואין את אהובתו. מפני כי
לא היה כסף בידי אנטאניא בעת ההיא, על כן הלך עם רעו אל יהודי
אחד המלוה על שטרות ומשכנות שאילאק (Schylok) שמו וילוה את הכסף
ממנו, ושאילאק אשר התנכל לאנטאניא להערינו, כי שמר אליו עברה
מאז, לקח ממנו לערבון מכתב תעודה, כי אם לא ישיב הכסף לידו
לזמן המוגבל, אז אתו המשפט לחתוך ליטרא אחת מבשרו מכל מקום אשר
מצא חפץ בו, ויבטיח לו, כי איננו מבקש את דעתו. לצחוק היה שאילאק
בעיני אנטאניא על כן חתם על השמר, ורעו לקח את הכסף ויבוא בברית
עם אהובתו. — אחרי ימים לא כבירים קבל באסאניא מכתב מאת אנטאניא,אשר יודיעהו בו, כי ספינותיו טבעו בים ואין לו במה לשלם ליהודי הנושה בו,
כי כבר עבר הזמן. באסאניא לקח הכסף בידו וימהר אל היהודי, אך
הוא לא חפץ עוד בהכסף כי אם בהערבון לבד, אשת באסאניא, אשר
צרת ריע אישה עד נפשה נגעה, התחפשה בבגדי גבר ותבוא בין השופטים
אשר ישבו כסאות למשפט בעת יעד שאילאק לבוא ולחתוך את בשר הנוצרי,
ובחכמת לבה ידעה להפוך את לב שופט הראשי, עד כי האין ביהודי,
כי ישוב ונחם על הרעה אשר יזם לעשות. ויהי כי הקשה היהודי עורף
לא שמע אליו, צוה עליו במפגיע לחתוך מבשר הנוצרי ליטרא בשר אחת
לא פחות ולא יותר, גם אל ישפוך את דמו החוצה, כי רק את הבשר
נקח לו לערבון ולא את הדם, ואם לא יעשה כן אז בן מות הוא. היהודי
נבהל משמוע את הדברים האלה, ויבקש את כספו, אך בעון האשמה כי
היה עם לבבו לעשות נבלה כזאת ולחתיך בשר נוצרי, נחרץ עליו משפט
כי יחרם, והונו יחלק, חציו להממשלה וחציו ונתן אחרי מותו לבתו,
אשר הלכה אחרי מאהבה ותתנצר. - זה תוכן הספור בנוגע לעניננו.
(המשך יבוא)מודעה למוכרי ספרים
הנני בזה להודיע כי נגמרו שני כרכים מש״ס זאלאמאן זבחים, ע״ז, 
ואוכל להמציאם לדורשיהם, בכל עת שידרשו ממנו. — הכרכים „חולין" „תמורה" עם
שארי מסכתות קטנות, ונו״כ מחולין, יוגמרו הסטאראטיפען מהם אחר הפסח, ויבואו
לבית הדפוס תיכף
אברהם יעבץ
ווארשא בחודש אדר תרל״ז הודעות
.
יצא לאור בשפת רוססיא ברורה וקלה ספר תולדות ישראל מבריאת התבל
עד הריסת ביתר מהדורא שניה עם תקונים והוספות רבות. מחירו עם פארטע 50 ק'
להקונים הרבה ינתן ראבאט לפי מספר העקז׳. אדרעס המחבר:
Сотрителю казел. евр. учил. Х. Моргольешу въ м. Коренъ
Bолин. губ.'
בבית הלמוד (פענסיאנאט) לנערי אחב״י מרוסלאנד ופאלען שיסדתי בזה זה
שבע עשרה שנה, יש עוד מקום אתי לקבלת נערים אחדים מן ירח אייר הבע"ל
הנערים מחונכים בביתי ותחת השגחתי על צהיו״ט, ויוכנו לבית ספר הגימנאזיום אשר
בזה או לבית ספר המסחר, ומלבד הלמודים העברים אשר אורם, יכולים ללמוד
בביתי גם שפת רוסיש הנחוצה להם. פרטי האופנים נכון אנכי להשיב לכל שואל
פה ליק סוף ירח אדר תרל״ז, דוד גארדאן עוזר להמו״ל מכה״ע „המגיד״
Literat D. Gordon in Lyck Preussen :האדרעסע אלי בלעז
Редакторъ-Издатель съ. Сонинскiн.מודעה
כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי. גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת).
אדרעססע:
M. Wollnerr Decter der Medicin
u. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
אל נתן זנ' בצי׳ דברים כאלה אין להדפיס מפי
השמועה, אל משה טאט' בטש׳ איך שיהיה כנים
הדברים אל הרב דראב׳ בקאל׳ שלחנו וישלח
גם הוא.