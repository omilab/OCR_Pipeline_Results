א
ברוסיא ופולין.
 השולח במוקדם לשנה 5 רו״כ.
 נחצי שנה, 2.75 רו״כ.
ול לרבע שנה 1.50 רו״כ. 
על ביתר הארצות 20 פראנק.
באמעריקא 5 דאללאר.
AE
מחירו באשכנז:
14 רייכם מארק לשנה.
 בעסטרייך 8 פל׳ לשנה. 
וכן לרבע שנה.
שכר מודעות:
מכל שורה קצבה 3 קאפ'. 
ומשורה רחבה 10 קאפ׳
Cמכתב עתי משמיע חדשות
בקרב עם ישרון, מכל הדברים הנוגעים בעניני המדינות
ל
דברי חכמה ומדע, יריעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים הקולוניא הראשונה באה״ק. מעשה
הצדקה להיוצאים. הצופה לבית ישראל מאת נ' סאקאלאוו
הודעות. שאלות ותשובותדברי הימיםמן הענינים היותר הנכבדים אשר משכו עליהם את עיני
כל יודעי העתים בימים האלה. הוא הסכסוך אשר פרץ בין
ממשלת רוסיא ותוגרמא בדבר התשלומין מהוצאות המלחמה
האחרונה, ופרוד הדיעות בין שני חצאי ממלכת אוסטריא אונ-
גארין, בדבר הכסף אשר תדרוש הממשלה לצרכי המלחמה
נגד המתקוממים בבאסניע והערצעגאווינא, אשר כעת אחזה אש
המרידה עוד הפעם את ארבע פנות המחוזות ההן. ותחדש את
תנועת הסלאווים להרגיז את מנוחת אייראפא. — ממשלת
תוגרמא החלה זה מקרוב להביא סדרים נכונים בעניני הוצאות
והכנסות המדינה המבולבלים והמסוכסכים אצלה, ולנסות כחה
בתחבולות שונות להמיש את צוארה מעול החובות אשר השתרגו
עלו עליה לרגלי המלחמה האחרונה, ותאסוף לעיר קאנסטאנ-טינאפאל כל גדולי אילי הכסף מאייראפא, אשר בידיהם נמצאו
שטרי חובותיה למכביר, לתווך ולפשר עמה באופני התשלומין,
הציר לממשלת רוסיא ה׳ נאוויקאוו בראותו שעה מוכשרת כזאת,
הביא לפני הועד גם את תביעת ממשלת רוסיא על תוגרמא
בדבר כסף הענושים מהוצאות המלחמה האחרונה אשר התחייבה
לשלם, ויבקש ערובה בטוחה ממנה לבל תשמיט עוד את
התביעה הזאת לאחר זמן, רק ידונו עליה ביחד עם כל התביעות
של בעלי השטרות ההם. אבל נגד הטענה הצודקת הזאת השיבה
ממשלת תוגרמא, כי משפט הקדימה היא לבעלי השטרות, ולא
תוכל להסיג את גבולם ולגרוע מחלקם לסלק כסף ענושים לרוסיא
שהוא חוב מאוחר, וגם בעלי השטרות, בהיותם נוגעים בדבר
התנגדו בכל עוז לחפץ ממשלת רוסיא, והשיבו את בקשתה
ריקם. הציר נאוויקאוו הרבה להזהיר ולאיים בשם ממשלתו
את ממשלת תוגרמא לבל תקשה את ערפה בדבר הזה, אבל
כל טענותיו ואזהרותיו לא עשו פרי, ועל כן שלחה ממשלתרוסיא את פקודתה אל הציר נאוויקאוו לשוב לבוא לפ״ב, ולעזוב
את קאנסטאנטינאפאל, אשר כפי הנודע הוא לאות כי הופר
ברית השלום ונפסק כל מו״מ בין שתי הממשלות. הן אמנם
המכה״ע „זורנאל דע ס״ט פעטערבורג" מבטיח לאמר, כי עזיבת
ציר רוסיא את בירת תוגרמא אין לו שום קשר והתיחסות עם
תשלום החוב ההוא, אבל בכל זאת עשה הדבר רושם גד
בעולם הדיפלאמאטיא, ורבים מיודעי העתים רואים בזה כמו
פרץ רחב בחומת השלום הכללי, ויש מדורשי רשומות אשר
וחזקו את ההשערה הזאת עוד יותר, ע״י ההתקרבות הגדולה
אשר נראה בימים האלה בין אשכנז ותוגרמא, ואותות כבוד ויקר
החולפות בין הקיסר ווילהעלם ובין הסולטאן, וכנודע רבים
משרי צבאות האשכנזים נוסעים לתוגרמא לתקן שם את סדרי
החיל על אופן התקון של צבא האשכנזים. אבל כל השערות
האלה הן קלוטות מן האויר, וברית השלום שבין שלשת הקסרים
אדירי אייראפא עומד בתקפו חזק וקיים, ערובה נאמנה להשלום
הכללי.וידי ממשלת אוסטריא מלאות עבודה רבה, כן בפנימית
ממלכתה וכן במלחמתה עם אויביה מחוץ, המרידה בבאסניע
והערצעגאווינא הולכת הלוך וחזק, ואם בראשונה היתה המלחמה
כבדה עם אויב גלוי העומד במערכה מול מערכה. הנה עתה
כבדה המלחמה על אחת שבע עם עדת זבובי מות הנושכים ונסים
הנה והנה, קצרה נפש שרי צבאות אוסטריא בעמלם לרדוף אחרי
הקושרים בהרים. לחפשם במערות ובמנהרות. המתקוממים
יוצאים ממחבואם ורודפים אחרי צבאות אוסטריא. וידריכום
בסביבות יעלאווידא עד צערקוויצע. ותחת אשר בראשונה
היתה יד שרי הצבאות בעורף אויביהם, עתה יבקשו לבצר
את מחניהם על ההרים, לבל יהינו המורדים להעלות אליהם
להרגיזם, לפי הידיעות החדשות נודע הדבר כי רבים משבטי
הסלאווים שמו ידם בסתר עם המתקוממים, ועל כן קמו עתה
בכח חדש אחרי כשלו ונפלו זה כחדש ימים. והנה להוצאות
המלחמה הזאת דרשה הממשלה מאת שלוחי שני חצאי הממלכה
עסטרייך - אונגארין, לקיים בידה סך כ״ה מיליאן פל׳ הנחוצים
לה. אבל האונגארען פחתו מהסך הזה שני מילליאן. הן
אמנם ב׳ מילליאן אלה אינם מעלים או מורידים ביותר, אבל
פירוד הדיעות אשר פרץ בין שני חצאי הממלכה הזאת מוכיחלמדי, כי אין רוח האונגארים נוחה ממעשי הממשלה בנוגע
להמחוזות באסניע והערצעגאווינע, תכלית חפץ הממשלה הוא
מאז לפרוס מצודתה על שבטי העמים הסלאווים ההם ולסחפם
אל הסלאווים אשר בארצה, והיא השיטה המדינית אשר ראש
המיניסטעריום ה׳ טאאפפע מחזיק במעוזה. אבל האונגארים
מתנגדים לשיטה הזאת מכל וכל, וע״כ השתמשו במקרה הזה
הבא לידם להראות דעת להממשלה שהפאליטיק הסלאווית לא
תפיק רצון מהם. ולפי הנשמע יצאה התנועה הזאת נגד המי-
ניסטעריום הנוכחי מאת הגראף אנדראססי, החותר בכל עוז
לשוב לאחוז הממשלה בידו, ויש רגלים לההשערה הזאת, באשר
שר האוצרות ה׳ שלאווי כבר הושיט בקשתו אל הממשלה להתפטר
מפקודתו
הסער הגדול אשר נעור מירכתי נגב ארצנו הרגיז והרעיש
עוד הפעם את מצב אחב״י שוכני רוסיא האדירה. הימים אשר
הונח לנו מעט מעצבנו ומרגזנו חלפו הלכו למו, המשא ומתן
של הועדים בערי המדינה לפתרון שאלת היהודים והמון הצעותיהם
ירדו לטמיון, אך תחת זה הגיעו ימי משובה וחמת אכזריות
לההמונים החשוכים אשר הרתיחו כסיר מצולה בערי הנגב. גם
מועצות הועד הראשי לפתרון שאלת היהודים אשר בבירת
המלוכה, נשתקעו ונדחו מפני המקרים והפגעים המתחדשים
)N№ 115 חדשים לבקרים, כי באה הידיעה מפ״ב (גאוויני
אשר מפאת התחדשות הפרעות והשערוריות נגד היהודים במחוזות
הנגב יפסיק הועד לפי שעה את כל משאו ומתנו, ויכונן לחקר
השנאה לישראל בהמקומות עצמם אשר בהם התחוללו המקרים
ויאסוף בחפניו ידיעות חדשות התלויות בהמקרים ההם, ואת
החקירות והדרישות החדשות ישים לו לקו, בהחילו עוד הפעםאת עבודתו ומועצותיו, אולם לא נודע ברור אם ישוב עוד הועד
אל מלאכתו, כי רבו האותות והמופתים המעידים ששאלת היהודים
התנערה מעפר שפלותה ויצאה מרשותו של הועד הזה, ומתוך
הערפל הבקיע אלינו אור תקוה נעימה. באור פני מלך חסד
בחמלת שרים ישרים ונבונים אשר למשפט ישורו, כי לפי
הודעת מכ״ע נאוויני N№ 118 נתנה הממשלה פקודה להמיניסטער
דייטערן ותמלא את ידו. לחבר ולהכין הצעה של חוקים חדשים
אשר יפתרו את שאלת היהודים בפתרון של קיימא, וישימו
למישור את כל המעקשים והסכסוכים אשר התנגשו על דרך
התרתה עד היום, ראש הפנה לההצעה החדשה הזאת תהיה
חלוקת כל בני ישראל שוכני רוסיא לשתי פלגות, לבעלי דעת
והשכלה, ולבלתי מלומדים. כל המשכילים והמלומדים יהיו רשאים
לגור בכל רחבי רוסיא, ויהיו נהנים מכל זכיות האזרחים באין
הבדל בינם ובין שאר תושבי הארץ, אולם שר האוצרות „בונגע״
משתדל בכל עז להוציא לפעולות שיווי זכיות היהודים לגמריעכ״ל מכ״ע הנ״ל. והנה אף כי הידיעות וההשערות הן שונות
ומכהישות אשה את רעותה, ולא נדע מה ילד יום, בכל זאת
נראה הדבר כי תקופה חדשה החלה במהלך שאלת היהודים
וע״כ נקוה כי מצב אחב״י ברוסיא לפי תכונתו היום, כבר עלה
עד מרום קצו, ימי הפרעות והוללות לחומי רשף השנאה והקנאה
חלפו, ומשפטנו יצא לאור הצדק והיושרע״ד השערוריות בערי הנגב הננו קוראים במכ״ע גאזעטא
פאלסקא No 91 כדברים האלה: תשע עשרה ימים עברו מאז
התפרצו הפרעות לראשונה בעיר הקטנה „הוצולאווא״, ועוד היום
תתחולל הסערה בכח נורא בכל מחוזות הנגב. ביום 16 לחדש
זה החלו המבוכות בפראנא החדשה, וזה אתמול (יום 18 לחדש)
הגיעה אלינו הידיעה הטעלעגראפית כי המנוחה שבה לאיתנה.
אחרי אשר בא שמה גדוד הוזארען מיעליסאוועטגראד. במשך
תשע עשרה יום התחוללו הפרעות בתשעה מקומות שונים במחוזות
מושבותנו. מכה״ע „וויעסטניק" היוצא לאור באדעססא הדפיס
ודיעות ברורות אשר קבל מאת פקידי הממשלה על אדות
השערוריות, וככה הוא הולך ומונה את המקרים של רדיפות
היהודים: 1) „הוצולאווא" (או „וויעליצוגולאווע" עיר קטנה
רחוקה מאדעססא 148 וויערסט), הפרעות התפרצו ביום 21
מארץ. שלשים חנויות ושמנים בתי מעון נהרסו, וכל רכושם
היה לבז ולמרמס, חמשים איש הושמו במאסר, וביום השני—1
שקטה העיר. 2) באלטא, הפרעות התפרצו ביום 29 מארץ
ונמשכו ביום תמים וגם ביום שלמחרתו, כל הבתים והחנויות
נהרסו ונתרוקנו, וכל אשר בהם היה לבו ולמשסה או נהפך
כדומן על פני חוצות, מספר היהודים המוכים והפצועים רב
מאד, מאה איש הושמו במאסר אנשי הצבא ושר הגליל באו
לעיר אחרי תום הפרעות. 3) אבאזווקע (קולוניא של יהודים
עובדי אדמה בקרבת באלטא). השערוריות החלו באור ליום 31
מארץ, והיו דומות בתכונתן להשערוריות אשר בבאלטא, יהודי
אחד הומת ורבים נפצעו בפצעים אנושים, ארבעים איש מבעלי
הפרעות הושמו בכלא, 4) לאטיטשעוו (בגליל פאדאליען).
הפרעות החלו ביום 31 מארץ, עשרה בתי מעון נהרסו, וכארבעים
איש נתפשו, 5) דובאססארי (בבעססאראביען) הפרעות התפרצו
ביום 1 אפריל, החלונות והדלתות בבתי היהודים הוכו לרסיסים,
חנות אחת נהרסה ורכושה היה לבז. חמשה אנשים יהודים
נפצעו ואחד מהם הומת. 6) אקנא (בפאראליען) הפרעות
החלו ביום 1 אפריל ונמשכו כיום תמים, בתי היהודים נהרסו
ורכושם היה לבז. 7) הספרים בערעזנא ובעסונסק. הפרעות
החלו ביום 31 מארץ ונמשכו כשני ימים. 8) הכפר מאמארינא
התחלת הפרעות באור ליום 1 מארץ, ארבע חנויות נהרסו
ורכושן בזזו. 9) העיר הקטנה פראגא החדשה (בפאדאליען), התחלוהפרעות ביום 4 אפריל. מספר בעלי הפרעות כאלפים איש
מזוינים בכשיל וכילפות ובכלים שגורפין בהם זבל ועפר, כל
חנויות היהודים וכל בתיהם נהרסו וכל אשר בהם היה לבז.
השערוריות היו נוראות יותר מאותן שבבאלטא. בהמקומות
בערעזנא ורובאססארי התחדשו הפרעות עוד הפעם, מן כל
אופני הפרעות ותכונתן נקל לראות, שכולן ערוכות ומסודרות
בדרך אחת, ולא מקרים בודדים המה, אך רוח אחת מתהלכת
באופניהם, וסדר ומשטר אחד למו, עכ״ל במכ״ע הנ״ל
ע״ד המבוכות האיומות בבאלטא הודיע הסופר למ״ע גאלאס
דברים מבהילים ומרגיזי נפש, ונעתיק מהם אך מעט מהרב
(כפי אשר נעתקו במכ״ע קוריער ווארש׳ o. 92): במרכז העיר
נראתה לעיני תמונה נוראה ומחרידה, על רצפת הרחוב יתגוללושברי כלי הבית, ושיירי סחורות שונות, ובתוך החנויות והבתים
יוכת שאיה, הרס ואבדן, בלתי קירות החומה אשר נשארו על
מקומם. כמראה עיר מבוקעה, אחרי אשר לכדה האויב ויהרוס
לא חמל. כן נראתה לעיני באלטא העליזה לפנים, וכמו מופת
נאמן על הדמיון הזה, הם אנשי הצבא החונים ברחובות העיר
עמדתי מלכת ושאלתי את אחד העוברים לפני, איה מקום ללון,
והאיש השיב לי לתומו לאמר: לא אדע, כל העיר חרבה ונשמה,
הרימותי את פעמי לסובב בעיר ולראות את כל עקבות החורבן
הנורא, ואם אמרתי לספר את כל אשר ראו עיני. הלא תלא
כל שפה וגבול תבול כל עט סופרים לספר אף אחת מהנה
בשבע שעות עברו לי, טרם כליתי לכתת את רגלי בין עיי
המפלה ושרידי החורבן וההריסות, ונוכחתי לדעת כי מקצה
באלטא עד קצה, בכל גודל העיר המשתרעת במרחק ארבעה
וויערסט, מכל אשר ליהודים לא נשאר דבר. לכל היהודים
יושבי באלטא אין לחם ואין שמלה, אין מטלטלים וכלי בית,
ואין מרבדים ומצעות. אין קדירה ואין קערה, שוו נא לנגד
עיניכם גם זאת, שבכל בתי היהודים לא נשארו החלונות והדלתות
וברובם נהרסו גם התנורים, ואז גם אז יהיה לכם רק מושג קלמן המצב הנורא והנואש אשר בו נמצאים כעת היהודים יושבי
באלטא, רוב היהודים לא אכלו להם כשני ימים עד אשר
הובאו ככרות להם מאדעססא. נסעתי לרחוב התיכונה ששם
חלקו לחם להאומללים. המון עם רב וקול צעקה גדולה ומרה!
אלפי ידים פשוטות לקבל פת לחם! גם לב חלמיש ימוג כדונג
ועפעפי תנין דמע יזולו למראה הנורא הזה. אנשים עשירים
ונכבדים, נדיבים ושועים אשר אומנו עלי תולע והתענגו בכל
מנעמי החיים, נהפכו בין לילה לעניים מרודים סובלים חרפת
רעב. אנשים בעלי הון ועושר. חכמה וגדולה, אשר ביתם
היה פתוח לרוחה פושטים יד לעזר, השכל מנשש באפילה והחוש
האנושי לא ישיג, שכל החורבן הנורא לא בא מאש וממים
או משאר כחות הטבע אשר יצאו לפרוע פרעות, אך מבני אדם
ברואי בצלם כל רדיפות היהודים ובלהות תלאותיהם בשנה
החולפת כאין וכאפס נחשבו נגד חרבן באלטא, אשר בו התחוללהתאות בהמיות וחמת זוחלי עפר, בכל בתי מעון לא נשאר דבר,
הכלים, הבגדים, כלי פשתן המגוהצין, המצעים הכרים והכסתות,
קנצי למלין, מחוט ועד שרוך נעל, כל אשר בלשכת האוכל
וכל אשר בחדר המבשלות, הוכה לרסיסים ונקרע לקרעים,
התמונות שעל הכותל. גם הם נשברו ונתפוצצו. כמראה הזה
ראיתי גם בהחנויות, כל הסחורות היו לאבק ולדומן. ברשות
בעלי הבתים, נסיתי לחטט בהחמרים הצבורים ההם, ונוכחתי
לדעת, שכל הסחורות הטובות והיקרות, משי ובד, עורות ובגדים,
לא השאירו שם הפראים הפרועים, ורבים מבגדיהם הקרועים
הבלואים מתגוללים שם באשפה, כי לבשו מחלצות ויפשטו
מעליהם את הבגדים הצואים, גם כסף וזהב ואבני חפץ,
ובכלל כל שוה כסף הנוח לקנותו במשיכה שמו בכליהם
ואת אשר לא יכלו לקחת אתם וגם לא לקרוע או לשבור,
זהמו ומשחו בנפט ובשמן למען השחיתם למען אבד את ערכם.
לסוף יתאר הסופר את מעשי השוטרים לעצור בעד הרעה,
ואת ההזמנה שהזמינו את האכרים מסביב, ועוד כהנה וכהנה.
)No. 116 בעיר קאמיענעץ פאדאלסק (לדברי מכ״ע נאוויני
פרצה תבערה נוראה בהרחובות אשר בהם מושב היהודים
חנויות ובתים רבים של היהודים עלו על המוקד, ההיזק עולה
לערך חצי מילליאן רו״כ. רוב הבתים והחנויות לא היו אחריותם
בחברות הבטחון, ועל כן אין לתאר את העוני והמצוקה אשר
באו לרגלי האסון הזה, אשר שבר מטה לחם להרבה מאות משפחות,
גם העיר הקטנה קוטאייגראד (גליל פאדאליען) עלתה על המוקד
כולה, ומשפחות יהודים רבים נשארו בעירום ובחוסר כל
מספר היהודים אשר נגזר עליהם לעזוב את העיר מאסקווא
עלה לערך 5,000 איש, ביניהם היו גם היהודים המשחקים
בבתי החזיון אשר בעיר, האומללים האלה נודדים במרחקים ולא
ימצאו מנוח לכף רגלם, רבים מהם באו לבראדי, אך מפאת
שפעת המונים המונים הבאים שם מכל עבר ובפרט מערי הנגב
אין לאל יד „החברה למשען האומללים" להחיש להם עזר לפישעה.
מקיוב באה הידיעה במכ״ע קוריער ווארש׳ No. 95 כי ביום
15 לחדש זה העתיקו היהודים את משכנם מחלק העיר הנקרא
„פאדאל״, כאשר היתה עליהם פקודת הממשלה זה מקרוב.
העקירה וההנחה יצאה לפעולות במנוחה וסדרים, פחד השערוריות
חלף, ולערך שש מאות בתי מעון הוצנו ריק. לרגלי הדבר הזה
ירד פלאים מחיר הדירות בהעיר
מכ״ע נאוויני No. 117 מודיע כי לערך שבע מאות משפחות
יהודים עזבו את העיר פ״ב לרגלי הפקודות החדשות, ולערך
שתי מאות מהם יוצאות לאמעריקא, באשר השיגו תמיכה ועזו
מאת קרוביהם אשר קדמו להיות באמעריקא זה כביר
מעיר סמאלענסק מודיעים למכה״ע הפולאני, (וויעק 92)
כי לרגלי הפקודה אשר יצאה מאת שר הפנים אל כל שרי
הגלילות ברוסיא הפנימית, לאסור את הישיבה בהם לבני היהודים
אשר כלו חק עבודתם בצבא משך עשרים וחמש שנה ועי״ז קנו
להם ולזרעם זכות הישיבה שם הציע שר העיר סמאלענסק
שאלתו לפני הממשלה, אם האיסור הזה חל בכל ערי רוסיא
אם גם בני אנשי הצבא אשר נולדו ברוסיא הפנימית חייבים
לעזוב את ערי מולדתם ולנוע לתוך תחום מושב היהודים בערי
המערב והדרום, ועל השאלה הזאת באה החלטה ברורה ונמרצה,
שאין הרשות לבני אנשי הצבא היהודים לגור ברוססיא, ויוצאים
מן הכלל רק הבנים הסמוכים על שלחן אביהם, שזכות אביהם
מסייעתם לגור אתם יחד, ולא כן העומדים ברשות עצמם.
בעקב החלטה הזאת נאלצו רבים מבני אנשי הצבא הנולדים
בסמאלענסק, אשר היה להם שם מסחר או עסקו באומנות
לעזוב את עסקיהם ולהעתיק מושבם לתוך ערי מושבות היהודים,
אשר לא היו שם מעודם, כי הורתם ולידתם וחינוכם ומשאם
ומתנם עם הבריות היו עד היום ברוססיא הפנימית, וע״כ קשתה
עליהם פרידתה. עכ״ל מכ״ע הנ״ל
קוראינו כבר יודעים כי יצאה פקודה מאת הממשלה על
כל היהודים נושאי משרה בהנהגת מסלת הברזל הדרומית
מערבית, להתפטר מפקודותיהן מפני שאין להם זכות הישיבה
ברוססיא הפנימית. עתה מודיע מכ״ע „זאריא״ כי בעלי מסלות
הברזל הושיטו מכתב בקשה אל הממשלה, ויבקשו מאתהלבטל את פקודתה, יען כי היהודים דרושים מאד לחפצם,
ולרגלי התפטרותם יגיע נזק גדול להם, ההשתדלות הזאת לא
עשתה פרי, הפקודה נשארה בתקפה, ביום 15 אפריל התחייבו
כל היהודים לעזוב את מקומם. ורק לנושאי משרות הגבוהות
נתנו פנאי שנה אחת, למען ימצאו בין כה וכה אנשים אחרים
הראוים למלא את מקום היהודים הנפטרים לבתיהם
מכ״ע וואסחאדר השבועי מודיע (נעתק בגאזעטא פאלסקא
נומר 94) כי הפקידים העומדים על עניני הרפואה בבירת המלוכה
הוו את דעתם לפני הממשלה ע״ד שאלת היהודים הרוקחים, כי
זמן שנה אחת אשר הונה להם למכור את בתי המרקחת הוא זמן
קצר יותר מדי, ולא יספיקו בידם למכור אותם כפי ערכם, וע״כ
הציעו לתת להם זמן חמש שנים לכל הפחות, אך הצעתם לא
הפיקה רצון מאת הממשלה ותשב ריקם
ביום 8 אפריל נאספו כל שלוחי קהלות ישראל אשר ברוסיא
לעיר פ״ב, לבית הבאראן גינצבורג. לפני התחלת המו״מ הטיף
הדר׳ דראבקין את דבריו על אדות מטרת האסיפה ותכליתה,
וליושב בראש נבחר הבאראן גינצבורג. אח״כ החל המו״מ ע״ד
סדר הענינים אשר לחברי האסיפה לדון עליהם, ונמנו וגמרו לדון
על שאלת היציאה, על הסבות אשר מהן יצאה תנועת היציאה,
ועל כל השאלות התלויות ונוגעות בה, ואח״כ יסדו ועדים מיוחדים
לכל ענין וענין.
במכ״ע הנ״ל. אנו קוראים את הידיעה המעציבה הזאת:
בסוד שלוחי קהלות ישראל הנושאים ונותנים בבירת המלוכה
ע״ד שאלת היהודים קרה מקרה נורא, ציר קהלת מאהילעוו ה׳
ש. שמערליג. זקן בן ששים שנה, דבר בחומו דברים כבושים
ונמרצים היוצאים מן הלב, ובהמון רגשותיו צייר את מצב
אחב״י ברוססיא, ואחרי כלותו לדבר נפל באין אונים, ואף כי
מהרו הרופאים — אשר גם כן היו בישיבה ההיא —להשיב את נפשו,
ועוד רופאים מומחים נקראו אליו, אך לא הועילו כל תחבולותיהם
ויגיעם, ואחרי שעות אחדות עלתה נפשו הטהורה אל האלהים
המקרה הזה פרש מעטה כהה על פני הועד הזה, בהפקד מקום
אחד מחביריו, אשר העלה את נפשו כליל על מזבח אהבתו
לעמו, יחונן ה׳ את עפרו ותנצב״ה.ביום 20 לחדש זה עלתה האורחה הראשונה של 500 איש
לאה״ק. להחברה הזאת יש כסף למדי, ובתוכה נמצאים
מלומדים רבים וגם רוקח אחד. האדמה אשר עליה יתישבו
בני החברה הזאת כבר נקנתה באה״ק.
הגביר הנודע ה׳ בראדסקי מאדעססא התנדב לתת עשרה
פראצענט מהונו לטובת ישוב ארץ ישראל. הון העשיר האדיר
הזה כנודע עולה לכמה מילליאן רו"כ.
בעיר לעמבערג נוסד ועד תמידי לתמיכת היהודים יוצאי
רוסיא, מן שלשת צירי החברה האנגלית היושבים שם, הבאראן
מאנטאג והד״ר אשער נוטים אחרי אמעריקא, והשר אליפהאנט
נוטה אחרי ישוב ארץ ישראל
מאמעריקא באה הידיעה הנכבדה בכל מכה״ע (קוריער
ווארש׳ No. 117) לאמר: הפרעזידענט של ארצות הברית באמע-
ריקא קבל דעפוטאציאן מן אנשים נכבדים אשר באו לפניו
לבקשהו לפעול לטובת היהודים ברוסיא, וע״ז ענה להם, שכבר
שלח דברו אל הציר האמעריקאני היושב בפ״ב, לדבר אל ממשלת
רוסיא דברי שלום ואמת על אדות הטבת מצב היהודים, אולם
בנוגע להיהודים ילידי אמעריקא היושבים ברוסיא. כבר נחלט
לבלי לגרוע זכיותיהם מכל יתר תושבי הארץ.
בעירנו „ווארשא" תנועת היציאה לחו״ל הולכת ומתגברת.
בימי השבוע העבר עזבו את עירנו כאלף איש, ופניהם מועדות
לאמעריקא. ביניהם היו ג״כ משפחות שלימות עם נשים וטף,
ורובם נסעו לברעסלא, בערלין, האמבורג, בתקותם לקבל שם
עזר מאת הועדים, כי אין בידם על הוצאות הדרך רק עד
המקומות ההם. רעיון התיסדות חברה למשען האומללים התעורר
בכל תקפו בין אחב״י בעירנו. בישיבה של תשעה אנשים ידועים
מבעלי החברה ש״ס דפה, התנדב כל אחד מהם סך אלף רו״כ 
והה״ג רש״מ נדב מכיסו ג״כ אלף רו״כ ס״ה 10,000 רו״כ, וזולתם
נדבות רבות גדולות וקטנות מאת אנשים פרטים מניעות אל
האנשים המתעסקים במעשה הצדקה. לפי הנשמע הציע אחד
מהנוגעים בדבר, שכל אחד מהמתנדבים ירים תרומה כסף סךחמשה פראצ' מהונו ברשיון הממשלה, וכעת נו״ג בה להוציאה אל
הפועל. בכלל נראה כי רוח ההתנדבות העירה את לבב כל
אנשי עירנו. ואם רק יצלח החפץ בידי ראשי הנכבדים, לכונן
סדרים ישרים במעשה הצדקה ולנהלה כתיקונה, אז בל״ס יתעורר
כל העם מקצה, ואיש לא יתעלם מן החובה הגדולה והקדושה
הזאת, להשפיע טובה להאומללים אשר השעה רחוקה להם ללכת
לבקש מנוח מעבר לים
ביום ב׳ לשבוע זו היה עוד הפעם חצר מסלת הברזל
ווארשא ווינית למקום המחזה לתנועת היציאה. כל חצר המסלה
היה מלא מפה אל פה אנשים נשים וטף, יותר ממאתים איש
עזבו את העיר וישאו את פעמיהם, רובם לאמעריקא, ומיעוטם
לארץ הצבי, ומפאת אשר רבו מאד המון קרוביהם ומיודעיהם
המלוים אותם. ע״כ החזיקו שם משמר שוטרי הפאליצייא וזשאנ-
דארמען במספר רב, להשגיח על הסדרים והמנוחה, לפי אשר
שמענו מפי רבים מהנודדים, יספיק להם כספם רק לצרכי נסיעה
עד מקום הועדים, וישליכו את יהבם על אחב״י בחו״ל, והמה
לא לקחו עוד אתם את בני ביתם, אך בגפם הלכו לתור לנפשם
מקום מנוחה ואחרי כן יקוו להביא שמה את בני משפחתם, אך
אלה אשר נסעו בלוית נשיהם וילדיהם, היה בידם מעט כסף,
ולפי דבריהם, אם רק ישיגו עזר קל ומועט מאת החברות, אזי
יוכלו לעבור דרכם בשלום ולבוא אל המנוחה והנחלה. בין
הנודדים ראינו ג״כ איזה אנשים בעלי הון אשר פניהם מועדות
לארץ הצבי, ולפי דבריהם, כבר החליפו מכתבים עם הועד אשרביפו, והועד קנה למענם אחוזות נחלה.
תנועה כבירה וחזקה לטובת ישוב א״י נראתה בכל תקפה
גם בין תלמידי האוניווערזיטעט בעירנו, ורבים מהם באו בברית
עם חביריהם מכארקאוו לעזוב את ארצנו ולעלות ציונה, להתישב
בקאלאניא של חמש מאות סטודענטים, מודדים, רופאים, עורכי
דין, וחניכי בתי הלימוד לעבודת האדמה.
מכ״ע „מאסק. וויעד." מודיע ממאסקוי, כי הגענעראל-
גובערנאטאר דאלגארוקאוו נתן צו ופקודה נמרצה אל כל הפקידים
והשוטרים, להיות מתונים במעשיהם בהרחקת היהודים שאין להם
הזכות לשבת בעיר, להניח להם פנאי כל צרכם. בעניני
משפחתם ועסקיהם ומשלח ידם להכין א״ע להעתיק משכנם
ולא יצאו כמבוהלים ודחופים, ולבל יסבלו בגופם או בממונם
מפני בהילות השוטרים והפצרתם.
הגענ"׳ גובערנ׳ הורקא באדעססא הוציא פקודה אל אנשי
הצבא, שאם יתחדשו הפרעות באחד המקומות אשר בתוכו
יחנו או בקרבת המקומות ההם, מחויבים הם למהר מיד לעזרת
היהודים, ולהשיב את המנוחה והסדרים, עוד בטרם ישיגו פקודה
מאת שרי הצבא הגבוהים עליהם אשר על פיהם יחנו ועל פיהם
יסעו, כי לפעמים תבוא פקודה כזאת לאחר זמן, וע״כ לא יוכלו
אנשי הצבא לעמוד בפרץ.הקולוניא הראשונה באה״קאם באמת ובתמים נחפוץ להוציא לפעולות אדם את
הרעיון הקדוש והנעלה, רעיון ישוב א״י, כי עתה אין לנו לשעשע
נפשינו במליצות ולהגביה עוף על כנפי הדמיון, אך החובה
מוטלת עלינו לשים את הנסיון נר לרגלינו, ואת הנראה בעולם
המעשי אור לנתיבתנו, כי בדברים כאלה לא המדרש הוא העיקר
אלא המעשה, ולא מפי העיון והסברא אנו חיים אך מפי הנסיון;
והנה הנסיון יורנו כי ראשית כל מפעל גדול הוא מצער, יסודו
ושרשו התחלה קטנה, וההתחלה תוכל להיות לנו לקו לפלס
נתיב להגדיל ולהאדיר פעולתנו, ממנה נראה מה לרחק ומה
לקרב, ונדע לכלכל את מעשינו במועצות ודעת למען יצליח
חפצנו בידינו ויעשה שרש למטה וענף למעלה, לכן בצדק
עיני כל השואלים ודורשים בהלכות ישוב א״י נשואות אל
ההתחלה הראשונה, אל הקולוניא הקטנה אשר נוסדה לפני כמה
שנים, ואשר כבר הודענו בזמנה ע״ד התיסדותה, וע״כ לא
למותר נחשוב לשוב אליה ולהודיע מצבה וסדריה, כי הידיעות
האלה תהיינה לנו כמפתח לפתרון שאלת ישוב א״י בכלל
הקולוניא ההיא הנקובה בשם הנאה לה „פתח תקוה" משתרעת
בגודל 1096 העקטאר (מדת כל העקטאר הוא 300 רגל אורךברוחב 300 רגל) של אדמה שמנה ופוריה, כל ושדות
הזרועות יתנו יבול למכביר, אבל יש מדת אדמה רחבת ידים
אשר לא תחדש ולא תזרע, ועוד מדה גדולה ממנה מסורה
בחכירות בידי האשכנזים עובדי האדמה לעבדה ולשמרה, והם
ישלמו בעדה שכר מצער, ומעתה היפלא בעינינו בראותנו כי
הקולוניא היהודית חציה ביד היהודים וחציה ביד האשכנזים,
ומן החצי אשר בידי היהודים גדולה מאד מדת שדה שמיטה
שאיננה מוציאה כלום מאפס זרע. על השאלה הזאת נמצא
תשובה. בשימנו את לבנו לחקר התיסדות הקולוניא הזאת,
עשרה אנשים חרוצים קבצו על יד את כל הונם, באומץ לב
ובגבורת רוח בצעו את חפצם, והוציאו לערך מאה אלפים פראנק
טרם באו אל המנוחה ואל הנחלה אשר אותה נפשם, מבלי איש
תומך בידם ומבלי משען ומשענה. בראש האגודה הקטנה הזאת
עמדו שלשה אנשים מחוכמים ובעלי כשרון, ה׳ סאלאמאן
אשכנזי) ה׳ גרינגארט (יליד א״י) וה׳ גוטמאן (אונגארי), והם
מכרו את כל אשר להם לבעבור בצע את המפעל הגדול הזה
ובעוד אשר הקולוניא האשכנזית נשענת על עזרת האשכנזים
יושבי אייראפא, אשר ישלחו אל הקולוניסטים כסף תועפות
והקולוניא תעלה כפורחת ותעשה פרי הלולים, הנה הקולוניסטים
היהודים לא נושעו מאת אחיהם באייראפא ברב או במעט, אךבעצמם נשאו וסבלו את המשא הגדול הזה, ואיככה נוכל לדרוש
מידם שיביאו את הקולוניא אשר להם אל המדריגה הגבוהה
שאליה עלתה הקולוניא האשכנזית ע״י עזר וסעד ושפעת נדבות
באות תמידין כסדרן?. הנה ככה יתאר מנהל הקולוניא את מצב
הקולוניא „פתח תקוה״: ביום 31 יולי בשנת 1878 קניתי חלק
אחד מן הספר הנקרא מלאבעס, אשר בין יפו ובין לוד, בין
כמלה ובין הקולוניא הגדולה של הווירטעמבערגים. לפי המדידה
עלה שטח החלק אדמה אשר קניתי 296 העקטאר אדמת מישור
טובה ודשנה, ומחירו שלמתי סך 21,500 פראנק במטבעות של
זהב. המוכר, איש קאטולי עשיר מיושבי יפו, התחייב בשטר
המכירה למסור לידי את קיום פקודת הכפר, ולתת לי זכות של
בעלים אחרי עבור חודש אחד מיום קבלת המקח, בכ״ז נתאחרה
מסירת רשות הכפר עד 23 אקטאבר, כי פקידי המקום עמדו
לי לשטנה, ויבואו אלינו בתביעות ובערעורים שונים. למרות
כל המכשולים והמניעות קרבנו אל המלאכה, לכלכלת הנכסים
ועבודת האדמה, אנכי ותשעה אנשים הנלוים אלי ורובם חוסים
תחת צל ממשלת אונגארין. ויהי ראשית מעשינו, לחפור באר
במקום גבוה, והן אמנם בתחלה דמינו כי לריק עמלנו, אך
אחרי שלשה ירחים הצליח חפצנו בידינו למצוא מים חיים וצחים.
בין כה וכה החלנו לבנות בית מעון, ארוות ושתי סוכות עבור
שני שומרים ושמנה עבדים (רובם ג״כ מבני ישראל) כלואיתן. ככלותנו את המלאכה, קנינו שלשים שוורים, שתי
פרות, ששה סוסים בריאים, שני המורים, כלי מחרישה ושתי
עגלות של משא עם כל מכשיריהן, וזרע לזרוע את השדות 800
ל (קעל הוא לערך משקל 51 קילאגראמס) חטים, 200 קעל,
שעורים, תפוחי אדמה, עדשים וקטניות, מיני לתך ושאר ירקות.
חלק גדול מן השדות אשר נשארו בידינו בלתי זרועים מאפס
זרע, השכרנו לשכנינו האכרים „הפעללאה"ס", והם התחייבו
לתת לנו רבע אחד מתבואתם. לקציר החטים הבאנו לנו
מכונה טובה ויקרה מעיר לאנדאן, וכל אנשי המקום נאספו
לראות המכונה הקוצרת והמאלמת אלומות אשר לא ראו ולא
האמינו מעולם. למעשה הדישה שכרנו את המכונה של הקו-
לוניסטים הווירטעמבערגים, ואם כי בשנת 1878 היתה עצירת
הגשם באה״ק, אבלו נבלו שדות וגנים, והאכרים פחדו מפני
רעב ומחסור, בכל זאת אנחנו לא נואשנו. בראותנו כי סדריעבודת האדמה כתקונה אשר קבענו בתוך נכסינו יעשו פרי טוב
גם בעת עצירת הגשם. וגם כל שכנינו הודו בפה מלא, כי לא
ראו עוד קולוניא נאה ומתוקנה כהקולוניא „פתח תקוה", וגם כל
הליכותינו ומשאנו ומתננו בנחת עם הבריות, עמדו לנו להתחבב
על כל שכנינו ולנחול כבוד גם מאת פקידי הממשלה. בשבת
פרשת זכור בשנה ההיא התפללנו ראשונה תפלה של צבור בתוך
אחוזת נחלתנו, כי ביום שלפניו הבאנו לבתינו ספר תורה
בהודאה והלל לה׳ הגומל עלינו ובחצוצרות וקול שופר ושמחהשל מצוה יוצאת מן הלב.
לשמחת לבבנו יכולנו לקיים מבלי קושי ומבלי מניעה את
כל החובות התלויות בארץ. הן אמנם אחרי השנה הראשונה
ראינו לפי חשבון מדוקדק כי סבלנו נזק גדול, אולם הנסבות לזה
היו: יוקר הזרע 15 ליטרא חטים עלו לערך 8 פראנק)
מגפת הבהמות אשר פרצה במקום ההוא ופחתה כדי שליש
מבהמותינו, וגם התביעות והטענות ודין ודברים בשערי המשפט
הסבו לנו הוצאה גדולה ואיבוד זמן רב, אך למרות כל אלה מצא
חפץ ישוב קן לו בלב רבים וכן שלמים. ביום 1 יוני בשנת
1879 קניתי בשותפות ה׳ גרינגארט וה׳ סאלאמאן את הכפר
הקרוב הנקרא „מלאבעס" במחיר 5800 פראנק, למען שלשים
אנשים מאנשי ירושלים אשר מלאו את ידינו לדבר הזה, הכפר
הזה כולל בקרבו 800 העקטאר אדמה, וגם במקח וממכר זהנכנסו פקידי המקום בעובי הקורה, ויצאו בטענות נגד המוכרים
והקונים, ורק אחרי אשר באה החלטה טעלעגראפית מקאנסטאנ
טינאפאל להכניסנו לרשות של בעלים קטה לנו הקולוניא
החדשה לאחוזה בחודש אקטאבער בשנת 1879. אנכי לא ידעתי
את האנשים אשר השתתפו בקנין הספר הזה, כי זה שנה תמימה
מאז עזבתי את ירושלים. ולא ידעתי את האורחים החדשים
אשר ינהרו שמה יום יום מארצות אייראפא. הגזבר „נתן גרינ-
גארט" אשר השתדל רק להוציא מעבודת האדמה את הכסף
הנחוץ לתשלומי החובות אשר רבצו עוד על הקונים. לא שב
לבו אל התקנות אשר יסדנו, ויקבל לשותפים אנשים שונים
זקנים ועניים מבני ליטויא, אשר אין להם ידיעה בעבודת שדה
וכרם, ואז שבו כל הסדרים והתקנות לתהו, קצת השותפים
בנו להם בתים על יד הנחל „אדזע" הוא מי הירקון (יהושע י״ט
מ״ה), ולא שמעו לקולנו אף כי הזהרנום השכם ודבר לבל ישימו
להם שם מכון לשבתם, כי האדים העולים מן הנחל הם באושים
ומזיקים עד מאד, ובימי הגשם מימי הנחל עולים על גדותיהם.
ומהפכים את המקומות הקרובים לטיט ויון מצולה, גם בכל פנד
שהיו פונים חפצנו להורות להם דרך בדבר חלוקת השדות,
בעניני יחוסם אל הממשלה, כיד הנסיון הטובה עלינו, אך הם
לא חפצו לקחת מאתנו עצה ותושיה. הזהרנום לבל ימהרו לקחת
שמה את נשיהם וילדיהם, לבל יבהילו בחפזם לבנות בתיםבטרם ידעו איה תהיה הנקודה הראשית והתיכונה המסוגלה
לשכון בה הקולוניסטים, אך הם מאהבת הניצוה ומתוך נטיתם
לקפוץ בראש ולקנתור ואיבה, וגם מפאת ענים הגדול אשר
המריצם לעשות כל מעשיהם בחפזון. מבלי מתינות וסבלנות
ומבלי ישוב הדעת, ועל כן מרה היתה אחריתם, רעב ונקיו
שנים, כל מחלה וכל תקלה, אשר הם בעצמם אשמים בה,
היו בעוכרי אחינו האומללים ההם, אשר כוונתם היתה רצויה
אבל מעשיהם תהו ולא סדרים; והנה שבו לירושלים ויושבים על
סיר החלוקה, והם המתנגדים לעבודת האדמה ומרפים יד
אנשים בעלי כשרון ורצון, והם „שאור שבעיסה המעכב״
אנחנו, זקני הקולוניא ומיסדיה, נשארנו שם עד כ״ה תמוז שנת
תרמ״א שנת השמיטה, ולשנה הזאת השארנו שומרים בתוך
אחוזתנו, ונמכור את בהמותינו ונעתיק את מושבנו לירושלים 
העצה האחת היעוצה להחזיר את הקולוניא אל יושנה ואל מצבה
הטוב, הוא להפטר מעשרים השותפים העניים העצלים והזקנים,לשלם להם את חלקם ולבחור אחרים תחתיהם, אך לחפץ הזה
נחוץ סך 5000 נאפאלעאנס, ואין לכסף מוצא. נקל היה לנו
להרחיק מן הקולוניא את כל פחיתותיה ומגרעותיה ולשנותה שינוי
עיקרי ע״י בנין תעלות ונטיעת עצים, אשר לדעת כל המומחים
והבקיאים בדבר, יעשו את הקולוניא לגן עדן ולנוה נחמד ונעים
מאין כמוהו, שטף הנחלים טוב הוא להקים שם ריחיים, ומזג
הקולוניא „פתח תקוה" בכלל הוא טוב ונעלה, משני עברי הנחל
„אדזע" יוכל לצמוח צמר גפן ואורז, אחרי כמה הכנות להכשיר
את האדמה לצמיחה הזאת, בעמקים יצלחו עצי פרי, רמון
ותאנה וכל פרי חמד וגם „פרי עץ הדר״, כי מעינות אפיקי מים
נוזלים שם בימי הקיץ ומשפיעים שפעת מים בעת עצירת הגשמים,
מפאת מערב של הקולוניא יצלח הגפן ויעשה פרי הלולים, עד
עתה קצרה ידינו לנטוע עצי גפן מפני חסרון כיס, ונזרע שם
שעורים ואבטיחים (מעלאנען) והאבטיחים גדלים שם במספר
רב וביופי ונשלחים אל כל ערי החוף. גם עדשים התוגריםצומחים לרוב על אדמתנו, וחציר לרוב יש לנו, אך אין בהמות
בארוותינו אשר נוכל לתת להם את החציר למספוא, ועל כן
נמכרהו במחיר מועט להקולוניסטים הקרובים. ככה ארצנו כגן
אלהים לפנינו וזרים אוכלים אותה, והקולוניסטים האשכנזיו
והפעללאהם מתעשרים מפסולתן של הקולוניא של בני ישראל
בא״י ונוהגים בהם מנהג עקספלאאטאציע נוראה — מפאת
אשר אין תומך בידי היהודים, ויחידי סגולה אנשים של צורה
ובעלי כשרון, בטלים באלף עניים מרודים אשר לחם הקלוקל
 „החלוקה" יערב לחכם
העתקנו בזה את ראשי דברי ראש מנהלי הקולוניא „פתח
תקוה״. החותם את דבריו בבקשה לכל נדיבי אייראפא ולכל
איש אשר לב יהודי דופק בקרבו ואהבת ציון מתנוססת בו
להחיש עזר להקולוניסטים הכושלים ולבוא בדברים על
מה
ע״י הרב ה׳ פינס בירושלים — ואין די מלים בלשוננו להעיר
ולעורר את לב אחב״י על נחיצות הענין הגדול. להטיב מצב
הקולוניא ההיא, שהיא באמת יסוד המעלה „ופתח תקוה"
להשיב בנים לגבולם, ואשר היא תעיד לנו כמופת נאמן כי
הצעת ישוב א״י לא בשמים היא ולא רחוקה ממנו, אך בידינו
ובכספנו להוציאה אל הפועל, אם נתגבר כאריות ונתאזר באומץ
רוח הלאומי ולא נאחר עת רצון זאת.מעשה הצדקה להיוצאיםהעצה היעוצה מאת הועד הראשי של חברת כי״ח בפאריז,
קמה ונהיתה. בתבונה ובדעה ישרה עורר הועד הזה את לב
כל העוסקים במעשה הצדקה, על הרעה המסתעפת ויוצאת מן
העדר האחדות, פירוד הדעות והלבבות, כאשר הודענו בשבוע
שעברה, והנה לשמחת לבבנו נראה כי הדברים הצודקים
האלה עשו רצון שולחיהם, ותחת אשר עד עתה ראינו את הכח
הרוחה בין הועדים ביחוסס בין זה לזה, הנה בימים האלה החל
הכח המושך לפעול בין החברות והאגודות השונות, והם מכינים
א״ע לבנות ולכונן שיטה מקובצת ופעולה מרכזית אשר בה
ישתתפו ויתאחדו כל הועדים, אשר היו עד כה נפרדים ובודדים
במועדיהם. אותות התקרבות הלבבות רבו כמו רבו; ה׳ נעטטער
ציר הועד הראשי של הכי״ח בא לעיר לאנדאן ויקח חלק במועצות
הועד של „מענשען הויז״, והציע לפניהם את דעותיהם והצעותיהם
של שולחיו. גם כונן לחקר הדעות והנטיות אשר ברגע הזה
ידיהן על העליונה בועד הלאנדאני, הנדיב ה׳ מאנטאג ומו״ל
מכה״ע „דזוז קראניקל" טרודים כעת במעשה הצדקה בבראדי
ובלעמבערג, ובדרך הילוכם באו באגודה אחת עם החברה אשר
בוויען, ונשאו ונתנו עמה ע״ד אופני תמיכת היוצאים וכל
השאלות התלויות בענין זה. בעיר ברלין היתה בשבוע הזאת
אסיפה כללית מן שלוחי כל הקהלות הגדולות באייראפא, ומעירלאנדאן היה שם ה׳ גאלדשמיער והד״ר הערמאן אדלער. הועד
הלונדאני שלח לערי אמעריקא את השוע היהודי ה׳ יעהטס מלי
ווערפאל. להתחקות שם על שרשי החברות האמעריקאניות,
לכונן לחקר הליכותיהן ונטיותיהן, ולברר להם את דעות הועד
הלאנדאני, והועדים האמעריקאנים מלאו את ידי ה׳ עללינגער
ויעשוהו שליח להולכה ולהבאה, להודיע להחברות באייראפא את
השקפות הועדים האמעריקאנים, ולהביא עמו לאמעריקא ידיעות
ברורות על אודות השקפות הועדים אשר באייראפא. ההתקרבות
וההתאחדות של הועדים השונים, אשר ממנה יתד ממנה פנה
לכלכל ולנהל תנועת יציאה, היא גדולה ונמרצה, מסודרה וערוכה
בטוב טעם ודעת, לא בדבר שפתים לבד כי גם בפועל. ההצעה
של הועד הלאנדאני ליסד קרן קימת מן 25,000 ל״ש, ולעשות
ממנו קופת הצדקה ביחוד למען היוצאים, כבר נתקבלה, והועדים
מלאנדאן, פאריז, ברלין, וויען, נושאים בה שכם אחד, שאלות
ותשובות וחליפות מכתבים בין הועדים בנויארק ולאנדאן, מבררות
את כל הדבר הקשה ומישרות את כל העקמומיות והסכסוכים,
וזה מקרוב התנגד הועד הלונדאני אל הועד האמעריקאני, בגלל
האזהרה וההתראה אשר שלח והפיץ ברבים, לבלי לקבל רק
בריאים ואמיצים ועובדי אדמה ואומנים ממין היותר משובח,
וכנראה ישנה עתה הועד האמעריקאני את דעתו, ולא יוסיף
לזרות ולהבר, לבחון ולנסות בעשרה נסיונות אנשים אומלליםוקשו יום. גם השתתפות אחב״י באשכנז במעשה הצדקה הכללית,
הצעידה את מעשה הצדקה צעדי ענק קדימה, כי טוב שכן
קרוב מאח רחוק מעבר לים, וע״כ יוכלו אחב״י באשכנז לפעול
הרבה יתר מאחינו הרחוקים ממקום המעשה, ובפרט כי אחים
לצרה הם, בהיות גם בארצם שולט חרון אף קנאה ושנאה
ואע״פ ששיעורו משהו, אבל משהו של ארס אנטיסעמיטי אפילו
באלף לא בטל, וגם מצב אחב״י ברוסיא, הליכותיהם ושיחם
ושיגם, כשרונותיהם ונטיותיהם, נודעים להם יותר מאשר ידעום
אחינו הרחוקים. אכן מלבד התועלת הרבה הזאת, הנה נחזה
באסיפה הכללית בברלין אשר בה נתאחדו, חברת כי״ח הכללית,
חברת אגודת אחים הלאנדאנית, אגודת קהלת ישראל באשכנז,
חברת שלוחי הקהלות מאמעריקא, גם ועד הכי״ח מוויען. בהמחזה
הנעלה הזה נראה את נצחון רוח הלאומי על פירוד הלבבות וקטנות
המוחין של המתאבקים בעפר רגלי השונאים, בפחדם לבל יאמרו
עלינו כנסת ישראל חטיבה אחת היא בעולם; אף כי לא נכחד את
אשר נדע בסתר לבנו, כי אחינו היושבים בסוד האסיפה הכללית,
ובפרט האשכנזים, אין כולם מכירים את אמיתית הרעיון הלאומי,
אבל בכל זאת מבלי דעת עצמם קבצם הרעיון הזה לאחדים, כי
אין ביד הסברא והעיון לשדד את המערכה, ואפילו אם יתקבצו
אלפי חוקרים ודאקטורים לא יחסירו ממנו כלום, והרוח הלאומי
הזה כבר נתגשם לעינינו ונתלבש בלבוש מוחשי, בהאסיפה
הגדולה הזאת. בעיר אשר בה קמו לראשונה נגד הרעיון הקדושפרטי הידיעות מן האסיפה הבערלינית עוד לא הגיעו אלינו
אך זאת נודע לנו כי מן כל ההצעות השונות, יישוב היהודים
באמעריקא, בקאנאדא, בכילי בבראזיליען, ובשאר חלקי עולם
החדש, וגם יישוב היהודים באפריקא הדרומית ובאיי הים
החוסים תחת צל ממשלת אנגליא, בכולם עסקו יותר במשאם
ובמתנם מאשר עסקו בהצעת ישוב א״י, המונחת בקרן זוית
בהחברות והועדים, וישוב א״י מפעמת רק בלב יחידי סגולה
כמו אליפהאנט, מאנטעפיורי, מהר״נ אדלער, קאזאלעט, ובלב
רוב יהודי רוסיא. הדבר הזה הוא לנו כנטף רעל בכוס ישועות.
כמה מראשי החברות הגידו בפומבי, כי מאד תיקר בעוניהם
ההצעה הזאת של ישוב א״י. אבל אחרי העמל והיגיעות אשר
רבת שבעה לה נפשם מאז ע״פ הנסיון, לחנך ולהדריך את
עניי א״י לחיות חיים של עבודה ופרנסה בכבוד, כל עמלם עד
היום היה לריק ולתהו, על כן לא יחפצו לנפול עוד הפעם בפח
המשגה הזה, ובגלל העניים העצלים המלקקים מן החלוקה, ישאו
עונם עתה אחינו החרוצים הקולוניסטים מגלילות הערסאן, ובני
הנעורים, אשר כחם במתניהם ואומץ וגבורה בלבם לעבוד אדמת
הקדש.הצופה לבית ישראלבכובד ראש יעלה היום הסופר על מגדל הצופים להגיד
להקוראים מה הביאו לנו הימים האחרונים ומה הם עתידים
להביא. עינינו משוטטות וצופות מרחוק, אולי נחזה שביב תקוה
בתוך הענן והערפל אשר כסו עלינו, אך מבטי עינינו ישובו
אלינו ריקם, כהיונה אשר לא מצאה מנוח לכף רגלה. מחזה
תנועת המיטינגים התפעלות הלבבות והתרגשות הרוחות
באנגליא, היה כענן בקר וכטל משכים הולך, ואיה שוקל איה
סופר את המגדלים אשר הקימה לה תקותנו בעולם הדמיון
וכולם הוכו לרסיסים, נמוגו חלפו בצל. נחר גרון הקארדינאליס
והאפרתים הלארדים, אבלה נבלה עט הסופרים במכתבי העתים,
כלתה השתפכות הנפש והשתפכות הדיו, תמו כל דברי המחאות
וזעקתם, והלוחמים מלחמת מצוה נגד שטעקקער והענר יצי
אקסאקאוו וסובארין, נוכחו לדעת שכל טענותיהם ומשאם ומתנם
הם כזורקים אבן לחמת, ועל כן נראה היום כי התנועה לטובת
היהודים פלסה לה נתיב חדש. תחת ההצעות וההחלטות והמאמרים
של קריאת תגר והטלת דופי בשונאי ישראל. נראה רשימות
המתנדבים. ותחת קול הגערות והמחאות נשמע קול צלצלי
מטבעות. המיטינגים באנגליא פשטו צורתם הקדומה ולבשו
צורה אחרת ופנים חדשות, שני המיטינגים הגדולים בהעריםמאנשעסטער וליווערפאל, אשר על אודותם יודיעו לנו מכה״ע
האחרונים מלאנדאן, היו שונים תכלית שינוי מן המיטינגים
הקודמים, כי בהם לא בזבזו המון רגשותיהם והתפעלותם
בחרפות וגדופים נגד האנטיסעמיטים, ובדברי חן ורצון מרניני ל
אבל בלתי משביעים את הקיבה, אך סילקו את „אהבתם לישראל״
.
במזומנים, במאנשעסטער אספו 4,600 ליטרא שטערלינג
ובליווערפאל אספו 2794 ל״ש, והכסף נשלח למקום המרכז של
כל הועדים והחברות לבית הועד של „מענשען-הויז" אש
גלאנדאן. בארץ האללאנד החלה התנועה הזאת מראשית
הוסדה ללכת בדרך הזה, קול הקריאה של הפראפעססאר
הארטינג ורעיו הפראפעססארים הגדולים בבית מדרש מדעים
באוטרעכט, נתקבל מאת שלומי אמוני ההאללאנדים בנעשה ונשמע.
וביום 11 לחדש הזה היה מיטונג גדול בהיכל שר העיר
אמשטרדאם, אשר אסף אליו את גדולי העיר, ורבי המדינה
הגדולים בחכמה ביחש ובעושר, ושם לא נשמעו דברים נמרצים
כאשר שמענו בהמיטינג הראשי בהיכל שר העיר לאנדאן, יען
כי הנסיון כבר הורה כי הדברים ההם לא קלעו אל השערה
נמנעו ההאללאנדים ללכת בדרך ההיא, אך כל מעשיהם
היו בזהירות ובמתינות ובקרירות הרוח בלי התפעלות והתלהבות
יתירה, ויבחרו מתוכם אנשים ידועים ונשואי פנים לאסוף נדבות,
וגם בערי המדינה הגדולות והקטנות יסדו חברות אגודות לאסיפות
הנדבות. בעיר אמשטרדאם נוסדו יחד כל המנצחים בנגינותמנעימי זמירות וגדולי המשחקים בבית החזיון, להכין שעשועים
ענג לכל באי הבית ממיטב הזמרה ומבחר השיר והמליצה
והכנסת החזיון תהיה לתכלית משען היהודים האומללים. רוב
מאספי הנדבות והעוסקים במעשה הצדקה הם אנשים נוצרים
והועד המוציא את מעשה הצדקה אל הפועל ומחלק הנדבות
ותומך האומללים, הוא מגדולי עשירי ישראל, ופעלם והדרם
כבר נראה, כי רבים מיוצאי חפזון כבר עברו דרך אמשטרדאם
ומשם נשלחו ביד הועד לנויארק, ובאניות אשר בתוכן יסעו
הוכן למענם מאכל כשר, ובאהבה ובאחוה יקדמו אחינו ההול-
לאנדים את הנודרים אשר נטרדו מעולמם —. קוראינו כבר
יודעים, כי גם בעיר ברלין נאספו שרי המלוכה וחברי הפאר-
לאמענט, וביניהם ה׳ בונזען, לאסקער ולאווע, להשמיע ברמה
קולם לטובת אחב״י האומללים, ראו זאת האנטיסעמיטים, ולא
קמה רוח בהם להתיצב נגדם, וכל טענותיהם נסתתמו ויליטופניהם באדרתם. המקרים והפגעים אשר הגיחו מן תהום שיטת
האנטיסעמיטים. בלבול הדעות והערבוביא המחזרת את העול
לתהו, והעוקרת את כל סדרי החברה האנושית ויסודי תורת
האדם, הם קברו את השיטה העיונית, את תורת הקנאות
החביבה על האשכנזים המתפלספים המשתערים במושכלות
ועיוניות, מבלי השיב אל לבם כי הדעות המשובשות שהם
מוציאים בעקימת שפתים, יכולות להרעיש עולם, כשבעלי זרוע
נטפלים אליהן להוציאן מן הכח אל הפועל, יודעים עתה כל
באי עולם כי בשיטת האנטיסעמיטיזמוס יש גרם בניזקין, ממנה
נולדה משובת השנאה והזדון, וגם הוללות ההמונים החשוכים
בכל הארצות, מקורה מן שיטת איל הברזל, ועוזרו המטיף בחצר
המלך, שטעקקער, ועל כן חפו פני בני בלי-שם לפי שעה,
אסיפותיהם פוחתות והולכות. ראשיהם נפוצו נפזרו לכל רוח
והדילטור המצוין, „הענריצי" לפי הנשמע נספה אל חבורה אחתשל אשכנזים היוצאים לאמעריקא, לנסות שם את כחו ואת
כשרונותיו, אשר לדעתו בני אייראפא לא יכירום כראוי. וגם
בספרותם של האנטיסעמיטים נראה שהיא צועדת ויורדת עשר
מעלות אחורנית, מכה״ע אשר יצאו לאור בכל יום נתהפכו למ״ע
טבועיים, השבועיים נתהפכו לחדשיים החדשיים נמו שנתם
לגמרי בשינה הראויה להם וטובה לעולם, מאפס קוראים ותומכים
בידם, אך מכל המדחפות והמפלות אשר נפלה כת האנטיסע-
מיטים, לא אחת הציקה לה, ולא אחת נגעה עד עצמה ובשרה
ב״כ, כדבר מינוי הרעקטאר בבית מדרש מדעים בגרייפסוואלד,
אשר לפקודה הגבוהה הזאת נבחר איש יהודי החכם בעהרענד
עד היום עוד קוו האנטיסעמיטים, כי השר שעל עניני החינוך
וההשכלה ה׳ גאססלער, אשר גם הוא נוחה בלבו אחרי החשוכים,
לא יאשר ולא יקיים את המינוי הזה; אך לשמחת לב כל אוהבי
החופש והצדק, ולמורת רוח האנטיסעמיטים המורדים בההשכלה,והמתקוממים נגד תורת המוסר, נתאשרה ונתקיימה בחירת איש
יהודי למשרה נשגבה וראויה להתכבד כזו, ותלונת „הקרייצצטוג״
נגד ה׳ בעהרענד, באמרה: שהוא באמת איש נכבד ויקר, אך
לדאבון לבנו — הוא יהודי! לא עשתה פרי, ונתנה את בעליה
רק לשחוק ולקלסה. והנה הדבר הזה היה לאות לדורשי רשומות
כי גם הנסיך ביסמארק חזר מדעתו, ואיננו רואה עוד שום תועלת
בכת האנטיסעמיטים, אשר היתה לשעתה להכניע מעט את גאון
היהודים הליבעראלים, כי לא יעשה שום מיניסטער מאומה ואת
פי ביסמארק לא ישאל וע״כ בל״ס ביסמארק גזר אומר להרים
איש יהודי למעלה גבוהה בשערים המצוינים בהלכה, ובכוונה
עשה זאת להוציא את האנטיסעמיטיזמוס מן בתי מדרש המדעים
שנתפשט שם ע״י תלמידי שטעקקער, כאשר גם חבירו טאאפפע
ראש המיניסטערים באוסטריא יצא נגד האנטיסעמיטים בפקודתו
המלאה צדק ואהבת אדם, ואשת יורש העצר בברלין נתנה
אותותיה אותות אהבה ורצון, והשתתפות בצער היהודים
האומללים, ועל פי אתערותא דלעילא, היה המיטונג הברליני
בימים האלה לטובת היהודים, אשר רוב הנאספים התודו במרירות
לב ונפש, ויאמרו כי נפשם במסתרים תבכה על קלון אשכנז
יען נודע כי ממנה יצאה תורת שוא ומדוחים לכל הארצות
למראה כל הדברים האלה רבו מאד הבורחים מכת האנטיסע-
מיטים. וגם הפראפעססאר וואגנער נמצא עתה במקום שבעלי
תשובה עומדים, ובדרשתו האחרונה אשר הטיף, הגביר ללשונו
להצטדק ולהתנצל מן החשד אשר יחשדוהו כי גם הוא מכר
נפשו לשטעקקער; ונפלאת היא מאד כי הבריחה מן האנטי-
סעמיטים אשר נראה באשכנז, נראה גם בארצנו, ובין הבורחים
בא גם ראש הפאנסלאוויסטים והקרוב למלכות, קאטקאוו, אשר
לפתע פתאום שנה את טעמו במכ״ע היו״ל על ידו, ויבחר לו
דרך חדשה בשאלת היהודים, תחת אשר עד היום לא חשב
פי כבודו לדון בשאלת היהודים, „ובשתיקה אשר כדיבור דמיא״.
עבר על פני כל המקרים והפגעים, וכאשר נזרק מפיו דבר מה
אז היה כל מלה ומלה קוץ ודרדר, הנושכים ודוקרים ורוצעים
כמרצע, ועתה נהפך הקטיגור לסניגור, וידבר דברים נמרצים
וגלויים, ויוכיח משוגת האומרים כי היהודים הם בעוכרי האכרים,מוכרי משקה, לאמר: מסבה לא נודע שחרה החלו פתאום
רבים וכן שלמים להאשים את היהודים מוכרי משקה, כי הם
מזיקים ומשחיתים, ומהם תוצאות לעוני ומצוקה השוררת בין
האכרים. האין האשמה הזאת שקר וכזב כולה? האם נראה
את היהודי מוכר משקה מתמלא מחורבנו של האכר, בכל מלוא
רוחב רוסיא? בגליל מאסקווא, טולא ריאזאן ועוד, לא יראה
ולא ימצא אף יהודי אחד מוכר משקה, ובכל זאת רע מאד מצב
האכרים, ונגע השכרות, תרמית ועקספלאאטאציע, גדולים הרבה
יתר מאשר הוא במקומות מושב היהודים, עכ״ל. והנה הדברים
האלה הם עתיקים, אבל לא היו שגורים בפי אנשים כקאטקאוו,
ולא נראו עד היום על עמודי מכ״ע פאנסלאווי כהמאסק׳ וויעד׳
ועל כן היה בכחם לפחת בלבנו זיקי תקוה, לולא הכזיבו
המקרים האחרונים את התקוה הזאת. גם הנסיך ארלאוו ציר
ממשלת רוסיא היושב בפאריז, הוציא לאור בימים האלה את
מאמרו אשר ערך בשנת 1858 לפני הקיסר המנוח בדבר
הטבת מצב בני כתות האמונות הנפרדות מן הדת השלטת, וגם
היהודים בתוכם. במאמר הזה הציע הנסיך להשוות זכיות
היהודים לזכיות כל יושבי הארץ, ומסביר צורך ונחיצות הדבר
הזה, ועתה חשב לנכון לפרסם את מאמרו ההוא כמו דבר בעתו.
הדבר הזה גם כן יוכל לתת ענין רב לאוהבי הדמיון וההשערות,
לענות בו, אולם כעת אין לנו לעסוק בהשערות, לצרף צירופים
ולחשב קצין, בעוד ילדי יום יפגעונו, והמקרים פוסעים על
ראשינו בפסיעות נסות.
שטף היציאה הקיץ את כל אחב״י מקצה. החברות והועדים
עסוקים וטרודים, וכל כספם אשר אספו עד היום כאין וכאפס
נחשב נגד צרכי ישראל המרובים, וההולכים ומתרבים מיום
ליום ומשעה אל שעה. בישיבה האחרונה בבית הועד של
„מענשען-הויז" נדברו החברים ע״ד מלאכות שני הצירים החדשים,
ה׳ אשער וה׳ מאנטאנו אשר נשלחו לבראדי להיות לעזר להשר
אליפהאנט בעבודתו הגדולה והכבדה. מאתים ושלשים אנשיםמגודלים ושלשים ילדים נכונים לבוא באניה לעיר ליווערפאל
ותשלח החברה לקראתם אחד מחבריה לקדם פניהם, ולהכין את
כל התכונה למען יוכלו לנסוע בדרכם הלאה, מלבד זאת שלחה
החברה לאמעריקא שני אנשים באי כחה להתודע שם עם ראשי
החברות, ולבוא בדברים עמהם ע״ד התקשרות והצטרפות
הפעולות של החברות ההן עם החברה הראשית אשר בלאנדאן
החבורה הראשונה מפליטי בראדי אשר נשלחו ע״י השר אליפהאנט,
כבר באו לליווערפאל, ותכונת האנשים וכל שיחם ושיגם עשו
רושם גדול לטובה בלב כל רואיהם, בימים האלה בא לעיר
לאנדאן איש סוחר מיעליסאוועטגראד ה׳ הירש ברוין, המורשה
מאת מאה וחמשים משפחות החפצים לעלות לאה״ק לעבוד שם
את האדמה. האנשים האלה עשו ביניהם קופה של שותפות,
כל כספם עולה לערך 30,000 רו״כ, רוב האנשים הם עובדי
אדמה. גם אומנים ובעלי מלאכות שונות, רוכלים וחנונים קטנים,
ושנים מהם סוחרים עשירים אשר יאבו לעשות שם מסחר וקו
בהון רב. ה׳ ברוין היה בעיר ברלין ופאריז להשתדל ל
החברות לעמוד לימין שולחיו, ועתה בא ללאנדאן; אך לפיהודעת מכ״ע „דזוז קראניקל" הדבר מוטל בספק אם יפיק רצון
ש
מאת הועד, יען כי בעלי הועד כוננו להם את המטרה לה
עזר רק ליוצאי חפזון, ואם יבואו להושיט עזר גם להיושבים
במקומם, אין הם מספיקים אף אם יגדל אוצר כספם עשרת
מונים, לדברת מכ״ע „דזוז מעססענדזער" מעיר נויארק, ע
הנדבות שם עד היום לערך 58,000 דאללאד בעיר ראמע נוסד
ועד למשען האומללים. בעיר סאן-פראנציסקא בקאליפארניען
אספו כסף הרבה לטובת הבאים מרוסיא, וישלחו את הכסף
לנויארק. מעיר ראטשעסטער מודיעים, כי כל היהודים יוצאי
רוסיא אשר באו שם. כבר מצאו להם איש איש עסקו ומשלח
ידו, והם מתפרנסים בכבוד ובנחת וחיים חיי שלוה וריעות עם
אחיהם בני ברית ושאינם בני ברית. בעיר בופאלא נמצא
ועד המקבל יוצאי רוסיא וממציא להם עבודה ומפרנסם לפי שעה,
בטרם ימצאו עבודה להחיות את נפשם. בעיר אינדיאנאפאלים
נמצאים כעת לערך שלשים יהודי רוסיא ורובם כבר מצאו עבודה .
בעיר נאשוויל מאספים נדבות ומבינים הכנות שונות בעבור יוצאי
רוסיא. בעיר ניו- האפען נוסד בית הספר ללמד את יהודי
רוסיא כתב ולשון אנגלי, בעיר באסטאן אספו כסף רב. בעיר
אלבאני קבלה קהלת ישראל אשר שם, שלשים איש מיוצורוסיא. בעיר קינגסטאן בירת יאמייקא, היתה אספת עם גדולה
לטובת היהודים לעיר נויארק באה שיירא חדשה של מאה
אנשים, צירי הועד הנויארקי והבאסטאני קדמו את פניהם על
יד החוף, יודעי מלאכת התפירה נשלחו מיד לבאסטאן אשר שם
יוכלו למצוא עבודה, והשאר נשארו בנויארק, כי בדעת הועד
ליסד בית מלאכת ציגאררען, למען יעסקו שם בעבודה האנשים
אשר לא ימצאו עבודה אחרת לעיר פילאדעלפיא באו בפעם
האחרונה 350 יוצאי רוסיא אשר נשלחו שמה בהוצאות הועד
הלאנדאני, ושם נתקבלו מאת צירי הועד המקומי בעלי מלאכות
נשארו בפולאדעלפיא, והמוכשרים לעבודת האדמה נשלחו הלאה
להמקומות אשר שם יתנו להם אדמה להתישב עליה ולעבדה
כי רבים מבעלי הנכסים התנדבו שם לחלק שדות להאומללים ,
כאשר כבר הודענו בהצפירה, בהערים וואשינגטאן, טשיקאגא,
פיטטסבורג, ס״ט לואיז נוסדו ג״כ חברות למשען האומללים,
ובכלל נראה כי תנועת ההתנדבות תלך קדימה בכל ערי אמע-
ריקא. הן אמנם לא חדלה עוד תלונת היוצאים, ובפרט עשה
רושם גדול בין כל קוראי מכה״ע, המכתב אשר כתב למכ״ע
„ראוסוויעט" ה׳ אברהם פריצקער מעיר טשיקאגא. המודיע כי
השנאה לישראל גדולה מאד בין האשכנזים יושבי העיר הרבים
מן האמעריקאנים, וקנאת מו״מ ושנאה לאומית וכל נגעי האנטי-
סעמיטיזמוס נראו גם שם. והיה כאשר ינוס איש מפני הארי
ופגעו הרוב כן יעשה הנמלט מאייראפא לאמעריקא, כי גם שם
חמת שונאיו תלך אחריו כצל. ולפי המסופר במכתב ההוא
הזידו האשכנזים לשלוח את ידיהם בהיהודים ולהתקלם בהם, ולא
שכחו תורת שטעקקער רבם כלל, אך לדעתנו סופר המכתב
„גוזמא נקיט", ויש בו הפלגה ודמיון
כן לשמחת לבבנו רוב אחב״י מניחים חיי שעה ועוסקים
בחיי עולם, מסיחים את דעתם מאמעריקא ומכוונים את לבםלישוב ארץ ישראל. מכה״ע מחו״ל מודיעים כי הגראף היהודי
„אברהם קאמונדו" נתקבל בימים האלה בכבוד גדול מאת הסאל-
טאן, לשוחח עמו על אדות הצעת ישוב א״י, ועל שאלת הגראף
אשר שאל ממנו, השיב הסאלטאן לאמר: „השמועה ע״ד התנועה
המתרגשת בין היהודים לישוב א״י הגיעה לאזני, והנני עלז
ושמח לראות כי היהודים האומללים יבטחו בי וברצוני. בשמחה
רבה אפתח לפניהם את שערי ארצי לרוחה, וכבר שלחתי צו
ופקודה נמרצה אל כל פקידי המקומות בסוריא, שיקבלו את
היהודים יוצאי רוסיא בחיבה יתירה, ולתת להם רשות לקנות
אדמה מאדמת הממשלה או מאחוזת אנשים פרטים״ הדברים
האלה הגדילו והאדירו תנועת ישוב א״י. בעיר יפו נוסדה
חברת „מחזיקי אנשי ישוב״, ובראש החברה עומד ה׳ אמזאלאק
הציר של ממשלת אנגליא. בעיר אלכסנדריא של מצרים היתה
אסיפה גדולה של העשירים וקבצו בינם לבין עצמם סך 5,000
ליטרא שטערלינג למשען הבאים להתישב באה״ק. ברומעניא
תצעד התנועה הזאת צעדי און קדימה. בביהכ״נ הגדול בעיר
יאססי היתה אסיפה של 3,000 איש לתכלית מו״מ על אדות
סדרי העליה לאה״ק וכל עניניה ופרטיה, כל המרגלים אשר
נשלחו מערי רוסיא לאה״ק לתור את הארץ ולקנות שם אחוזות
תשעים איש במספר נאספו לעיר יפו, וכל ישעם וחפצם הוא
להתאחד ולהשתתף בכל פעולותיהם, והעיר יפו תהיה המרכז
הראשי להקולוניסטים, ושם ישבו עד אשר יתישבו „איש תחת
גפנו ותחת תאנתו״. גם בהספרות ובמכה״ע קושרים כתרים
לישוב א״י, וכל פה וכל לשון מלאים עבודה להללה ולפארה
לפי ערכה. ה׳ סמאלענסקין בעל השחר כותב מאמר בענין ישובא״י בהמגיד, ובעל המגיד כותב מאמר במכ״ע „דזוז קראניקל"
איש אל אחיו יאמר חזק ויחדיו נתנה ראש ונשובה. בגליון
האחרון של מכ״ע „דזוז מעססענדזער" מגויארק קראנו ג״כ מאמר
מלא דברי נגידים ע״ד ישוב א״י ולדעת מ״ע הנ״ל תצלח
התנועה הזאת גם בין אחב״י באמעריקא, ונגד מכתבו של
נעטטער נכתבו כמה סתירות ומחאות, והמחאה היותר נמרצה
ימצא הקורא בהמאמר על הקולוניא הראשונה בגליון הזה. בכלל
נראה כי עת רצון היא לבנות את ההריסות ולהשיב את הבנים
שגלו מעל שלחן אביהם. ועל כן אל נא ישכחו אחינו את משל
הקדמוני „יש רגע קטן מסולא מכמה דורות, ומה שיעשה יום
אחד לא יעשו רבבות שנים״. ואם לא נאחז במקרה טוב בעת
המצאו, לשוא נבקשהו אחרי פנותו לנו ערף
נחום סאקאלאוו
לכל חובבי ישוב ארץ ישראל יגעם מאד לדעת, כי השר
המרומם אליפהאנט מלא את ידי להעתיק את ספרו המפואר „ארץ
הגלעד" מאנגלית לעברית. הספר הנעלה הזה הוא ראש פנה
ויסוד מוסד להצעת ישוב א"י. והוא מאיר נתיב להתיסדות
הקאלאניות לפי מזג הארץ, ולקיבוץ גליות ותקות ישראל לעתיד
לבוא, בדרך מדעי, ולפי החקירות והדרישות החדשות בענין זה,
אף גם הואיל השר לכתוב מבוא גדול ביחוד למען העתקתי
ולהודיע חדשות ונצורות בענין הזה, עד כי יהיה הספר הזה
לתלפיות וליסוד המעלה, וכבר קרבתי אל המלאכה, וימיה לא
ימשכו.
נ״סביום א׳ כ״א אדר העבר יצא ממני מודעה עפ״י התבל, כי התחלתי להדפיס
משניותין טובים ויפים אשר כמוהם עוד לא נהיתה, עם פרושים יקרים והוספות ומעלות
רבות, ה״ה: פי׳ הרב מברטנורה, תוספות יום טוב, תוספות חדשים, תוספות ראשון
לציון, שנות אליהו על זרעים, אליהו רבה על טהרות, הספר הון עשיר פי׳ יקר ממו״ר
עמנואל חי ריקי על כל המשניות, חידושי מגיד משנה כת"י ממו״ר כו׳ מו״ה ישראל
זצללה״ה מגיד הק״ק קאזעניץ, חידושי הרב הגאון הקדוש ר׳ לוי יצחק זצללה״ה.
מברדיטשוב חדושים והגהות מהגאון ר׳ יוסף שאול הלוי זצ״ל אבד״ק לבוב, משנה
ערוכה המבארת כל מלות זרות בל״א, פי׳ ר״ע מברטנורה על פ״ג מ״א ופ״ה מ״ה
מכלאים, על פרענומעראנטין בששה חלקים. על נייר מאשין יפה וטוב מאד נעלה
ועל נייר רעגאל בגליונות רחבים (כמו נייר הרמב״ם שלי) במחיר כל כרך על נייר
מאשין 60 קאפ׳. ועל נייר רענאל 85 קאפ׳. ולהסוכנים ינוכה רבא״ט הגון וטוב
ועתה הנני להודיע כי ב״ה כבר נגמר מבית הדפוס כרך הראשון מהמשניות
הנ״ל הוא סדר זרעים, ביתר שאת ויתר יופי וטוב מכפי הבחינות והמודעות שיצאו אז
ממני ויתענג עליו עין כל רואה, ובקרב הימים יצא החלק השני הוא מועד ג״כ, כן
כבר יצא לאור מהדפוס הברך השנים ועשרים מהש״ס. ואדפיס עתה הכרך התשיעי
מהאלפס, ויחושו נא הקונים לאסוף ברכה אל בתיהם, ובע״ה לא יתאחר זמן כביר ואברך
יום ג׳ תזו״מ תרמ״ב.
אל המוגמר על המשניותין והש״ס והאלפסין הנ״ל
No. 19 נאום יהושע גרשון מונק, ווארשא בית מסחר הספרים נאלעווקיאם כי זה שני פעמים אשר הודענו במ״ע „הצפירה" אשר בלי פ״פ לא יוכלו
התלמידים להתקבל פה בהישיבה, ודברנו עשו פרי בעז״ה כי מני אז כל הבאים ללמוד
פה, הביאו כתבי תעודותיהם עמהם, אך עוד לא נתמלאה סאת חפצנו בשלמות, כי
הרבה מהם לא היה להם פאספארטין רק על חדש או שלשה ירחים, וכאשר כלו ימי
תעודותיהם הרבה לנו שברון לב מהנוסעים לביתם בלא עת, ואימת פקידי הממשלה
העושים מלאכתם באמונה, מהנשארים, אי לזאת הננו מודיעים אשר כל אשר ישאהו
לבו ללמוד פה, יביא אתו פ״פ למצער על חצי שנה, ושלום אמת יהי לכולנו
דברי המודיע שלמה דוד במהור״ר יונה דינקין משגיח בישיבת וולאזין.מאנשים שונים בעירנו שמענו, שהם קונים בכל שבוע את הצפירה מידי נערים
המוכרים אותה בזול, ע״כ הננו להודיע שמחיר כל נומד הוא עשרה קאפ׳. והמוכרו בזול
המו״ל
בא לידו בבעלמה מבית הדפוס, ובתר גנבא גנוב וטעמא טעיםשאלות ותשובות
 באפ
לה׳ משה קאפלאן וה׳ שמואל בענעוויטש, דבר אין לנו עם כותבי המודעות בהצפירה, ויפנו במכתבם
אל החתום בהמודעה, ליוסף סטערניק, אין בידינו, לה׳ ווערמוד נחוץ תעודת הרב, לה׳ גרעמפ״מ
בראוו׳, לא נקבל בימים אלה, לה׳ מ"ס החסרונות בנומר 12, 13 ינהיו מצד סבה חצונית, לא מצדינו.תחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טו
כאשר יערב עם 35 חלקים מים. נגד ע
של 70 קאפעיקעס (בפאסט מארקין) ישיג
כל מבקש פראבע
Люблинеръ и Конъ
Влоцлавекъ, Варш. губזה כחמשה ירחים מעת עזב בני נער בן
תשע עשרה שנה את עיר מגורי הערסאן
וירחק נדוד אל אמעריקא, מהאמבורג הגיעני
מכתבי זה כשני ירחים וחצי, ומני אז עזב
את האמבורג לבוא לנויארק ולא השגתי
עוד שום מכתב מאתו ואבקש מאת קוראי
„הצפירה" אשר באמעריקא, כי ייטיבו
עמדי להודיעני ע״פ האדרעססא שלמטה
ולמצוה גדולה תחשב. שם בני „אליעזר
רעזניקאוו קומתו ממוצעת דל ורזה
שערותיו צהובות (בלאנד). בבות עיניו
כמראה תכלת (בלוי), חוטמו ארוך
האדרעססע אלי. רבקה רעזניקאוו
Russia Cherson Mr. Sch. Doctor
Въ Аерсонъ 1. Докторуאיש מחיר היודע היטב את תורת
הבוכהאלטעריע (בוכפיהרונג), שפת אשכנזי
רוססיא, שפת עבר וגם מלאכת מחשבת
יבקש שטעללע אצל איזה סוחר דפה
או לתת לעקציאנען, ובמשך שני חדשים
יוכל ללמד את כל הנ״ל, ורבים לימד
ויעשו פרי וראו סימן טוב במשנתן במשך
הנ״ל, וכל מי שחפץ להשיג מטרה נכונה
1. B. בלמודו יפנה על אדרעססע
Pawia N. 5 n. 25.З. Сонинскону Варшава. או
S. Sionimski in Warschau
Dzika No 253.