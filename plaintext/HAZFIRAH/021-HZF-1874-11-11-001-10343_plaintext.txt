ה מפי הנה אם לא
מחירו באשכנז:
6 4 ר״ט 20 ז״ג לשנה.
ם בעסטרייך 8 פלי לשנה. 
 וכן לרבע שנה. 8
שכר מודעות:
מכל שורה 2 ז״ג.
BEעם פעם בים ממא
 ברוסיא ופולין.
שנה 6 כרוכ.
 לרבע שנה 1.50 רו״כ.
ביתר הארצות 20 פראנק.
הם לרבע שנה, 5 פראנק. ב
Sל
מכתב עתי ושמיע חדשות
בקרב עם ישרון מכל הדברים הנוגעים בעניני המדינות,
 
-
דברי חכמה ומדע, ידיעו
ות „גלם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. רוסלאנד: ווארשא. ווילנא מאת בן-יקיר
אוסטרא מאת רפאל ערדענזאהן. סובאלק מאת א' ד' ליבערמאן.
פעריאסלעא מאת אי״ש. פראסקורוב מאת זלמן מארמור. ידיעות
העולם והטבע, פעולות כח החיים במיני צמחים שונים: מאה
המו״ל. פעולות העלעקטריות ומשפטיהן: מאת יוסף ליב זאסניץ.
נסיעה באיי הים: מאת משה יחזקאל גוטפארב. אמונות טפלות
בין עמים שונים: מאת יעקב גרמיזע. חדשות שונות: מכתבים
מזיטאמיר: מאת ח״י גורלאנד. הודעות:דברי הימים.
. (אשכנז.) דברי הקיסר אל הנבחרים ביום נפתחו
שערי הרייכסטאג עשו רושם גדול. כל יודעי העתים וכל שואפי
חדשות דרשו עליהם תלי תלים של הלכות, וכל אחד מהם ראה
בהם את מחשבותיו והרהודי לבו. נביאי השלום מראים באצבע
על ראש דבריו, ומנבאי מלחמה ימצאו מקום להשערותיהם
בדבריו האחרונים. זה אומר, כי על צרפת ירזמון מליו, באמרו,
כי יש אנשים העוינים את אשכנז ועמלים בכל עז למצא שמץ
דופי בדרך הפוליטיק אשר ארץ אשכנז הולכת בה, וזה מחליט,
כי לא על צרפת לבד נשא הקיסר את המשא הזה, כי אם גם
לכל צוררי אשכנז, הרבים גם בארצות אחרות, נתן את האזהרה
הנמרצה הזאת. אמנם מי יודע להגיד פה קשט אמרי אמת?
מי תכן את רוח חכמי המדינה ואת מועצותיהם? קורות הימים
למדונו למדי, כי אין יסוד ואין ממש בדברי החריפים הבונים
הררים תלוים בשערה, מוצאים אלפי רמזים וסודות בכל מלה
ומלה היוצאת מפי איתני ארץ; סוף מעשה יורה על פי רוב,
כי כל מחשבותיהם ופלפוליהם הבל המה גם יחד. רבות נבאו
כל יודעי העתים בימי נאפאלעאן השלישי, בכליון עינים חכו
לכל מוצא פיו, כי מזה היה להם תוצאות חיים; וכל מקום אשר
דבר קיסר צרפת מגיע, עמל גדול לחוזי עתידות לבא עד פתרוןהגיוניו ולדעת על מה ועל מי ירזמון מליו; אם ראו בהם אות
לשלום, וצהלו כל פנים ועולם כמנהגו היה נוהג; אולם אם
מצאו בהם אותות למרחוק, כי תבא מלחמה בשערי איראפא, לא
קמה עוד רוח באיש, ותתחלחל הבירזא, אדוני הכסף החלו
לקפוץ ידם, חיל אחז אוהבי השלום. שנים רבות חזו להם
שוא ומדוחים ויפחדו פחד לא היה פחד, בשרו צבא רב ותרועת
מלחמה, וחרב לא עברה בארץ; ובעת ההיא אשר פרץ הריב
הגדול והנורא בין צרפת ואשכנז, לא ידעו כל הנביאים ולא
חלמו להם, כי מלחמה קרובה להתפרץ. הדיפלאמאטים יודעים
לכסות את מצפוני לבם במסכה ולהביא במבוכה כל שואפי
חדשות, וכבר אמר ראש חכמי המדינה טיילעראן, כי „לשון
שמו בפי האדם למען יוכל להסתיר מחשבותיו״. החק הזה
שליט הוא בכל דברי הדיפלאמאטים; רק מתוך מעשיהם נכרת
מחשבתם ולא מתוך דבריהם, וכל העמל להגיד עתידות מראש,
במצאו אבן פינה להשערותיו בדברי חכמי המדינה הרי זה ממבלי
עולם. עינינו הרואות, כי כל ממלכות איראפא עושות הכנות
גדולות ועצומות למלחמה, כמעט כלן מוסיפות על חיל הצבא
שנה שנה, כלן מלמדות ידי צבאותיהן לקרב באופן אשר לא
היה לעולמים, כלן מוציאות כסף תועפות על כלי מלחמה,
החרבות שלופות, החניתות מרוטות, הקשתות דרוכות והסוסים
צוהלים, ומי זה ישים שוא מבטחו ויאמר: לא תאנה כל רעה?מובן מאליו, כי קשה להגיד מראש ממי תפתח הרעה, אם קרובה
היא לבא ואיזה ענין יהי לאבן נגף לשלום הארץ; אכן מי ישים
בנפשו שקר להעמיד את דגל השלום על בארות השטנה ולאמר:
לא ישא גוי אל גוי חרב, בעת אשר ילמדו מלחמה ביתר שאתויתר עז?
גם בנוגע להגראף ארנים עמלים כל מה״ע למצא פשר
דבר. זה אומר, כי רפתה רוח הנסיך ביסמארק, ואך לפנים
לקחו מאת הגראף מאה אלף שקל כסף לערובה; ואחרים אומרים
כי באמת אך רפיון הגראף וחולשתו נתנו בלב השופטים לקרא
לו דרור. מ״ע אחד מודיע, כי איש סודו של הגראף ארנים
נתפש באמעריקה ונשלח לבערלין על אודות הכתבים אשרתובעת ממשלת אשכנז בארנים, והנה בא מ״ע אחר ומכחישו על
פניו. סוף דבר, כל זמן שלא יהי דינו של ארנים נחתך על פי
השופטים, לא נוכל לדעת עד כמה גדלה אשמתו ומה תהי
אחרית מאסרו.
(פראנקרייך.) בימים האלה ישלח ההערצאג דעקאז
מענה על מכתב ממשלת ספרד בדבר העזר אשר ימציאו להקר⸗
ליסטים על גבול צרפת; את המענה הזה לא ישלחו למושלי
הארץ, כאשר עשתה ספרד, אשר העירה בדבר הזה עליה את
חמת כל מה״ע הצרפתים, הרואים במעשיה תואנות שוא אשר
מוצאן מחוץ לארץ..
(שפאניען.) ובספרד הדברים יגעים; יד הממשלה
קצרה מתת לכל שרי הצבא גם את החיל גם את הכסף הנדרש
להם. כן לא שמרה הממשלה את הבטחתה לשר הצבא לא.
זערנא להמציא לו משען אנשים גם משען כסף, ותודיע לו
במכתב כי אין בידה לעשות לו מאומה; השר לאזערנא עזב את
חילו בשדה ויבא מדרידה לבקש מן הממשלה, כי תתן לו חפשה
ממשמרתו. הגענעראל מאריאנעס, אשר זה פעמים רבות הזכירה
אותו הממשלה, כי עת לצאת למלחמה, יושב וחובק את ידיו;
בין כה וכה ימצא לו דון קרלוסידים לשלל שלל ולבו בז
ולהכות את הארץ חרם. רוסלאנדווארשא. ביום 26 אקטאבער נבחרו בווארשא ראשי
מנהיגי הקהלה ופרנסי העיר כנהוג, להחליף משמרת פקודות כאל
בכל ג׳ וג׳ שנים. הנבחרים החדשים המה ה׳ ד״ר נאטהנזאהן
היושב ראשונה, ה׳ יאקאב לעווינבערג, ה׳ סאמועל פארטנער,
ה׳ לעססער לעווי ה׳ ישראל פיינקינד, ה׳ סאלאמאן לעווינטהאל,
ה׳ שלמה אייזענמאן, ושנים ממלאי מקום: ה׳ יעקב חיים בערינשטיין וה׳ ישעיה פריוועס. — הבחירה היתה בבית המאניסטראט
לעיני שר העיר ואסיפת היועצים, ואחרי אשר הממלא מקום הרב
בווארשא השביע אותם בשבועה הנהוגה, נשא שר העיר
מדברותיו אל המנהיגים אשר היו לפניהם להודות להם על כל
מעשיהם ופעולותיהם לטובת הקהלה במשך שלש שנים העוברות,
בעמדם באומץ רוח נגד כל המעקשים והמכשולים אשר נצבו
לשטן להם בדרך עבודתם, אף ראו שכר בעמלם בסדרים
החדשים והנכונים הנהוגים בעסקי הקהלה, ובמרוצת דבריו הזכיר
להם כי לכבוד לא מעט יחשב, להיות במנהיגי קהלת היהודים היותר
גדולה בכל ארץ אירופא. ע״ז השיב לו בדברי כבוד ראש
המנהלים ה׳ דר׳ נאטהנזאהן, ואמר: כי בכל אשר מצאה ידם
לעשות לטובת הכלל, הם מחויבים להודות לשר העיר על טוב
לבבו וחסדו, לתמכם בימין צדקו בכל עת אשר שחרו פניו.
לערב היום ההוא נתאספו ראשי הקהל בבית הועד והפרנסים
הישנים מסרו משמרת פקודתם להנבחרים החדשים, וחשבון נתנו
לפניהם על כל פרטי מעשיהם במשך ימי כהונתם, אשר מזה
נוכחו הבאים במקומם לדעת כי הטיבו מצב הקהילה מכפי שהיה
)Jzraelita.( — .מלפנים וכי עסקו בצרכי הצבור באמונהווילנא, בחדש חשון. אחד הנגעים הרבים אשר הכה
בהם הזמן את עירנו. הן החברות השונות למיניהן, אשר
מספרן יעלה בעירנו לעשרות ולמאות. נפשי יודעת מאד, כי
יסוד ומקור כל החברות הוא מדת הרחמנות אשר נצטינו בה
בני עמנו מאז ומקדם, ובעקרו ראוי דבר החברות לשבח ולתהלה;אבל מי לא ידע, כי בכל הענינים והמקרים בתבל הכל הולך
אחר תנאי הדבר? המנורה ההיא, אשר ביד איש זהיר במעשיו
תאיר הדרך ותביא תעלת רבה, תהפך למשחית ומחבל בידי איש
בהול ופוחו ותשלח באש קריה ויושבי בה; כל חפץ וענין הוא
מטהר טמאים ומטמא טהורים. הכל לפי היד המניעה אותו.בהיותה עושה מעשיה בתבונה ובהשכל, תוכל לצרור רוח בכנפיה,
כעת שהדבקים בה רחוקים מדעת ואינם יודעים להבדיל בין
תועלת להפסד, בין תמים לרמאי, בין תכלת לקלא אילן. —
בין כל החברות בעירנו אך שתים שלש נוהגות במשטר
וסדר נכון ומביאות את התעלת המקוה מהן במדה נאותה,
והנשארות יוצא שכרן בהפסדן. פה נשים קובצות על יד
שקלי כסף לקנות טלית בעד החתן ודגים מלוחים אחדים
לסעודה, למען תמצא ידן לכונן חתונה בין נערה עורת ובחור
פוסח על שתי רגליו, ושם נשים באות מאירות את אחד בתי
התפלה הקטנים, מעמידות איזה חובש בית המדרש לדרוש
מענינא דיומא, מאספות כסף רב ועושות התחלה לכתיבת ספר
תורה. פלוני האופה עוסק במלאכת הקדש, קובץ נדבות ארץ
ישראל מן המתן בסתר אשר בבית יראי ד׳ ולפי דבת רבים לא
ישכח גם את יושבי חוץ לארץ ואת עצמו בראשם, ופלוני השמש
מאסף ממון לטובת איזה חברה, אשר לא היתה ולא נבראה;
בני חברת הכנסת כלה מרבים עניים בעולם, חברת הכנסת
אורחים תחשוב למשפט, כי אויר נחוץ לאדם יתר על כל שאר
הצרכים ומניחה את אורחיה ללין ברחוב; וחברת מלביש ערומים
ערומה מכל החברות אשר על פני האדמה, תתן כסות לערום
רמאי, ותמימים ינהלו בשת ועל חרפתם לא יכסו. כל החברותהאלו אין להן כל סדר, וחיות הן על פי האנשים (או הנשים)
העומדים בראשן: אם רודפי צדק המה ונבוני לב, אז תעשינה
החברות את מעשיהן באמונה ובהשכל; ואם רודפי רוח, אוהבי
כבוד או אטומי הלב. והלכו גם החברות העומדות תחת
השגחתם תהו לא דרך, ולא לבד תחטיאנה המטרה אשר הציבו
להן, כי עוד נותנות מקום לשונאינו מנדינו להכות אותנו בלשון
וללעג לנו ולהנהגותינו. — ואלו נתנו האנשים הנכבדים גבאי
צ״ג העומדים בראש העדה עין צופיה ואזן שומעת לכל הנעשה
בענין החברות — אז היה בידם לתקן הרבה והרבה וברכת רבים
תבא עליהם.
מה״ע מודיעים, כי בעוד ימים אחדים תצא הפקודה, לשאת
עוד הפעם את ראש כל בני ישראל יושבי רוסיה, למען הביא
את כלם במספר נכון ונאמן. כל האנשים אשר כבר באו שמותם
בספרי הנכתבים הקודמים יכתבו בספר החדש לפי שנותיהם
האמורות בספר הישן, אם אין חשד בדבר כי כחדו תחת לשונם
את מספר שנותיהם האמתי; אמנם כל אלה אשר לא בא זכרםעד הנה בספרי החיים, או אשר החליפו את מספר שנותיהם מן
שנת 1871 והלאה, או אשר אין מספר שנותיהם בספר
הנכתבים מתאים את ימי חייהם בספר הנולדים (מעטריקא), סוף
דבר, כל מקום שיש ספק בדבר, הענין מסור ביד פקידי הממשלה,
אשר עליהם יהי מוטל הדבר, והמה ישפטו לפי מראה עיניהם
ויודיעו את חות דעתם אל בית הפקודות למס הצבא, ובביהפקודות ההוא יבקרו שנית את הנכתב החדש או הנחשד ושמה
וגמרו את הדין, וכערכם ימי חיי איש, כן יהי לו בנוגע לכל
משפטי הארץ.
כבר הודיעו כל מה״ע במועדה את פקודת הממשלה, כ
אין רשות ליהודי לסחור ביי״ש, רק אם יש לאיש קנין חצר,
אז מותר לו למכור יי״ש בחצרו השייך לו. רבים משרי הפלךפנו אל שר האוצרות בשאלתם להודיע להם, אם רק במסחר
פרטי לאחדים (דעטאיל) הדברים אמורים, או האסור חל גם על
מסחר כללי (אנגרא); ושר האוצרות הואיל לענות אותם דבר
כי לא נאסר על היהודים בלתי אם למכור יי"ש לאחדים בחצרות
שאינן שייכות להם; אבל מסחר יי״ש כללי מותר ליהודים בכל
מקומות מושבותיהם, מבלי כל צמצום ויוצא מן הכלל.בן—יקיר.
אסטראה, בחדש תשרי תרל״ה. העיר אסטראה
אשר רגלו הובילוני שמה לגור ימים מספר היא עיר עתיקה
בימים ועתיקה בדעות. יושביה רבם ככלם עומדים על המדרגה
אשר עמדו עליה אבותיהם לפני ארבעים שנה; וידי הזמן,
המשנה שנויים גדולים ועצומים בתבל ארצה והמחליף טעם
לאמים ודעותיהם לא חלו בה. מלבד גביריה, המתיחשים
למשפחת מתנגדים מאז מעולם ועוד מתי מספר, הכל עומד עלמקום אחד ולא יצעדו אף צעד אחד קדימה, ובשעה שאחינו
בני ישראל בערים אחרות כקטנות כגדולות הראו לדעת, כי נחוץ
מאד לבניהם דעת לשון המדינה וחנוך אחר, אשר עז בידו
להצליחם בימים יוצרו, וישלחו עויליהם אל בתי הספר העברים
והכללים גם יחשבו מחשבות על העתיד עת תבטל המלמדות
ויבקשו תחבלות כי לא תשתכה ח״ו תורה מישראל הם יושבים
שאננים ושקטים על שמריהם, כאילו יצאה בת קול מן השמים
והכריזה: „אל תיראי עמי ישבת אסטראה כי גדל בקרבך
קדוש ישראל״
אמנם נודעה העיר הזאת בקדושיה ובישראל גדול שמה
ועליה יאמרו המושלים, כי לא תירא בהמיר ארץ ובמוט ערים
בלב ימים. ולו גם כבדה חטאתה כחטאת סדום ועמודה גם אז
נשארה על תלה, יען בה נמצאו בלי ספק עשרה צדיקים ונסלה
לה בזכותם והיתה בגללם. הצדיקים האלה, נוכל לומר בפה מלא,
הם המה סלעי העו אשר עליהם יתפוצצו כחות הזמן וכלי יוצרו;
המה יעמדו כמאפל בינו ובין בני ישראל ולא יתנוהו לגשת
אליהם; המה יכבידו את אזניהם משמוע בקול ה׳ המתהלך לרוחהעת במחנות העברים וקורא בכח: „עורו ישנים הקיצו נרדמים!
רב לכם חבק ידים בעצלתים, שיתו לבכם למסלת החנוך פן
תאשמו ונהמתם באחריתכם״; המה יעצמו את עיניהם מראות
פעולת העת ומעשה הפקודה החדשה בעניני עבודת הצבא.
לכן דרכי בית הספר הנוסד פה מטעם הממשלה, אבלות,
תלמידיו אך מעטים המה ונער יכתבם. וגם אלה הבאים בשערי
בית הספר לא נאה להם השם תלמיד אך בר כי רב דחד
רומא, כי לא יבאו יום יום לקחת לקח מפי מוריהם כתלמידים
מקשיבים, אך יבאו יום ויומים ישבו בביתם או ילמדו שבוע או
חדש ואחרי כן יצאו ולא ישובו עוד. יען וביען כי רבם ככלם
הם ילדי עני ידועי מחסור, ולעתים לא רחוקות הם נאלצים להביא
טרף אל פיהם בעמל כפיהם, ומבני בעלי בתי העיר ונכבדיה
אין גם אחד. ידעתי שיש כאן מקום לבעל הדין לחלוק ולומר,כי באשמת המורים כל זאת, כי לא ידעו דרכי החנוך ולא יבינו
לחבב את למודיהם בעיני תלמידיהם ואת תלמידיהם בעיני הבריות
ואך בצוארם תלוי הקולר. אולם תשובת מעררים כאלה בצדם:
מדוע איפה, נשאלם, התלמידים העברים הלוקחים לקח בבית הגי.
מינזיום, בהפריגאטאוויטעלנאיע ובהפריהאדסקאיע גם אלה מעט
מזער המה? מאד מסופקנו אם ימצאו בארבעת בתי הספר
הנזכרים שלשים תלמידים מגרי העיר הזאת, אשר ממעי יהודה
יצאו, בעת אשר בעיר דובנא הקטנה ממנה ימצאו בבית ספר
העברי בלבד יותר משבעים תלמידים? האמנם כל בתי הספר
פה סגו יחדו נאלהו אין בהם טוב אין גם אחד? אין זאת, כיאם אויר העיר והבל פי קדושיה הם הגורמים לטמטם את הלב
לבלי יבין דבר לאשורו, ולסמא את העינים, בל תחוינה נכחות
התדמה, קורא נעים! כי בתי המדרשות והקלויזען מתמלאים
מחרבונן של בתי הספר והמה מלאים מפה לפה נערים עוסקים
בתלמוד ופוסקים ומנגחים זה את זה בהלכה? אך לא! נערי
אסטראה, על דברת מכירי, בהפקירא ניחא להו, ידעו רוח
וירדפו קדים כל ימיהם ולו יגיעום בכבדה לא ימצאו אף אחד
שנוכל לומר עליו כי ידע הלכה על בוריה ושבילי התלמוד נהירין
ליה ולא יכשל בהם בהליכתו; ושם חריף ועלוי הם
מלהזכיר! אוי לאותה בושה, אוי לאותה כלימה! אולם האבותלא ישימו לב גם אל הפרצות והפרעות האלה; ובמנעם מבניהם
אור החכמה לא ישתדלו להעלות בקרבם נר אלהים נר התורה
לבלי יכבה, אך הכל כאשר לכל יעזבו ביד המקרה. ובכן
בניהם נעובים ומשולחים, רקים ונעורים מכל; אין תורה ואין
רפאל עררענזאהן.
דרך ארץ.סובאלק, בחודש תשרי תרל״ה. מדת הרחמים מתגלגלת
ומתהפכת בעמנו, ובכל היא משלה. היא תעיר ותעורר את
אחב״י בכל מקומות מושבותיהם, קטן וגדול כלם מרחמים וכמו
כן כלם מרוחמים, ואולם כאשר אין בעולם הטבעי דבר טוב
במוחלט, בלתי אם הכל טוב אך אם הוא שומר תפקידו, ואם
פרץ גדרו, הלא ישכנו הנחש הכרוך בעקב הדבר ההוא. כן
הוא גם בעולם המוסרי, כל מדה נכונה היא נכחה אך אם לא
תסיג גבול המדה אשר מנגד לה. ואם אמנם הדברים עתיקים,
נכחים למבין וישרים למוצאי דעת, אבל רבים עברו ונענשו,
נוקשו ונלכדו. ובכן ראיתי ספרים רבים אשר במסתריהם נמצאו
לענה וראש וסלון, מגלים פנים בתורה שלא כהלכה, ונותנים
תפלה בכל קדשי בני ישראל, ובכל זאת נור הסכמת גדולי
ישראל בראשם, ולא כל ההסכמות במחיר באו, כי אם מרביתםנכתבו ברוב רחמים, כי אחב״י רחמנים בני רחמנים הם!
ואלו לא הרבו הרבנים לרחם, כי עתה שתים רעות חדלו, את
נפשם הצילו מלוות שפתים, וזאת שנית, כי לא פרו וישרצו
ויפרצו ספרים אשר משחתם בם.
מרבים העם לשמור מזוזות פתחי נדיבים, ופושטים ידיהם
לקבל נדבות, ולא ישלחו יד במלאכה וביגיע כפים, טוב להם
לכוף כאגמון ראשם ופניהם ישתנו ככרום כי מצפים לשלחן
אחרים, ואינם רוצים לכוף גבם לעבוד עבודה, כי בוטחים ברחמי
נדיבי עמנו הפותחים את ידיהם להשביע לכל אחיהם רצון, לא
יבדילו בין אומלל דכא ושפל רוח אשר צר כחו להביא טרף
חקו, לבין עצל הטומן ידיו בצלחת כי מאנו לעשות תושיה; כי
אחב״י רחמנים בני רחמנים הם! ואלו לא הרבוהנדיבים לרחם יתר על המדה, כי עתה לא רבו כמו רבו העניים
והאביונים המבקשים להם, ולא על המתנדבים לבד תלונות בני
ישראל, כי אם על גדולי העם הנותנים עדיהם עליהם כי הם
עניים מרודים וישרים, גדולי היהם, תופשי התורה, ידועי חולי
נעלם, נגועים בצרת בת בוגרת, מעונים בטפלי דתלו בם,
וכאלה רבות עד אין מספר. וכל אלה כתבי וספרי הגלוי והעדות
בידי הנעים והנדים לא יצאו מידי כותביהם וחותמיהם במחיר רבע
שקל, מרבית הכותבים בצע כסף לא לקחו, בלתי אם ברחמים
גדולים נכתבו על הגליון, כי אחב״י רחמנים בני רחמנים
הם! ואלו לא הוציאו אנשי השם כתבי עדות כאלה מתחת
ידם, כי עתה מעטו השוקדים על דלתות עשירינו והדולגים על
מפתן נדיבינו. — וראה זה חדש הוא, הן מודעת זאת כי בנ
עמנו הם צמאי מסחר, תאבי מקנה וקנין. וגם אלה אשר כתביםכאלה בידם, יסחרו בהכתבים למכרם, כן עמנו ישראל מתפרנסים
זה מזה, ועל מצח בעל הכתב אין שמו חרות עליו. ואם אמנם
הנדיבים יאמרו עם התלמודי: בואו ונחזיק טובה לרמאים, אבל
לא בכל עת יחזיקו טובה להם, כי איום ונורא המקרה אשר קרה
פה, רבה התלאה אשר מצאה את שבעה נכבדי העיר, ובם גם
ראש העדה, כי כרוב רחמיהם וכרוב חסדיהם נתנו ספר גלוי
לאיש אשר מטה ידו, והגידו ישרו ומעגלי צדקו, כי אחב״ירחמנים בני רחמנים הם!... יש אשר אומרים
קושט אמרי אמת כי איש ישר באמת קבל המכתב מידם, ומסרו
לאיש אשר משפטו חרוץ כי עשה עול ותקע אהלו בארץ
אשכנז, כי נס מארצו וממולדתו, ויקם מלשין באשכנז וילשין
אותו אל מקום המשפט. הבורח גם לאמעריקא, והמכתב והעדות
נשלחו לארצנו. והנה אתה, שבעה נכבדי עירנו הושמו בבית
האכורים, כי נתנו יד לפושע. ולפני יום הזכרון בצאת שנת
תרל״ד הושמו במשמר. כל איש אשר אהבת עמו וכבודו יקר
בעיניו נאנח בשברון מתנים על אסון אלה האנשים אשר יסבלו
עון רוב רחמיהם, והעיר סובאלק נבוכה! גם בחג הסבות הזה,
זמן שמחתנו שבת ששון מכל באי שער עירנו, ובכל הערים
מסביב נאנחו על עלבון אלה הנכבדים הנקיים מפשע. אמנםיש תקוה כי צדקת ישרים תצילם ומשפטם אור יצא, אבל טוב
ויפה לידע להודיע ולהודע, למען ישמעו העברים לבל יהיו אצים
בדבריהם לכתוב ולחתום מפני רוב רחמים אז לא תרבה
המכשלה, ולמלשינים אל תהי תקוה! — ושלום על ישראל.
א. ד. ליבערמאן.פערעיאסלעא, (פלך פאלטאווא). האף אמנם כי אין
ה דרכי מעולם לבא בשערי מ״ע להוכיח לעמי פשעם, ובפרט
כי כמעט אדע אשר לא לעזר ולא להועיל יהי ומה לי, כ
ארבה דברים אם ערלה אזנם? — אך בפעם הזאת הציקתני רוח
בטני, והתאפק לא אוכל מלהודיע לפניכם קוראים נכבדים את
האי-משטר והסדרים אשר פה בעירנו, וסבת הדבר הוא פרוד
הלבבות והדעות השורר פה ביתר שאת ועז, כל אחד פונה לדרכו
לעבודתו, וכל דבר הנוגע לרבים ואשר הוא אחד מעקרי חיינו
אין איש שם על לב.
כאשר יצאה — בקיץ הלזה — הפקודה מאת שר הפלך
לבחור בעירנו רב מטעם הממשלה אשר כלה חוק למודיו בבית
מדרש הרבנים, תחת אשר עד כה שרת במשרה הזאת מלמד
אחד, אשר אם לא איזה זכות אבות עמדו לו, לא אדע באמת
איככה זכה איש לא למוד כזה למשרה נכבדה כזאת, ויהי כאשרשמע זאת הרב דעירנו ובראותו כי רעה נגד פניו וכי את הפקודה
אשר יצאה אין להשיב, שם אל האנשים ההמונים פניו, ובעזר
משקה ומאכל תאוה הצליח חפצו בידו, כי יבחרו המה את הרב
דעיר קרעמענטשוג, וכן התרצה עם הרב דקרעמענטשוג, כי
יקרא שמו עליו, ובתור עוזר להרב הזה נשאר הוא על מקומו,
מבלי נתן כבודו לאחר — לא אאשים בזה את הרב אשר דרש
טובת עצמו וישתדל בכל עוז כי ישאר על מקומו, גם את
האנשים אשר בחרוהו לא אחייב, כי המה הלא נטלו שכרם
משלם, אך עליכם ראשי העיר ונכבדיה אטיל האשמה, מדוע
תעמדו מנגד ולא תתערבו בכל דבר הנחוץ? סורו וראו כי אין
דבר אחד אצלכם מסודר ונערך כראוי, בית החולים נעוב
ומשומם הוא, ומלבד זאת כי החולים לא יוכלו להתרפאות שמהאף גם אנשים בריאים יוכלו לפול למשכב מהצחנה ובאשה אשר
שמה; חינוך הילדים רע ומר הוא פה מבכל יתר ערי ישראל,
ועד מתי לא תשתדלו לעשות תקונים וסדרים חדשים? עד מתי
תהיו למטרה לחצי מקטריגינו? ועד מתי תהיו ללעג ולקלסבעיני אחינו הנוצרים באמרם: אין טעם בישראל, ואין סדר
ביעקב? בינו ודעו, על מי תעזבו את הדברים היותר נחוצים:
על אנשים בני בלי שם אשר ימכרו את כל כבודנו ותפארתנו
וחיי לאומנו בעד לגימא אחת! אבל לולא התערבתם בדבר
ותסירו את המכשולים הרבים המה האי-אחדות, שנאה,
ומשטמה העומדות לשטן לכם אזי יכולתם להסיר גם את השחוק
והלזות שפתים אשר יטילו עלינו שכנינו, ולתקן חדשות גדולות
אי״ש פלוני.
ונצורות לאושר כל העם.פראסקורוב (פאד. גוב.). בירח זיו לשנה העברה שנת
התרל״ד התאספו פה עירנו ראשי הקהלה ומנהיגיה, ובתוכם
הגבירים הנדיבים, ה׳ סאלאמאן מאראנץ, והאחים ה׳ הירש
הארינשטיין, וה׳ דוד הארינשטיין, להתיעץ יחדיו בדבר בית
החולים הישן, אשר כותליו כמסום נוסס מרוב ימים, כרוב בתי
החולים בערי פולין.. ויתנדבו איש איש לפי נדבת רוחו
הטובה. הגביר ה׳ ס׳ מאראנץ הרים 1500 רו״כ תרומה לד'
והאחים הארינשטיין 2000 רו״כ, וגם הגבירה אם חורגת מאראנץ
גם היא לא משכה ידה מהיות עזר בצדקת פזרונה ותתנדב לבנין
הבית מגרש גדול ורחב ידים, העומד בראש חוצות, ואשר יושת
עליו מחיר לערך 1800 רו"כ, גם יתר העם לא עמדו מרחוק
ויתנדבו איש איש לפי ערכו, בפיהם דברו ובידם מלאו, ובין כך
וכך עולה תרומתם לסך 5000 רו״כ ויתנו סכום הכסף לידי
הגבירה הנ״ל באשר כי יודעת היא היטב לכלכל דבר מלאכתכי בניך נדיבי עם המאושרים בין אחיהם בסביבותיך, מהם
יראו וכן יעשו גם נדיבי עמנו בכל ערי מושבותיהם לכל ארצות
זלמן מארמור.
פזורינו, לטוב להם כל הימים.ידיעות העולם והטבע.פעולת כח החיים במיני צמחים שונים.
בעלי הטבע יחשבו את הצמחים לבעלי חיים ממדרגה
נמוכה מאד בערך החיים הנמצאים זולתם על פני האדמה, כי
כל צומח יש בו כח פנימי להתגדל ולכלכל את אבריו, לעמוד
בקיומו ולזרוע זרע, יש בו נשמת רוח לשאוף דרך נקבי עורו
הקטנים למאוד. את אויר פחם החומצי (קאהלענזייערע), ומוציא
מקרבו את האויר החמוצי (וויערשטאף), כמו שישום באפיו
הבעל חי את האויר החמוצי, ומוציא את אויר הפחמי, כמו
שבארנו בשעבר הצומח יונק מן הארץ את החלקים הנחוצים
למזונו, לפי סגולת מינו, ולפעמים הוא מבקש את מזונו כאשר
ילך החי לבקש את טרפו, הנטעים אשר עיקר מזונם הוא ממין
יסוד עפריי המיוחד להם, כאשר לא ימצאו די מחסורם אשריחסר להם במקום נטיעתם שמה, וירגישו שיש במקום אחר רחוק
מהם היסוד ההוא, אז יאריכו את שרשיהם מתחת לארץ הרחק
הלאה, עד שיגיעו לינק שמה את היסוד הנחוץ למזונם. רוב
הצמחים צריכים לאור השמש בהיותו גם הוא חלק ממזונם, כי
הוא הנותן להם צבעם הטבעי, ואם יגדלו במקום אפל או מרתף,
אז יתארכו בגדולם על פני הארץ, יעלו ויטפסו על הכותל עד
מקום חור או חלון, בכדי להתקרב ולראות אור היום. מיני
הצמחים הנקראים בשם מתגלגלים (שלינג-פפלאנצען), הם
דקים וארוכים לא יוכלו לעמוד בעצמם מפאת ארכם ודקותם,
וע״כ יבקשו להם אלנות גבוהים או עמודי עץ נשאים, אשר
יתגלגלו עליהם מסביב לעלות מעלה מעלה, בכדי להאריך גדולםיותר וכאשר לא ימצאו להם במקומם אלנות כאלו, אז יתארכו
ויתפשטו על פני הארץ בדרך ישר, בכדי להגיע אל המקום
אשר שם יעמדו אלנות או עמודים עומדים; ולפעמים יעברו גם
נהרות וגדרות, או שני סלעים העומדים לשטן להפסיק הדר-
ביניהם, עד בואם אל מחוז חפצם, *) — וכמו שיש בבעלי
חיים טורפים ומזיקים לזולתם, כן נמצאו גם במיני צמחים צוררים
לצמחים אחרים זולתם. החוקר הומבאלד יספר ממין צמח
אחד אשר הובא לאמעריקא לשאת נטעים במקום חדש, ובזמן
קצר נתרחב ויפרוץ לרוב, עד כי גרש מפניו כל הנטעים
הצמחים מסביב לו, ולקח לו לאחוזת נחלה כמה מאות פרסאות,
לא יעלה עליהם שום צמח אחר זולתו. — הנטעים המתגלגליםשאמרנו יש בהם מין אחד יקראו אותם בשם „רוצחים״ כי
יתגלגלו ויעלו על אלנות גבוהים וחזקים, יתחזקו ויתעבו עליהם,
ובזרועם החזקה יהבקום ויחנקום האלנות יבושו ויחרבו מרוב
הלחץ, והם ימצאו את ידם לעמוד בעצמם ולהפיל את הענקים
אשר נשאום וגדלום על כתפם.ביותר גדול מאוד כה החיים בצומחים ע״י פעולות כחות
הכעמיים שבהם, כי כל מיני הסממנים המריחים והחריפים, הם
רק במיני הצומח, ומהם ארסיים ממיתים. וכמו שנמצאו בבעלי
חיים נחשים ועקרבים הנושכים בשניהם ומביאים ארס בבשר
הנשוך, כן נמצאו גם מיני נטעים אשר פני שטחם מכוסה
בעוקצים קטנים, ועקיצתם עקיצת עקרב, כל הנוגע בהם ירגיש
כאב גדול. העוקצים האלו יש להם פיות קטנות בראשיהם
המלאים מין מיץ ארסי, אשר בבואם בבשר הנשוך יעוררו כאב
חזק, והם דומים לפ״ז לנחשים הנושכים, אשר לא השנים עצמם
מזיקים, רק הארס הנוזל ויוצא מבין השנים?*), אפס כי שניהנחש מעטים במספר וסגורים רק בפיו, וצמח הנחש שניו הרבות
בחוץ, ועומדות הכן לישוך בכל רגע לכל הנוגע בהן; גם הארס
שלו מתדמה בטבעו לארם הנחש, ותרופה אחת לשניהם, והוא
הסאלמיאק גייסט, שכאשר ימשחו בו מקום הנשוך ושב ורפא
לו, — אחד מן מיני צמחים כאלו הוא ידוע ומצוי אצלנו בכל
מקום, והוא הנודע בשם (ברענננעסעל).
אבל יש גם מיני אלנות גדולים נושאי פירות והם ארסייםמסוכנים למאוד. על חוף אמעריקא ובארץ אוסטראליע נמצא
מין אילן אחד הנקרא Manzanillo (הלב הואב), האילן הזה
הוא גבוה, בעל ענפים מרובים, עצו לבן ורך, פרחיו אדומים
בדם, ועליו שחומים, ישא פרי אשר תמונתו כתפוחים, והוא
היותר מסוכן מכל מיני הצמחים הארסיים הנודעים לנו עד היום.
מיץ היוצא ממנו הוא לבן כחלב, וכאשר יגע ממנו אל בשר החי
יעורר כאב גדול כמו מכות אש, הבשר יתנפח ויעלה אבעבועות
מכאיבים אשר לא יתרפאו רק אחר מספר ירחים. כאשר ישברו
ממנו זמורה קטנה ינתזו ממנו נצוצי ליחות אשר בהגיעם אל
העינים יעורו אותן. ההודים שומרים נפשם לגשת אליו
להתלונן בצלו, באמרם שגם צלליו יזיקו בהיותו נודף מין אויר
מזיק. החוקר קארסטען יספר שבהיותו בנסיעתו שמה התאזר
עוז לעשות בחינות כעמיות עם המיץ הזה, ולחקור אחר טבע
הרכבתו, וע״כ השתדל בזהירות גדולה לאסוף מעט ממנו בתוך
כלי זכוכית; אבל אחרי שהתעסקו בזה הוא ואנשיו זמן מה,
הרגישו על פני כל גופם כאב שורף, עור בשרם נתנפח, וביחוד*) עיין הצפירה משנת תרכ״ב (נומער 14).
*) והיא פלוגתא דר״י וחכמים בגמ׳ (סנהדרין ושבועות)
לדברי ר״ר ארס נחש בין שניו הוא נושא, ולדברי חכמים ארס נחש
מעצמו מקיא.נפחו פניהם ועיניהם, עד שמשך כמה ימים היו עיניו סגורות
ונפוחות מכלי לסבול שום אור ושכב על ערשו בחדר אפל עד
שנתרפא. — עץ האילן הזה הוא יפה מאוד לעשות ממנו מיני
כלים שונים, ועל כן יפילו אותו ההודיים על אופן זה: אחרי
שיתעטפו בבגדי צמר כל גופם ופניהם, יניחו מסביב האילן
מרחוק הבילי עצים יבשים ויבעירו אותם באש, עד שיתיבש
האילן ויאבד ליחותו, ואז יוכלו לגשת אליו ולהפילו בקרדומות.
נפלא הדבר מאוד מה שהציע חוקר אחד האקער זה
מקרוב לפני אספת חוקרי הטבע את אופני הבחינות והנסיונות
שעשה במיני הצמחים טורפי טרף ואוכלי בשר— כבר נודעמין צמח אחד הנקרא בשם Dianaca הטורף זבובים ורמשים
למזונו, עליו פשוטים, וכאשר ינוח עליהם זבוב יפול בפה, העלה
וקפול ויסגיר אותו, ואחר זמן קצר יפתח העלה את פיו ומן
הזבוב לא נשאר רק שרידי חלקים קטנים, יען העלה מצץ כל
בשרו בקרבו. החוקר הנ״ל הראה בזה בחינות שונות: כאשר יניחו
על העלה נתח בשר קטן כרגע יסגיר אותו העלה בקפילתו,מעט יתעכל הבשר ע״י המיץ ההוא, עד כי לא ישאר ממנו
מאומה, ואז יפתח העלה ויתפשט שנית להיות נכון לקבל מזון
אחר. המיץ הזה מתדמה בטבע הרכבתו אל המיץ הנמצא בתוך
האסטומכא של בעלי החיים, אשר בסגולתו הוא מעכל כל מיני
מאכל. — החוקר הנ״ל העריך כמה בחינות במיני מאכלים
שונים ומצא איזו מהם נוחים להתעכל בקרב הצמח ההוא,
והעלה ישוב להפתח אחר זמן קצר, ואיזו מהם כבדים להתעכל
ויאריך זמן סגירתו. גם מצא איזה מיני מאכל המזיקים לו
אשר באכלו ממנו ייבש וירזה.החוקר הנ"ל נסה פעם אחת להניח עליו מין חומר אבני
הבלתי מתעכל כלל, העלה קפץ את פיו ויסגור אותו, אבל
כרגע פתח שנית והשליך מעליו את החומר ההוא כאלו
הרגיש שאינו ראוי למזונו.פעולות העלעקטריות ומשפטיהן.(המשך מגליון 17.)
כשנביא רק קצה איזה מוט ברזל אל תוך הגלגל הנ"ל
אז ישאף הגלגל לבלוע את הברזל כלו; בכח מציצת הגלגל
הזה הכינו הח׳ מכונות עלעקטריות שונות, והח׳ פראמענט אשר
בפאריז הוציא בו תנועה סבובית על קוטרה (ראטירענדע
בעוועגונג).
בין הפעולות הטבעיות המלוות את פטרת זרם העלעקטרי
בפתיל, יתן גם „הקול" אותותיו, אם נטה אזן קרוב מאד אל
חסן המאגנעט, אז נקשיב קול צלצל (קלאנג) בהסגר הפתיל, וקול
שאון יבש בהרתקו, את זה מצא לראשונה הח׳ פאגע, וע״י תחבולה
מעכאנית נוכל לעשות סגירות ופתיחות הפתיל תכופות זל״ז מאד,
עד שנוכל הקול להשמיע לאזן מקהלת אנשים העומדים בבית.
הברזל הנעשה מאגנעט אינו משתנה בכמותו, אבל משתנה
הוא בתמונתו, כי הוא מתארך מעט באורך קבלתו את המאגנע-
טיזמוס. והח׳ יולע הראה זאת ע"י מערכת מוטים רבים ובעזר
זכוכית המגדלת (מיקראשקאפ). אולם אנחנו יש לאל ידנו
להראות זאת עין בעין. כי אם נכון אל קצה הברזל אשר בתוך
גלגל העלעקטראמאגנעטי, בריח (העבעל) ארוך אשר זרועו האחת
ארוכה חמשים פעם מהשני׳. למען תגדל התנועה בקצהו השג
חמשים פעם מכפי שנדחף הקצה האחר ע״י הארכת המאגנעט,
ובקצה זרוע הארוכה יצמר מראה (שפיגעל), למען תסוב המראהמדי התנועע הבריח, ונפיל קרן אור על המראה, אשר יוכה
אחור אל יריעה הפרושה מנגד, אז נראה לעין איך יעתק בהרת
האור על היריעה בכדי רגל אחת במדה, ברגע נעשה הברזל
שבתוך הגלגל למאגנעט.
סיבת ההארכה הזאת, באר הח׳ הצרפתי דעלא-ריווע ע״פ
הצעה זו: אם נפזור נסורת ברזל על נייר או לוה זכוכית,
ונעמידהו ממעל לברזל המאגנעטי, אז יסודרו גרעיני הנסורת
ואח״ז בקוים מיוחדים, והגרעינים עצמם יתיצבו לארכם בסדר יושר
הקו ההולך באורח ההתמאגנעטות. והנה כל מטיל ברזל, הוא
קבוץ רגבים בדולחיים, שכל בדולה מגבל בשטחים בלתי סדורים,
והמה אגודים זה עם זה למטיל אחד ע"י כח הדביקות
(קאהעזיאן), כאשר נראה לעין בהשבר איזה פח ברזל, כי מקום
השבירה איננו חלק, והרגבים הבדולהים נראים במקום השבר,
לכן כאשר יתמאגנעט הברזל, ישתוקק כל בדולה להתיצב בארכו
אחרי רעהו בסדר דרך קו ההתמאגנעטית, ולפ״ז יארך המוט
בכללו באורך ההוא.הח׳ גראווע הראה כמ״כ הסגולה הנ״ל בנסורת ברזל, בדרך
אחרת. כי אם נקה שחק הלודת ברזל (אייזענאקסיד), והוא
מין ברזל הנוח להעשות מאגנעט, ונצינו לתוך צילינדער זכוכית
מלא מים הסגור בשתי קצותיו כמ״כ בזכוכית, ויעמידו תוך הגלגל
הנ״ל, ונבקיע קרן אור מתחת הצילינדער ללכת דרך בה, אז ימנע
השחק מראות את האור, אולם כשיסגר הפתיל, יגלה מיד האור
הבהיר, וזה לפי שאז נסדר אבן השחק לאורך מהלך ההתמאג.
נעטית המקבל לאורך קוי האור, ולכן לא יפריעו עוד את האור
מהבקיע דרך הכלי.והנה בטרם נלך לדרכנו בבאור סגולות העלעקטריות, ראוי
לתת אל הקורא, מושג ברור מטבע המאגנעטי.
מודעת זאת, כי כח המאגנעטי של איזה מאגנעט או מחט
מאגנעטי, הוא נקבץ וחזק יותר בשתי הנקודות הקצוניות ממנו
הנודעות בשם צירי המאגנעט, אף כי באמת הוא מתפשט בכלו,
בכדור הארץ ספון ג״כ כח מאגנעטי, בלא ספק תוך כלו, אך
נגלה הוא יותר בשני הצירים המאגנעטים שבו, שהאחד לפאת
צפון (רחוק מעט מציר הצפוני של קוטר סבובו) והשני מנגדו
לפאת דרום הכדור; הקו העובר על פני הארץ בין שני הצירים
האלה, נקרא בשם מערידיאן המאגנעטי (כשם מערידיאן הצהריםאמצע המערידיאן הזה נקרא משוה המאגנעטי (מאגנעטישער
עקוואטאר) וכן לכל מאגנעט יקצב המערידיאן והמשוה שלו.
מהט מאגנעטי התלוי באמצעו ע"י חוט ימשך מציו
המאגנעטי הארצי הצפוני בקצהו האחד השני יהדף מאתו, וציר
הארצי הדרומי יעשה להפך, למשוך אליו הקצה הנהדף
מהראשון, ולהדוף מאתו את הקצה הנמשך מציר הצפוני, לכן
הניחו הטבעים שני כחות מאגנעטים המתנגדים זל״ז, צפוני
ודרומי שסגולתם אשר הכחות משם אחד שונאים וא״ז,והמתנגדים אוהבים וא״ז, כאשר נראה משני מאגנעטים התלוים
חפשי שהצירים משם אחד יהדפו וא״ז, והמתנגדים ימשכו וא״ז,
סגולה המאגנעטיומית הזאת, נקראת בשם „סגולה הצירית״
(מאגנעטישע פאלאריטעט), בעוד שהמשוה מכל מאגנעט לא
יהדף גם לא ימשך לאחד הצירים של מאגנעט שני.
(המשך יבא).נסיעה באיי הים הגדול.(המשך מגליון 17)
בנסענו מהאי באנדא עברנו על פני אמבאינא מבלתי התבונן
עליו, וכעת שבנו אל האי הזה. היום רד והלילה לקח מקומו.
השמש באה, ומלכת הליל צעדה בצעדי גאון על פני רקיע השמים,
גלי הים שחקו ורקדו לפניה, כמו שמחים גם המה לקראת
הדר פני הירה אשר יקר ילך שמה במרום, ופניו יראו גם
במימיהם הזכים כעין הבדולה והבהירים כעצם השמים לטהר
רוח צח ונעים הוליך את האניה בלב ים שוקט ובטוח כל
הלילה, ובבקר השכם באנו אל גבעת אמבאינא אשר עציו כברנתנו ריח באפינו בהיותנו עוד בדרך, הרחק ממנו כברת ארץ.
מבצר קטן יתנשא בתוך העיר ויורה זיקים ומות על כל אורח
בלתי קרוא, ומאחריו יתנשאו עצים רעננים רמי הקומה ויאריכו
את צמרת ראשיהם מעל למבצר הזה. מאחורי העצים האלהיתנשאו עוד ראשי הררי צעראם. גודל האי הזה הוא בערך
שתים עשרה פרסאות אשכנזיות. הים יאריך את לשונו פה
במדה גדולה עד כי מראה האי הוא כמראה פרסת הסוס (הופ⸗
אייזען), ואשר לזאת יאמרו כי נחלק הוא לשנים, ואך רצועה
קטנה ברוחב רבע פרסה תאחד אותו, ולכן שני שמות להאי
הזה בפי ההאלאנדים, והוא איטו⸗טימאר, ולאי-טימאר
Jtu-und Lei-Tior). על חציו התימני מבצר קטן להפור.
טיגוזים בשם „וויקטאריא", רחוק מהמבצר הזה במרחק אלף
צעדים לאחוריו תמצא העיר באטוא גאדיא (Batu-Gadia) מקוםמושב שר המחוז.
בבואנו על האי יצא לקראתנו שר המחוז ויברכנו לשלום,
ויבקש מאתנו לבוא אתו אל ביתו, ולאכול אתו ארוחת הצהרים.
אתו באו גם שני שרי חיל שומרי ראשו, האנשים האלה למודי
דעת המה, אנכי השתשעתי אתם באהבת רעים נאמנה אף צפיתי
ללכת אתם אל מקומות היותר מפוארים באי הזה, למען דער
מפיהם את כל אשר אותה נפשי לדעת על אודות האי, ותוחלתי
לא נכזבה, יחד עם השרים האלה לקחנו דרכנו על דרך אחר
ארוכה מהדרך אשר בו הלך שר המחוז ופקיד המשאות עם רב
החובל. האח, מה יפה הוא הדרך הזה, ומה נעים ריח העצים
הרבים אשר ישימו קטורה באף כל העובר עליהם! שמה מצאתי
את תמרי הזאגא, הקאקאס והארעקא. העצים המפוארים
הנושאים פרי המאנגא, הפאפאייעס והבאנאנען יתאחדו והיו ליער
קטן ובענפיהם יקננו צפרי שמים מרניני קרב ולב. בין העצים
האלה בנוים בתי המאלאים ביופי והדר רב. נחלים קטנים עם
מימיהם המזהירים כעין הבדולה ילפתו ארחות דרכם ויעברו בין
הבתים האלה, ועל שפתם נטעים וצמחים רבים נותנים ריח ניחוחוביותר מצאו חן בעיני המאנגוסטים אשר אם אמנם הרבה מהם
ראיתי בטרם בואי הנה, אך לא כאלה אשר מצאתי פה. מראה
פרי העץ הזה הוא כמראה התפוח, וגם בגדלו דומה הוא אליו,
אך קליפתו קשה מקליפת התפוח ומאוד תטעם לחיך האוכל.
הפרי הזה בצדק יקרא „מלך הנגב״ כי אמנם נעלה הוא על כל
פירות הנגב (נגב אזיען). שאפתי ריח הפירות האלו ומקרב ולב
קראתי: נפלאים מעשי הטבע!
ה
בלב מלא ענג ושמחה באתי אל היכל השר הבנוי לתלפיות
בתוך הגן; והיש אחרי בואי התאספו האנשים אשר הלכו לשוח
כגן לארכו ולרחבו, ואנכי לא יכלתי להתבונן על הדר הבנין
כיפותיו עמודיו ומעקותיו. האנשים הקרואים אל ארוחת הצהרים
מלאו את אולם האכל אשר לשר ונשב אל השלחן. כאשר
תמו כל המאכלים אשר הביאו לנו, נתנו לפנינו עוד שני מיניפירות מפירות האי הזה, אשר לא ראיתים עוד מעולם, שם האחד
דוריא וטעמו כטעם השום ושם השני ראמבוטאן ולו קליפה עבה
יירוקה; את הקליפה יסירו מהפרי, ואותו יחתכו לחתיכות רבות
ויטגנו אותן בקני צוקקער וביין-מאדערא; אך שניהם, פרי הבוריא
כפרי הראמבוטאן, לא ינעמו לחיך.
(המשך יבא).אמונות טפלות בין עמים שונים(המשך מגליון 17.)
עבודה לאלהים (קולטוס) כזאת שולטת גם בין יושבי
מעקסיקא. אל אלים להם הוא השמש, ובשם „אמעטקול" יכנוהו.
מדי עלות השמש יקדמוהו בתורות ותשבחות וירצו את פניו
בקרבנות מכל הבא בידם; וכמעט הוא האחד אשר אותו ידרשו
מדי יום ביומו. גם את האור והחם, אשר ישפיע על הארץ
יכבדו ויתנו יקר לשמם; והכהנים עוד יחסו אליהם גם את האש
ויקראוה בשם „אבי ואם האלהים״. הטאלקעטין עם שלו ושוקט,
עם נבון יותר משאר העמים הנבערים גם המה נוקשו במוקשי
אמונת הבל זאת, ולא חדלו לעתים להקריב קרבנות אדם.
בני עם שפאניען, בבואם להכניע תחתם את יושבי טעק.
סיקא, מצאו בראשונה את עבודת אלהים הנמבזה זאת היא קרבנות
אדם, על אי אחד קטן השוכב על חוף ים המזרחי, ובשם אי
הקרבנות „אפפעראינזעל" לזאת יכנה. שמה על יד פסל אחד
בדמות זכר התנשא דמות תבנית ארי בגאון עזו, ומתחת לפסל
יצא צנור, אשר על ידו נגד לארץ דם קרבנות אדם, הלב עם
הקרב היה כלו קדש קדשים לאלהים. על פי השערות נכונות
עלה מספר הקרבנות מדי שנה בשנה לערך עשרים אלפים;
ולעת צרת רבים, בפרוץ מגפה ודבר חרב ורעב, היה עולה המספר
הזה על אחת כמה וכמה, וכן יספר לנו גאמארא. בשנת 1487
י״ט לירח פעברואר. בעת חנוכת ההיכל הגדול, אשר במעקסיקא
הובילו לטבח יותר משמונים אלפים איש, בהקרב והכליות של
הנזבחים היו משפשפים שפתי אליליהם ופגריהם היו לברות לשני
המון העם. גם דם בני שפאניען, אשר נפלו שבי בידי עם
חרמם שפך כמים על מזבחותיהם, ולפי עדות דיאץ היו עוד
המעקסיקאנער כמתלוננים, באמרם כי בשר השבוים מר ולא יטעם
לחיך. בעעכיי יספר אשר שבטים שונים מקאליפארניא יתנו כבוד
ויקר לשמש, וכעלותו יקדמו פניו מדי בקר ובקר בקול רעש
גדול. גם בארץ אקאלן יסגדו לשמש ויכפרו את פניו בזבחי אדם,
וכן מצא קארטעץ, בתורו את הארץ ההיא. את לבב הנזבח
קרעו ממקומו וישטחוהו מול פני השמש. בני לאקאנדאנעס
ביוקאטאן גם כן זבחו ובחי- אדם לכבוד השמש. האנשים
היושבים בדאריען מקדם קדמתה יחשבו את השמש לבורא תבל
והלבנה היא אשתו, על פי עדות גאמארא זבחו לכבודו זבחי אדם.
גם יושבי עספאנאליא כבדו את השמש והירה; ויאמינו אמונה
אמן, אשר שנימו בששת ימי בראשית יצאו ממערה אחת אשר
איר
על חוף הים להאיר לארץ ולדרים עליה. בקאסטאריקא יכבדו
יושבי ההרים את השמש והיושבים על המשפתים את הים.
כל האמונות התפלות האלה אם כי אין להן כל יסוד בשכל
בכל זאת אחד ואחד מהמאמינים יתן לאמונתו טעם וסבה ולבו נכון
בטוח, כי אם לא יחזיק באמונת הבל זאת אז רעה נשקפת וחייו
תלואים לו מנגד. כן יספר לנו ראבערט שאמבורגק, אשר
בסיאם יקברו את כל אלה אשר מתו בדבר ובמגפה, במלחמה,
מיד רוצחים, ע״י מקרה רע מאת המאבדים את עצמם לדעת
לאחד שלשת ימים, וכעבור ימים אחדים יוצאים מקברותיהםוישרפו את גופותיהם. האנשים הנצמדים לאמונה תפלה זאת
יאמינו אשר לולא עשו כמעשיהם, כי אז היתה היכלת ביד
המתים האלה לנגוף את אוהביהם ומכיריהם החיים ולהורידם אתם
שאולה. 
בארץ המזרחית אשר לאטטאמאננען ישימו המחמדים את
המתים בארון פתוח וכן יקברום, בהאמינם כי לולא זאת קשה
היה על המתים, לעת התחיה, לשבר את הכסוי ולצאת מהארון.
(המשך יבא). חדשות שונות.מלאנדאן מודיעים, כי גם בחינא נמנו וגמרו לכונן שם
בימים האלה אספה כללית (אויסשטעללונג) אשר כל העמים
והארצות ישלחו שמה את פרי עמלם ותבונתם, כאשר היה לפני
שנים אחדות בערי הממלכה הגדולות באיראפא. בעיר שאנחיי
יסדו בית מועצה (קאמיטע) לפקח על עניני האספה, ובראש
המועצה עומד הקונסול של ממלכת אנגליה; בית המועצה מלא
ידי אנשים בלאנדאן לקבל את החפצים הנשלחים לבית האספה
על הוצאות הקאמיטע. בשנה הבאה אומרים לכונה אסיפה כזו
גם בארץ כילי באמעריקא.
האאג. בימי חג הסכות העבר בקרה מלכת האללאנד
את הד״ר ד. פאללאק דאניעלס בסוכתו הנאוה והיפה אשר ישב
בה כל ימי החג כדת. הד״ר פאללאק הוא מן המצוינים בעדת
ישראל בהאאג בחכמתו ובעשרו הרב, ונכבד הוא בעיני כל יושבי
העיר בין יהודים בין נוצרים, וגם בבית המלך גדול שמו. האיש
הזה אוהב הוא את עמו ואמונתו באופן נעלה מאד, גם חובב
הוא את התורה וההולכים בדרכיה.
ווירצעללי. הפראפאססאר המנוח ה׳ גיזעפע לעווי
אשר כבר הודענו את דבר מותו, אמר בצואתו לחלק את סכום
הכסף הזה: לעניי העיר 5000 לירא, לבית מחסה ליתומים
לעדת ישראל 5000, לחברת אהבת רעים 5000 לירא, ולחברת
עושי מלאכת יד 3000 לירא. יורשי המנוח ובני ביתו לא לבד
מלאו אחרי צואתו, כי אם גם הוסיפו משלהם וחלקו להם רב
לעניי בני ישראל בעדתם.
פלארענץ. בימים האלה הונחה אבן פינה ליסוד היכל
ד׳ אשר ביפיו ובהדרו יהי לתפארת עדת ישראל בעיר הזאת.
את התיסדות ההיכל הגגו בפאר והדר, והרב הראשון ד. י. טאקאני
לקח לב שומעיו בדרשתו הנעימה, אשר דרש לכבוד היום. מכתבים מזיטאמירI.
היום בבקר נפטר מיתה פתאמית הרב הגדול תפארת ישראל
ה״ר אברהם גייגער אלהים יחנן עפרו״ — הוא אברהם אשר כהן
פאר בתור רב ומורה בוויסבאדען, פראנקפורט, ובערלין, ויך בשבט
פיו את המורדים באור, הוא לאברהם שהפיח בעצמות-היהדות רוח
החיים והמדע ותהי לבת משכלת, הוא אברהם אשר העשיר ספרות
ישראל בהמון ספרים מחכמים המאירים, ומעירים, המיטיבים
והמועילים כאחד, והוא אברהם שהוקם על בבית מדרש החכמה
בבערלין לתורה ולתעודה, ויתנוסס בין כל חבריו שם לכבוד
ולתפארת! רוחי חבלה גם נפשי תשתוחחו בהגיגי כי המאור הגדול
הזה הועם בצהרים - ומי יאיר לנו באישון לילה! צאו ולמדו מה
גדול כחו בתורה ובתלמוד אשר הראה בספרו היקר „אורשריפט",4) לעהר- אונד לעזע בוך דער שפראכע דער משנה. ברעסלוי
1845
5) בייטרעגע צור יידישען ליטעראטור- געשיכטע אין 4 אב.
האנדלונגען. ברעסלוי 1847
6) פרשנדתא. דיא נארדפראנצעזישע שוהלע. לייפציג 1855.
7) יצחק טרוקי. איין אפאלאגעט דעס יודענטסומס אם ענדע
דעס זערצטען יאהרהונדערטס. ברעסלוי 1853
8) דיואן דעס קאסטילערס אבולחסן יהודא הלוי. ברעסלוי
.1851
9) סאלאמא (שלמה) גבידול אונד זיינע דיכטונגען לייפציג 1867.
10) דאס יודענטהום אונד זיינע געשיכטע, אין 3 אבטהיילונגען.
ברעסלוי, 71—1864.
11) יידישע דיכטונגען דער שפאנישען אונד איטאלענישען שוהלע.
לייפציג 1856.
12) סדר תפלה דבר יום ביומו - מיט איינער דייטשען איבער-
זעטצונג. ב׳ חלקים. ברעסלוי 1870
13) יידישע צייטשריפט פיר וויססענשאפט אונד לעבען. ברעסלוי
)1863-.74
מלבד כל אלה השאיר אברהם אחריו לברכה המון קונטרסים ומאמרי-
חכמה הנדפסים למרבה בספרי החברה הנ״ל; וגם בשפת קדשנו
עשה מטעמים מנעימים וממתיקים, כי עט סופר מהיר בידו, ודי
לנו לשום עין על אוצר נחמד, החלוץ וכרם חמד — ונראה אור
בהיר שהפיץ החכם המנוח על כמה וכמה ענינים העומדים ברומו של
עולם ישראל!
סוף דבר, אבדה גדולה אבדנו היום ומנחם אין לנו: שד״ל איננו,
זק״ש הלך לעולמו, הגאון שי״ר עלה השמימה, פירסט שבק חיים לכל
חי, מונק נתבקש בישיבה של מעלה — ועתה הה! גם החכם גייגער
עזבנו ובין כוכבי-מעלה שם קנו - שם ינן שמו לעולמי עד!
כה לח״י המקונן, איש גורלאנד.
א*) עיין מכתבי בצפירה, ידיעה 12, דף 96, ותתפלא!מה יפו פעמיו בהר השירה והזמרה אשר הראה בספריו הנעימים
ע״ד ר׳ יהודא הלוי ור׳ שלמה בן גבירול, מה נשגבו ונעלו מעשי
ידיו להתפאר ע״ד ר׳ יוסף דעלמעדיגא, ור׳ יצחק טרוקי, ומה יקרו
ועמקו חקירותיו ע"ד דת ישמעאל ביחוסה לדת ישראל! ובחכמות
הלשונות לעמי בני קדם - היש כמוהו בין חכמינו בדור החי?
הלא לאברהם המנוח היתה עשר ידות בידיעת לשון שומרונית, ואת
שפת סורית הבין לעמקה ולכל דיניה ומשפטיה כאחת הלשונות
המתהלכות בארץ, ומי ששקד על ספרי החברה הנודע בשם:
„דייטשע מארגענלענדישע געזעללשאפט״, יתפלא וישתומם על רחב
בינתו וגדל חכמתו בלשונות בני קדם בכלל, ובשפות הנזכרות בפרט;
ומי לא בקר מעודו את חדרי בית-האוצר שבנה לו בעולנו - זה
מכ״ע שלו „וויסענשאפטליכע אונד יידישע צייטשריפט״״ — ולא ראה
את האבנים היקרות המתנוססות בכל זויותיו, הלא הם המאמרים
היקרים והמחכמים המפיצים אור נגה על המון ענינים רמים ונשגבים
אשר בדברי ימי עמנו, ותולדות סופרינו וספריהם יסודתם - ועתה
התאבלי נא הבת בערלין כי אחד ממבחרי חכמיך ירד שאולה. וגם
אתה, בית-המדרש לחכמת⸗ישראל) התפלש באפר וספוד תמרורים:
„הוי אדון והוי הודה״' — כי מורך ורבך עזבך ויהי לגוש עפר -
ומי ימלא עתה מקומו?... ולמען הציג יד ושם להאיש הנכבד
והנעלה הזה גם בצפירה, אמרתי לכנות בשמותם את מבחרי ספריו
הנודעים לי ואשר יעידו לנו על גדולת חכמתו של מחברם ז"ל, כי
קצר הגליון מהכיל כל הדברים המתרוצצים בפי ע״ד המנוח, ותקותנו
חזקה כי רבים וכן שלמים יחישו להציב ציוני מדע על קבר אברהם
ויכתבו עלי ספר את תולדות ימי חייו בארוכה ובטוב טעם ודעת.
ואלה הם ראשי ספריו:
1) וואס האט מחמד אויס דעם יודענטהומע אופגענאממען?
איינע געקראנטע פרייזשריפט. באנן 1833.
2) וויססענשאפטליכע צייטשריפט, פיר יידישע טהעאלאגיע
47—1835 (ו׳ חלקים). פרא״מ.
3) מלוא חפנים עם הוספות רבות ומועילות. בערלין 1840.
*) האכשוהלע פיר וויססענשאפט דעס יודענטהומס אין בערלין.מאת ועד החברה להרבות השכלת בני ישראל יושבי ארץ רוסיה.
ראה ראינו כי החלה רוח חדשה לפעם את אחינו בני ישראל בארצנו
בימים האלה, והמה מתאמצים בכל עז לפלס דרך ישרה בחנוך בניהם וללמדם ספר
ולשון המדינה, שומה בפיהם, ויש לקות כי יתעוררו רבים ליסד בתי ספר לילדי בני
ישראל כפי צרך השעה, — ולכן הננו מבקשים את האנשים אשר יקומו ליסד בתי
ספר כאלה, בשומם פניהם אלינו לבקש משענה לבית ספרם, משען כסף או משען
ספרים, לתאר לפנינו באר היטב את תכונת בית הספר, ויודיעו לנו:
א) את פרטי הענינים אשר ילמדו בו, מספר חדריו ומספר המורים אשר
יבואו להורות בו.
ב) סך שכר הלמוד הקצוב לתלמידים משלמים, וכמה יבואו בו מבני
עניים שאינם משלמים.
ג) את הזמן אשר באה בו הרשות מאת הממשלה על יסוד בית הספר.
וכן ידיעו לנו ממעמד בית הספר ודרך הליכו אחרי הפתחו, למען נדע לכלכל
במשפט את חלוקת העזר אשר נתן להנצרכים לו בעת אשר יהיה בית הספר פתוח
ועומד על מכונו.כל החפץ לכתוב ידו אל הצפירה או
להיות סוכן בעירו יפנה במכתבו אל הסוכן
הכללי בווארשא כפי האדרעססע
Michel Slonimski in Warschau.שאלות ותשובות.
אל הרב אב׳ א׳ בגר׳ הענין הזה כבר
דשו בו רבים ולא נוכל להלאות את הקוראים
יותר ללא יועיל. אל ש׳ קאב׳ בהו' כבר קדמוהו
בזה. אל נת׳ לאב׳ בלוני נדפס בהשחר. אל י׳ מ'
לאט׳ בוו׳ מקרה כזה אין לו מקום אצלנו.הרוצה לפנות אלי במכתבו יכתוב על
האדרעסע:
S. Slonimski,
BERLIN, Lietzmannsstr. 14.
Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin.
Debit für den Buchhandel: Julius Benzian in Berlin. DamprSchnellpressendruck von A. Ostrowski in Berlin, Lietzmann-Str. 4.
לאמי