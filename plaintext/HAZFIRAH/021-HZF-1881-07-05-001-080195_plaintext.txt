(
ברוסיא ופולין.
השולח במוקדם לשנה 5 רו"כ.
 לחצי שנה 2.75ר" 
לרבע שנה 1.50 רו"כ
ביתר הארצות 20 פראנק. ל
באמעריקא 5 דאללאר.
AKK
מחירו באשכנז:
14 רייכם מארק לשנה. 
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳
CEמכתב עתי משמיע חדשות
בקרב עם ישרון, מכל הדברים הנוגעים בעניני המדינות
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.הגליון הזה הוא האחרון לרבע השנה הנוכחי, וע״כ נבקש מאת כל אלה אשר לא שלמו בעד העבר כי ימהרו לשלוח
את המגיע מהם, והבאים לחתום על הצפירה מחדש, ייטיבו להקדים כסף חתימתם, למען יגיע לידם העלים במועדם.תוכן העניניםדברי הימים. הצופה לבית ישראל. ראוונה. אגוסטאוו.
סלאנים. איישישאק. - טאווריי, זיטאמיר
יעליסאוועטגראד, מאסקווא. לאנדאן. הודעות.
שאלות ותשובות.דברי הימיםבעת ובעונה הזאת היתה שאלת היהודים לגלגל הסובב
העולם, הסופרים ודוברי דבר דעת הקהל ממזרח אייראפא ועד
מערבה, מירכתי צפון עד קצוי תימן. בכל עיר ומדינה
מקום אשר דברי מכ״ע ונואמי נאום מגיעים, עלו היהודים על
שפת לשון אוהב ואויב, מהלל ומחלל, וישראל נצב לדין
עמים כולם. בימי הדין האלה, לעת הרת חדשות ונצורות
לעתידות האומה כולה, החובה מוטלת על מכ״ע מדבר עברית
לעברים, להעביר לפני קוראיו אחת לאחת, ולהשמיעם לכה״פ
ראשי פרקים מהמדובר בנו בארצות הקרובות והרחוקות
מאתנו.
דממה אחרי הסער, הדברים האלה הם חותם תכנית
מצב שאלת היהודים בארצנו ברגע הזה. השאלה ע״ד עתידות
בני עמנו בארצנו, אשר עמדה על הפרק, ותתן קולה בכח
המעשים והמהומות במשך שני החדשים האחרונים, תעמוד על
עמדה גם היום, ועוד לא התקרבה אף צעד אחד אל פתרונה;
כלפני חדש ימים תוסיף גם היום להיות לסלע המחלוקת ביןחכמי מדינה הדנים דין גוי ואדם לאמתו, וסופרי תהו ומכתבי
עמל מציתי אש זרה בלבות ההמונים, ומאזרי, זיקות הקנאה
ההוללה בהבל פיהם וזעם לשונם. כלפני חודש ימים מוסיפים
שונאינו הרבים והעצומים להצדיק עלינו דין ההמונים. לתלות
כל הקלקלה אך בנו, לדון אותנו ברותחין, לבקש תנואות
עלינו ולהוציא עלינו דבת דברים ועלילות שוא, הנכונות לשום
עוד יותר מועקה במתנינו ולהצר צעדי רגלינו. מן כל הדברים
האלה הכי נכבדו דברי הסופר אקסאקאוו במכ״ע אשר לו
„רוסס". הסופר הזה נודע לשם זה מכבר ונערץ בסוד חברת
אוהבי הסלאווים, אשר דבריה נשמעים היום במקום גדולים,
ועל כן עשו דבריו רושם גדול מכאיב ומעציב. זה האיש
אקסאקאוו הוציא לפני עשרים ושלש שנים ספר גדול על כלכלתהמדינה וחיי החברה בנפות נגב רוססיא, ושם יראה לדעת,
איך היהודים הם רוח החיים בכל גלילות הדרום, ע״י המסחר
הקטן יפיחו רוח חיים ותנועה בהכסף העובר מיד ליד; ע״י
היהודים תמצא יד האכרים למכור תבואת ותוצאות אדמתם חיש
מהרה, ולולא היהודים שהיו להאכרים ובעלי הנכסים הקטנים,
כי עתה רשו ורעבו אלה עובדי האדמה, ובשנות בצורת לא
היה בידם די כסף לזרוע שדותיהם ולכלכלת בתיהם כה היה
דבר הסופר המצוין הזה לפני עשרות בשנים, והן עתה עבר
גם עלינו רוח היום, ויתהפך מאוהב לאויב, ויצא להרעים
בקול גאונו על כל יהודי רוססיא. פתח דבריו הוא: לא עתה
היא העת לדון על חופש היהודים והשתוות זכותם לכל אזרחי
הממלכה, כי אם על חופש האכרים להסיר מעל שכמם סבלעבדות היהודים הרודים בם בפרך, לא להשוות את העברי
במשפטי הארץ עם הרוססים, כי אם לתת להרוססים חוקי חיים
להגן עליהם מן היהודים הרומסים משפטם ברגל גאוה. אלה
הליבעראלים דורשי טובת היהודים והשתוותם במשפטי אזרחאל יתר תושבי הממלכה, המה בעוכרי האכרים ביחד את
היהודים, זאת היא שאלת היהודים אשר אנחנו דנים עליה.
האכרים בנפות הנגב התנפלו על מציקיהם מקצר רוחם ומעניים
הקשה, וישברו וישליכו כלי בית אחדים ולא נגעו לרעה בגופם
של היהודים, ומה קול הרעש הגדול אשר הרימו אוהבי היהודים?
אלה הם קצות דברי אקסאקאוו. דברים כמתלהמים אשר לאוהם הם הדברים אשר הכאיבו לבות כל ישרי לב מהרוססים
אשר יד הקנאה עוד לא עורה עיניהם לראות באור האמת
והמישרים. בכלל נראה כי נפלגה היום דעת הקהל בארצנו
בהשקפתה על היהודים, וחלוקי הדעות אלו נכללים בשתי
המלות: „להרחיב או להצר". ההשקפה הראשונה היא דעת
כל טובי העם המשכילים לראות מראשית אחרית התנועה
נגד היהודים, היודעים את כל הטוב הצפון להממלכה מחריצות
היהודים בכל ענפי המסחר והקנין ותשומת יד, והרעה אשר
היהודים ובני עם הארץ צפויים אליה היום בהיותם יושבים
צפופים במחוזות המערב איש על יד אחיו מתחרים ומתגרים
איש ברעהו, ויפשעו על פת לחם בהארץ אשר לא תוכל
לשאת את המון סוחרים ורוכלים לשבת יחדו, ועל כן עצתם
אמונה לפתוח להיהודים שערי מחוזות רוססיא הפנימית לתת
להם מהלכים במלוא רוחב הארץ באין מפריע, ואז תהיה
הרוחה להיהודים ולכל בני עם הארץ גם יחד. לעומת העצה
הנכוחה הזאת, יצאו שונאינו המערכה, ובקול המולה גדולה יתנו
בקולם, כי רעה רבה וסכנה עצומה נשקפה אל העם הרוססי
מהיהודים אשר יבואו לגור בקרבם, כי כרובם כן פשעו
היהודים והמה כספחת ליושבי הארץ, וכי אין תרופה למכת
מדינה כזאת, כי אם לעקור את הרע משרשו, להצר את צעדי
היהודים ולשים מועקה במתניהם, עד אשר תקצר נפשם בעמלם
ויעלו גם מן הארץ אשר הם יושבים בה עתה.לדאבון נפשנו הננו רואים כי מצאה יד מכ״ע שונאי
ישראל להטיל אדם הקנאה והשנאה גם בלבות שלומי אמוני
הרוססים, והעצה הנבערה להרגיז את היהודים ממשכנותיהם
עד היום מצאה לה מסלות לא לבד בסוד אספת יועצי
המחוזות, כאשר הזכרנו בהצפירה גליון 23, כי אם גם במושבמועצת הערים, הנה באה הידיעה בנו׳ 139 בקוריער ווארש׳
כי אזרחי עיר הגליל בערדיאנסק אשר בפלך קרים על ים האזוב
שלחו מתוכם אנשים וצירים מיוחדים עם כתב בקשה אל
הממשלה, לגרש מקרבם את היהודים יושבי העיר, קהלת
ישראל בבערדיאנסק היא אחת מהקהלות הנכבדות בנגב רוססיא,ועד היום הזה שרדו שלום ואהבה בינם ובין הרוססים, כן
יוסיפו ראשי קהלות האכרים לעשות החלטות להוציא מקרבם
את היהודים היושבים ביניהם. כל אלה הוא פרי חטאת
שפתים והעצה היוצאת מפי תלמידי סובורין ופיכנא שונאיגו
בנפש. ביותר ירבה לשפוך מרורות על ישראל זה האחרון
במכ״ע היו״ל ע״י „קיובליאנין" בגליון 114 מהמכ״ע הזה, אשר
הוא לפה (לפי דבריו) לחפצי יושבי פלכי הגוף הדרומי והמערבי,
יתפאר, כי הצעתו בפתרון שאלת היהודים מצאה מסלות בלב
בני עליה ואנשי המעלה, תוכן ההצעה הוא: „1) הממשלה
תתן הרשיון לכל היהודים לעלות מן הארץ כחפצם, אך תשים
עינא פקיחא לבל ישתמשו בזה צעירים לימים להפקיע את עצמב
מחובת הצבא. 2) להיהודים בעלי המלאכות תתן היכולהלהתישב בפנים הארץ, אך לא במחוזות המרכז בסביבות
מאסקווא מקומות המסחר וחרושת המעשה, אך בפלכי המזרח
הרחוקים ששם נרגש חסרון בעלי מלאכה מביני דבר, 3) לאסור
על היהודים החזקת בתי משקה בכל חלקי הממלכה באין הבדל
גם לא תהיה להם הרשות לקבל קרקעות בחכירות או שכירות
הן מהממשלה והן מאנשים פרטיים, וגם בתורת משכנתא לא
יהיה להם המשפט לקבל קרקעות מיד הנוצרים, 4) הממשלה
תפקח על בעלי מלאכות מהיהודים אשר יתישבו במחוזות
המזרח, ותטפל בם להושיבם על מקומות מושבותיהם, והאמצעים
הדרושים אל החפץ יוקחו מהיהודים, אך לא ממכס הבשר
המס הנמאס, אך ממכתבי תעודות הגילדיע הראשונה והשניה
ויתר תעודות הסוחרים, אשר היהודים ישלמו עבורן יותר
מהתשלומים הקצובים לכל סוחרי הממלכה. מובן הדבר כיעצה נפתלה כזאת באה כשמן בעצמות שונאי ישראל בסובורין
בהנאוו וורעמיא וכל כת דיליה. בכלל נראה כי הצר והצורר
הזה מרוב שנאתו את ישראל, כמעט יצא מדעתו, ואחרי אשר
הוציא את כל רוחו, יעלה גרה וידבר הבלים המביאים לידיניהוך. כן יביא ביום ד׳ העבר מאמר אחד, אשר בו הוא
מתאמץ להוכיח, כי שאלת היהודים היא שאלה כללית בי
עם לעם וממלכה לממלכה (אינטערנאציאנאלע פֿראגע), וירבה
להג להוכיח, כי שגגה יצאה מאת שרי ומצוקי אייראפא על
קאנגרעסס הברליני, אשר הכבידו אכפם על רומאניא וסערביא
לקבל את עיקר ההשתוות המוחלטת, ולהכיר את היהודים
לאזרחי הארץ. ומתוך גנותם של היהודים הוא בא לידי שבהם,
ויאמר: היהודים מחסרים את נפשם מכל טובה, חיים חיי צער
ומענים בצום נפשם לאסוף ולכנום הון רב וכסף תועפות
אשר זה הוא משאת נפשם בתבל, ועל כן אי אפשר לבני
העם החפצים לפנק את בשרם ואוהבים חיים לראות טוב, להתחרות
עמהם על שדה המסחר, גם מלאך רע כזה מעיר בעל כרחו,
כי מצב המון עם ישראל מורה מאד ודורש תיקון עקרי וכללי
ויציע לקרוא קאנגרעסס כללי מכל מצוקי אייראפא להתיר
הרצובות שאלת היהודים. הנה כי כן היינו עתה לתל שכל
פיות הסופרים פונות אליו, וענין לחוזי ילדי הימים לענות בו
אולם מלבד הדברים האלה וגלוי דעת יועצי המחוזות והחלטור
קהלות ערים וכפרים, לא באה עד היום גם רמיזה קלה ומקרה
כל שהוא הנכון להסיר את פני הלוט הלוט מעל עתידות ביתיעקב ברוססיא בתקופת העת הקרובה, אנחנו מחרפת סופרים
מרשיעים ומחפירים לא נירא, ומהמון גדופותיהם לא נחת, העולה
על רוחה היה לא תהיה, יהמו יתגעשו צוררי יהודה כהמות ים
ישאון לאומים, אך עם ישראל, גוי אחד בארץ המלומד בצרות
ומנוסה בכל מיני נסיונות, ישא ויסבול במנוחת נפש חרפת
מחרפיו, אנחנו רק בשם אלהינו נזכיר ובדברי מלכנו רב
החסד ובעל הרחמים נבטה, אלה הדברים אשר יצאו מפורש
מפה הוד אדוננו ומלכנו יר״ה מאירים לנו היום ככוכבי נוגד
מבין הענן והערפל המכסה היום את בית ישראל ברוססיא
דברים טובים ונחומים כאלה דים והותר להחזיק בלבנו התקוההטוב, כי עוד מעט וינוסו הצללים, ובאור פני מלך נושע
תשועת עולמים להפקד בפקודת ישועה ורחמים, ושכן יעקב
בארצו רוססיא בטח ושאנן ואין מחריד.
הגראף קוטאאיססאוו, אשר בפקודת הוד הקיסר יר"ה,
יצא למסעיו ברוססיא הדרומית להתחקות אחרי מוצא הפרעות
וסבתם הראשונה כבר כלה את מלאכותו. לפני שבוע היה
באדעססא ויעליסאוועטגראד, על מסעו ילוה אותו דורש המשפט
(פראקוראר) מבית דין העליון בפעטערסבורג. בסמיעלא, העיר
אשר בה רכו הפרעות והרציחות יתר רב מכל ערי הנגב. בקר
את כל בתי השדודים, ויואל לקבל בסבר פנים יפות את קרואי
עדת ישראל. וידבר על לבם דברים טובים ונחומים. לדברתמכ״ע „זאריא" עלתה ביד הבקרת הנמרצה להוכיח, כי שני
סוחרים נוצרים ורופא אחד יהודי שהמיר דתו, היו במפקדי
השודדים בסמיעלא ומעירי העם לשוד ורצח, והדבר כבר נמסר
אל הפראקוראר וחוקרי הדין לצרפו וללבנו
בשבוע העבר נחתך הדין על המפלגה הרביעית והחמישית
מלחקות השודדים בצהרים בקיעוו, בהמפלגה הרביעית נמצאארבע עשר נדונים וראשי בריוני שביניהם הם: מיראטשענקא
עם שני מרעיו טשונשענקא ודימיטריעוו אלה היו מהמכים
את היהודים ויבוזו את שללם. על ראש הבריוני נחתך דינו
לעבוד שנה ומחצה בגדוד בני ענושים, ושני מרעיו לעבוד
עבודת ענושים בבית הסוחר משמונה חדשים עד שנה. יתר
הנדונים נענשו בעונשים קלים ושלשה יצאו נקיים בהשפטם
ע״פ השתדלות השופטים הקיל הנג״ב עונש השודד מיראטשענקא
להמעיט מספר ימי עבודת ענושים אשר שמו עליו, לעומת זה
גענשו בני המפלגה החמישית בעונשים יותר קשים בהלהקה
הזאת נמצאים ארבע עשר איש, ואחד עשר מהם יצאו רשעים
בהשפטם ויענשו בעונש הגוף, לשלול מהם כל תורת ומשפט
אזרח ובן החברה, שנים ממפקדי הלהקה נענשו לעבוד עבודת
פרך חמש שנים בבתי המלאכה, שלשה ממרעיהם לעבוד
עבודת פרך ארבע שנים, וביניהם אחד אשר יעבוד עבודתובמכרה המתכיות. יתר הנאשמים נדונו לעבוד עבודת פרך
בזמן קצוב משנה עד ארבע שנים, שנים להאסר על שני ירחים
בבית הסוחר, שלשה האחרונים יצאו נקיים בהשפטם. משפטים
כאלה, רבו עתה מאד בכל הערים אשר שם היה הרעש
הנורא, כן נשפטו בימים האלה רבים מפורעי פרעות באדעססא,
אך מרביתם נעגשו בעונשים קלים מאת שופטי השלום, ורק
בימים האלה ימצא שם מקום משפט על אחד ממורי בתי ספר
הגימנאזיום ואחד מבעלי הפקודות, אשר שניהם הסיתו את
ההמון להתנפל על היהודים, כל הנשפטים באדעססא ע״י שופטי
השלום, אחרי נשאם עוונם לכל חטאתם ישלחו אותם השוטרים
מאת העיר לטהר אותה מפורעי פרעות ומשביתי המנוחה
מכ״ע Pycck. Espen מודיע בשם מכ״ע אשר לממשלת המקום
באדעססא, כי בהערסאן נתפש איש צעיר לימים בהיותו משבר
מצבות ומהרס קברים בבית מועד לכל חי אשר לבני עם הארץ,
וכאשר נשאל על סבת מעשהו הזר הודה, כי חפץ לתלות את
הקלקלה ביהודים ולגולל עליהם את אשמתו, למען הסית בם
את ההמון. ע״פ השאלה אשר נשאלה בימים האלה ע״ד החוקים
החדשים ליהודים, אין הזכות גם סוחרי גילדיע השניה לשבת
בקיעוו, יען כי בעת נתינת רשות להסוחרים הנזכרים לשבת
בקיעוו, היו שלש מערכות (גילדיע) בסוחרי רוססיא, ועתה
כאשר בטלה הגילדיע השלישית, אבדו בעלי הגילדיע השניה
את היפוי כח אשר היה להם עד הנה, והנם ככל היהודים
שאין להם הזכות לשבת ישיבת קבע בקיעוולמרות דברי מנדינו האומרים, כי רק אנחנו נאכל את
שובם ונמוץ כחם ולשדם, נראה כי אחרית הזעם והרעם הנורא
אשר החריד את כל בית ישראל, שבה אל חיק מכיהם
כאמור במכה״ע „גאזעטא פאלסקא" במכתב סופרו מאדעססא
לאמר: מן היום אשר נפלה אימה השיכה על היהודים, דרכי
המסחר אבלות, כלכלת החברה תרד מטה מטה, פעולת
התרוששות היהודים נראתה לרעה גם על הבאנקים, ותור
השמטת כספים הגיע, האמונה והבטחון אברו ואינם, ובעלי
הנכסים דורשים מהממשלה להרחיב זמן הפרעון על שטרי חוב
היוצאים עליהם, ועובדי האדמה יאמרו כי בשנה הזאת תשארנה
התבואות וחציר יבש על פני השדה מבלתי יכולת לאספם
הגורנה, כי אין כסף לאדונים אלה, והיהודים חדלו להלוות
כספם גם בנשך ומרבית. במכ״ע הזה מרבה לספר סופר מ״עממינסק, את האסונות הנוראים אשר מצאו עתה את אחינו
אשר באש נשפטו עמהם שונאיהם בערי באברויסק ונאוויגרודעק,
ע״פ ידיעת שלטון המקום נמצאו בהעיר, נאוויגרודעק המבעיר
את הבערה. בצדק יעיר המכ״ע הזה, כי מעתה ישיש בשמחה
סובורין המבעיר גם הוא אש קנאות בלבות קוראיו לראות כי
דבריו עשו פרי ישוה לו, וימחא כף למעשי הנבלים האלה
כאשר שש על הפרעות והרעות אשר מצאו את יהודי הדרום
בימים האלה נשאלה ממשלת רומאניא שנית מאת נבחרי עמה
האם תתן ליהודי רוססיא לעבור את גבול ארצה, ותהי תשובת
המיניסטער, כי העמידה הממשלה אנשי החיל בשורה (קארדאן)
על הגבול שלא לתת לאיש לעבור.
גם השמועות הבאות אלינו יום יום מאחינו בארצות
הקרובות לנו, אינן נכונות לתת שמחה בלבנו: מכל אחינו
יושבי אייראפא המזרחית והתיכונה הנה יהודי אוסטריא הקופאיםעל שמריהם, אך בימים האחרונים נחה עליהם שבט העמים
השונים אשר בממלכת בית האבסבורג, ובימי הבחירות היו
היהודים לסלע המחלוקת. אומה האחת, תאמר: „עלי יניח
היהודי את ראשו, במעוזי יחזיק ואז אהיה למגן לו". והאומה
השניה תאמר: „לא היהודי הוא אסיר תודה לי, כי לא רדפתי
אותו באף ועברת נקם, ולא נסיתי להכחידו מן הארץ". עד
היום היו היהודים משומרי אמונים לתורת המדינה הנהוגה היום
בארץ, ויתהלכו בכל הליכות המדינה את האשכנזים. אולם
מיום שעלתה יד הסלאווים על האשכנזים, והשיטה לתת לכל
הלאומים דרור והנהגה מיוחדת, עשתה לה מסלות בארצות
אוסטריא, ילכו אחינו בגאליציא אחוזי יד עם הפולאנים אשר
שם. לא כן הדבר בבאהמען אשר יושביה מעולם הטשעכים
נודעו מאז ומקדם לשונאי ישראל תכלית שנאה, ויהיו בכל
עת הראשונים להתנפל על היהודים ולעשות בהם נקמות,וגם היום נשמע קול רדיפות מערי השדה בבאהמען, כי בהגיע
תור הבחירות אל שופטי המסחר בבית דין הסוחרים, עברו
הטשעכים בארץ להטיל אימה על היהודים ולהעיד בם, כי אם
לא יבחרו אנשים כחפצם ייסדו הם בקרבם אגודת בני-בלי-שם,
ואחריתם תהיה כאחרית אחיהם בהארצות הקרובות, ובכמה
מקומות דרשו הטשעכים הלכה למעשה ויחלו לקצות ביהודים,
בשבוע העבר היו הבחירות ויד הטשעכים היתה על התחתונה,
והדבר הזה העיר כל חמתם על האשכנזים והיהודים, והעיר
פראג היתה לחרדת אלהים, במקומות רבים התנפלו עלאך שרי הצבא החונים בעיר מחזיקים את הסדרים, כעת שבתו
הפרעות ומיום השבת העבר לא נשבתה המנוחה
ובאשכנז הארץ אשר ממנה יצא שטעקקער חושב רע
יועץ בליעל על בית ישראל, נראה, כי העושק והמרוצה
הנעשים לאחינו בהעת האחרונה החזירו רבים מהם למוטב,
ויפקחו עיניהם לראות עד היכן מגיע השחתת המדות וארם
הקנאה אשר יטילו הקנאים בשומע לקול דבריהם, במושב
כנסת הדת הפרוטוסטאנטית (סינאדע) לפני שבועות אחדים
הביאו רועי האמונה למשפט מפעלות שטעקקער וירבו לשום בם
דופי ואחד מהנאספים הרבה לדבר ויאמר: הדברים והמעשים
המגונים בברלין עיר ההשכלה הטילו רוח סערה בלבות החשוכים
ברוססיא, ויריחום ברוח בער שואף נקם ועברת זדון לחלל לעיני
השמש קדושת משפט האדם והתורה האנושית, ובכנפי הכהן
און הזה נמצאו דמי אביונים ועניים השדודים והמרודים״
הדברים האלה עשו רושם גדול בכל הארץ, ושטעקקער יבחר
מהיום לשון ערומים, ולא ימצא און בנפשו להרעים בקול גאונו
על היהודים כאשר עשה עד כה. אך הנסיך הקשה כברזל
לא שב מדעתו, וכאז כן עתה הנה מחזיק בסתר ובגלוי את
האנטיסעמיטים, בדמותו, כי בכחם יגבר חיל לנצח את מתנגדיומההולכים קדימה בימי הבחירות הממשמשים ובאים, ויהי לאות
כי ביום ג׳ העבר נתאספו תלמידי האוניווערזיטעט בברעסלוי
הנשבעים לרגל האנטיסעמיטים, ואחרי אשר נשאו מדברותיהם
שלחו טעלעגראממא אל הנסיך לברכו והוא לא אחר מלהשיבם
בדברי חן ואהבה: כי מסכים הוא לדעתם וגם הוא יחפוץ,
את הרוח הלאומי, הוא רוח לאום אשכנז לבדו (כלומר.
היהודים) על אדמת הממלכה החדשה, אך מורא נסיך הברזל
לא יעלה עוד על ראש אחינו באשכנז כי סר כחו מעליו
והעם האשכנזי לא יוסיף ללכת אחריו בעינים עצומות, כאשר
נבאר בהגיענו אל פרק הליכות המדינה באשכנז.
בכל ארצות הנאורות באייראפא מרבים כל גדולי העמים
ובני המעלה להשתתף בצערנו, ומעוררים את נדיבו עמים
נוצרים ויהודים לצאת לעזרה לקשי יום אשר היתה בם יד
הפרעות בארצנו, בין נדבות חברת כל ישראל חברים נמצאת
נדבת הנוצרי צערנושי אשר שלח 12,000 פראנק, בין ראשיהמתנדבים בפאריז נמצאים שמות, שני הכהנים הגדולים: ליכ-
טענבערג ופאוועל-דע-פעליססע. חברות הבונים החפשים (פראנק-
מאסאן) הנודעים לשם הוציאו קול קורא למשען היהודים השדודים
Pycck. Eapeя בהעיר שטעטין נקבצו 1600 מארק. ע״י מכ״ע
נאסף עד היום 3109 רו״כ, מהסך הזה נתן הגביר הנדיב ה׳
לייבאוויטש מאירקוטסק לבדו אלף רו״כ הנדבות אשר באו עד
היום להעיר יעליסאוועטגראד עולה לסך 34,692 רו״כ, בהסך
הזה נמצא גם הכסף הנשלח מפ״ב ע״י הבאראן גינצבורג הי״ו
סך 15,000 רו״כ. הרב הדר׳ רילף מ״מ ורב במעמעל הנודע
בצדקתו, מודיע בקהל, כי תרבינה הנדבות לבוא אליו מדי יום
ום, אך להקל את מעשה החלוקה, לקח דברים את הועד
הגדול הנוסד בקיעוו
הגביר הנדיב האוהב עמו באמת ותמים ר׳ אברהם זאק,
שהיה אחד מקרואי בני עמנו להתיצב לפני הוד אדוננו הקיסר
יר"ה נתעלה היום מאת הממשלה למעלת יועץ המסחר (קאממער
ציענראטה)
4ימי השבוע העבר הביאו חדשות רבות ונכבדות הצוררות
בקרבו עתידות ונצורות אל כל ממלכות אייראפא. מן כל
המקרים הכי נכבד הוא מוצא דבר הבחירות בבולגאריא והמעשים
הנעשים בקרבה היום המלחמה אשר אמר הנסיך אלכסנדרעם הבולגארים אשר הרכיבו אותו אלוף לראשם. והתחבולות
אשר עשה, עמדו לו לבצור רוח מתנגדיו נוצרי תורת המדינה
שרי ופקידי הצבא אשר מחו״ל באו לבולגאריא, להטיל אימה
על יושבי הארץ, עשו את אשר נוטל עליהם, ויאכפו על בני
העם לבחור באנשים המרוצים להנסיך. בכל הערים אשר עבר
הנסיך הגישו לו מכתבי-בקשה, לשחרו שלא להפר תורת המדינה,
ושלא לכבוש את חירות העם, אך הוא קרע את הבקשות בחרי
אף לעיני כל הקהל, והחותמים עליהן נתנו במאסר, שלשת
המיניסטערים שעברו העמיד לפני משפט הצבא, אך לא נמצא
בכל הארץ פראקוראר אחד אשר חפץ ללמד עליהם חובה, ביום
ה׳ העבר נודע מוצא דבר הבחירות, 192 נבחרים אל האספההרבה המה ממחזיקי ידי הנסיך נגד 143 מתנגדיו, בין הנבחרים
נמצאים 48 תוגרמים, עפ״י המחוזות נראה כי עשרה מחוזות
בחרו בבעלי ברית הנסיך, ותשעה את מתנגדיו, בשלשה מחוזות
עוד לא נודע אל נכון מוצא דבר, כפי הנראה לא נתקררה דעת
הנסיך גם בזה, ויתן פקודה לעשות בחירות חדשות בתשעת
המחוזות במעמד שרי ופקידי הצבא המטילים אימה על בני העם
הבולגארי, אשר עוד לא נסה לעמוד בקשרי מלחמה כזאת.
מה״ע מוויען מודיעים, כי כל עמל הנסיך הוא בדי ריק, והמתנגדים
לשיטתו נכונים להרים נס המרידה בארץ, והדבר הזה לא יכבד
עליהם לעשותו, כי באמת יד העם עמם תכון, ומתקנאים הם
באחיהם הבולגארים ברומעליא המזרחית, הנמצאים תחת ממשלת
תוגרמא, אל בירת המחוז הנזכר שמו עתה פניהם כל אויבימתנגדי שיטת ממשלת מושלים לבדם בבולגאריא, ושם לא
תגיעם יד הנסיך ומתי סודו ויד הנציב אלעקא פחה עמם תכון.
ביום ב׳ העבר החל המשפט בקאנסטאנטינאפאל נגד רוצחי
הסולטאן עבדול עזיז וביום ד׳ נגמר דינם של שנים עשר הנדונים
כולם רבי המלוכה וגדולי המדינה, כהכהן הראשי להמוחמדים
בתוגרמא (שייך-אול-איסלאס), השרים רושדי פחה ומיטהאד פחה
שהיו הוויזירים הגדולים בממלכה, הפחות דאמאט ונורי שניהם
בעלי אחיות הסולטאן המושל היום בתוגרמא, ועוד שרים ופחות
עם סריסים בארמון הסולטאן. בין הנדונים נמצא שר הארמון
פאברי פחה, אשר בידיו המית את אדוניו הסולטאן. מן כל
הנדונים יצאו זכאים רק שלשה, וביניהם מי שהיה הוויזיר הגדול
רושדי פחה, כל יתר הנדונים וביניהם גם מיטהאר פחה וגיסיו
של הסולטאן יצאו רשעים בהשפטם ונגמר דינם למיתה כרוצחי
מלך, הדבר הזה עשה רושם גדול בכל אייראפא, וביחוד
המשפט הנחרץ על מיטהאד פחה, אשר לפני שנים אחדות יצא
שמו לתהלה בכל קצוי ארץ. אין כל ספק כי לא יוציא הסולטאן
את המשפט הנחרץ לפעלו, בכל זה שקול הדבר כמיתה רוחנית
למיטהאד פחה, ואפס תקותו להשיב לו את כבודו אשר גלה
ממנו לעולמי עד.בימי השבוע העבר היו הבחירות אל בית קרואי העם
האונגארי, רוב הנבחרים החדשים המה בעלי ברית שרי הממשלה
האוחזים היום את רסן ההנהגה באונגאריא השר קאלאמאן טיססא
ומרעיו, אחב״י באונגאריא ישישו מאד על מוצא דבר הבחירות
לטובת שרי הממשלה החוסים בצלם ולא יתנו לאויביהם לנגוע
בם לרעה.
מלחמות הבחירות החדשות נפוצה עתה בכל נאות אשכנז,
במלחמת העט והלשון בכל מה״ע ואספות העם למפלגותיהם
הנראה היום לא היתה באשכנז משנת הפקודה 1848 כל
המפלגות נלחמות אשה ברעותה בחמה שפוכה ושצף קצף. עושי
דבר הנסיך ביסמארק עוברים בארץ לנאום נאום ולתפוש את
העם האשכנזי בלבו, איש הברזל הזה לא ייעף ולא ייגע גם
היום כאשר תקפתהו מחלתו ותאלצהו לשאוב כח וחיים חדשיםממעיני הישועה בקיססינגען, כי גם בהיותו במקום הרחצה
מצודתו פרוסה על כל אשכנז, ואת בניו שלח תחתיו לדרוש
דרשות של דופי ולהרחיב פה ולשון על טובי העם וחכמיו
ואחד מבניו הגראף ווילהעלם ביסמארק, מצא את לבו לחרף את
קרואי העם העברים, לאסקער, באמבערגער ולאווע, וחכמי
הנוצרים ריכטער ופירכאוו אנשי התהלה באשכנז, ביחוד ימתה
ביסמארק את מדת דינו הקשה על הסאציאלדעמאקראטים, ועתה
הביא במצור גם את העיר לייפציג ובנותיה, למען גרש מקרבהאת ראשי כת הסאציאל דעמאקראטים היושבים שם. הנסיך
ביסמארק מראה עתה פנים שוחקות להאנטיסעמיטים ומרעיהם,
בני האפרתים והאצילים מורדי האור אשר מעולם, הנוהים אחרי
עתות החושך וימי הבינים. אך כל עמלו הוא בדי ריק, בכל
יום ויום ירבו האותות, כי נעור העם האשכנזי מתרדמתו
ויתאמץ לפרוק מעליו את עול הברזל אשר שם עליו האלוף אשר
הרכיבו לראשו. הליבעראלים נאספים לאספות עם באלפיהםורבבותיהם, ודורשים ברבים בגנות האיש הרודה בבני עמו
ברוח עריצים, ובני בריתו האנטיסעמיטים היו היום לשנואי נפש
העם כולו. בעת הזאת והזמן שלח רוח רעה בין הנסיך ובעלי
המרכז הקאטולים, אשר עם היותם אדוקים באמונתם, המה דורשי
חירות העם ונוצרי תורת המדינה, ובימים האלה התפטרו
ממשמרתם עוד שני שרי המלוכה בפרוססיא. מתגרת יד
ביסמארק הפוסע על ראשי העם. עתה נראה כי חלק גם לב
הקיסר הישיש ממנו על מעשיו ועל דבריו, סוף דבר מהבחירות
האלה יצא משפט איש הברזל, ויש תקוה כי רגעי גאונו ספורים
וימי גדולתו לא ימשכו לאושר האשכנזים ומנוחת אייראפא כולה.
בגליון העבר כבר הודענו, כי מטריפאלים המדינה העומדת
תחת ממשלת תוגרמא על מבואות ים התיכון בין טונים ואלגיר
יצא רוח המרד אל שבטי הערביאים שוכני הארצות הנזכרות.עתה נודע נאמנה כי יד תוגרמא באמצע המהומה הזאת ונציבה
בטריפאלים יכלכל את כל דברי המרידה ויחזק ידי המתקוממים
באנשי צבא וכלי נשק. לפני שבועות אחדים יצאו מלאכי חרש
מטריפאלים כולם כהני הדת לעורך את המחמודים לקשר ומרידה
להחריד את כל מושבות הצרפתים באפריקא הצפונית. הערביאים
נפתו לדברי מסיתיהם ויתקוממו על בני אייראפא היושבים
בהמחוז אראן באלגיר, וימיתו מהם רבים, ביחוד עשו הרג
ואבדן בהעיר סאאיד ובנותיה, ששם הגידו על ידי חרב מאות
משפחות מהספרדים יושבי המקום מימות עולם, הדבר הזה נתן
יד לציר ספרד בפאריז לדרוש מאת ממשלת צרפת, כי תנקום
נקמת דם הספרדים השפוך ותקבל עליה אחריות המעשים שנעשו
על אדמת ארץ ממשלתה, עתה תגבר צרפת חילים ותאסוף
חיל וצבא רב בין בים ובין ביבשה, ועליהם נלוו גם צבאותהביי מושל טונים, לבוא אל מקום הערביאים הפראים, לשדד
את רבצם ולנקום מהם דם בני אייראפא השפוך ואניות מלחמה
עומדות היום לאורך כל חוף הדרומי אשר להים התיכון.הצופה לבית ישראל„אומה זו משולה לעפר ומשולה לכוכבים, כשהן יורדין יורדין
עד עפר וכשהן עולין עולין עד כוכבים״ — דברי חכמינו אלה
לאות ולמופת המה לנו עוד היום, כן הוא עוד היום נחזה פה
חרב חדה מונחת על צוארינו, ושם מגדלים ומנשאים אותנו
למעלה. פה סופרי אליל דוקרים אותנו בחרבות שבלשונם
ואנחנו חובשים פנינו בקרקע, ושם יענדו עטרות לראשינו
פה יתנו לנו לענה ורוש, ושם מאכילין אותנו דבש וכל מיני
מתיקה, הנהיה כדבר הנפלא הזה או נשמע כמוהו, שתהיינה
הדעות על דבר תכונת עם מן העמים נבדלות ורחוקות זו מזו
כל כך? בעוד שבמקום הזה חללי השנאה מוטלים לפנינו
בעוד שהדם שותת ויורד מן הפצעים, ורכוש האומללים שאבדו
עולמם בשעה אחת מה שטרחו עליו מאות בשנים ההפך מן
בלהות, במקום אחר פותחים לפנינו את השערים לרוחה
וקוראים לנו לבוא שמה למען הציל את הארץ מעקת עוני
ומצוקה, — פה כולא עלמא לא פליני, כי אין היהודי נוקף
אצבעו במשאו ומתנו עם מי שאינו בן ברית, אלא אם כן הוא
רוצה בזה לסבבהו בכחש ומרמה, ומצדיקים עלינו את הדין
אם קנאים פוגעים בנו באמרם, במקום שהלסטים מקפה שם
הוא נפגע. ושם הם מצטערים על הראשונות אשר גרשו אותנו
בחרפה, ומודים ומתודים בפה מלא, כי בשלנו אבד נצחם
ועזוזם, ואלמלא היו טורדים אותנו מן העולם, אזי עד היום
התענגו על רוב שלום והצלחה. אלה קוראים במקהלות וכותבים
בספרים כי אנחנו התגרים והחנונים קולטים בקרבנו כל מדותדעות וכל שחיתות המעשים והדעות, ואחרים לעומתם יתנונו
לנושאי העדות והחוקים שזיום מבהיק מסוף העולם ועד סופו
בראותנו ובשמענו כל אלה, נמצאנו למדים כמה גדולים דברי
חכמינו, כשהן יורדין יורדין עד עפר וכשהן עולין עולין עד
כוכבים .אכן אין אדם נתפס על צערו אם מתוך עלבונו הוא
עושה אזנו כאפרכסת לשמוע קול נגידים המהפכים בזכותו
הנתמה על החפץ, אם הפצוע אשר בשרו עוד מרגיש באיזמל
נושא עיניו ולבו אל הרוקח מרקחת לרפא אותו ולהסיר ממנו
את מדוהו? הן אין חבוש מתיר עצמו מבית האסורים, הוא
מסור ביד נוגשיו ואין הם מסורים בידו; יאמרו אחינו מליצינו
מה שיאמרו, יענו לשוטנינו את כחשם על פניהם בדעת
רחבה, או יבלמו עצמם בשעת מריבה וישיבו במתון ובנחת,
אין שומע להם, חיינו תלוים במאמרי הלבלדים מעם הארץ,
במאמר בעלי הלשון האומרים כאן והורגים שם. עבדים היינו
לפרעה במצרים, למושלי רומא ברומא, להאינקוויזיציא בספרד,
ולתופשי קסת הסופר בזמן הזה, המון הקוראים הרי הוא
כנעורת, והאש אשר יבעירו הסופרים מהבהבת בהם. מתנה
אחת יש לה לעת החדשה הזאת בבית גנזיה, וספרות שמה,דעת הקהל לפניה כמסכת והיא אורגת עליה; שאלות הזמן שהיו
כרוכות ומונחות בקרן זוית, באה היא והעמידתן על סדר היום
לפני קהל הקוראים במכ״ע, ומלפניה גם משפט שאלת היהודים
יצא לשבט או לחסד, הנה על כן מקשיבים אנחנו לדברי כל
העוסקים בשאלה זו, בין באים לקטרג בין דנים אותנו לכף
זכות, אולי נלמוד מדבריהם איזו היא דרך ישרה שיבור לו
היהודי למנוע מעל עצמו שנאה וקנאה. קוראים אנו דברי קנתור
של שטעקקער וסובארין, אולי נמצא איזה גרעין טוב בתוך
הקליפה המכוערת, ואיננו סוגרים את עינינו בעת שהם מבטלים
אותנו ומורידים עד עפר, האנטיסעמיטיזמוס הביאה לנו מבול
של חוברות. נגיפה זו היתה נגיחה עצומה לכל גופה של
היהדות ולכל השאלות הכרוכות בעקבה, ועתה אחרי אשר ימיו
גזעכו והאש אשר הבעיר שקעה מעט, נוכל להתבונן בדעה
צלולה ומיושבת אל כל אשר הביאה לנו התנועה הזאת.שתי מדות בעוסקים בשאלת היהודים, או בועסין ומלגלגין,
או מושכין עלינו חוט של חסד הראשונים מבטלים אותנו כל
עיקר מגוולים ומבזים ורואים בנו רק נגעים ופגעים, והאחרונים
מרבים לספר בשבחנו, נותנים אותנו לאמרכלין על כל עניני
מסחר ומו״מ, ולתופשי תורת המדות ומוסר השכל בין בני האדם
הללו רוצים בכליון, והללו אומרים כי דומים אנו למריש הבנו
בתוך הבירה, הרוצה ליטול את המריש מקעקע את כל הבירה,
כן הרוצה לנשל ולהסיע אותנו מתוך עם אשר בו התערבנו.
זה מאות בשנים, הוא חותר חתירה להפיל את העם ההוא
למשואות נצח. וכעין שהם הולקים על אדות עמנו כן חולקים
הם על דבר תורתנו, הללו מנבלין את פיהם עליה, והללו
מעוררים אותנו לבל נבטול מפתגמי אורייתא, אך ראה זה חדש
הוא, אחד מבעלי האסופות וכהן נוצרי הוא, האומר שכבר הגיע
זמנה של מלכות שמים שתגלה, וכבר הגיע זמנם של ישראל
לצאת מטעותם, והרי הוא לפ״ז מן הסוג הראשון אשר הזכרנו,
בכל זאת הוא עומד לימיננו ורב ריבנו בהשכל ודעת; גם בקרב
לבו תפעם השאלה המתעוררת בלב כל אחד מאתנו, איה
אפוא מורא שמים, מה פעלה הדת לזכך את המדות, ולאן היה
העולם מגיע בלי מקל ורצועה, ומבלי אשר היה מתן ענשן
של העבירות בצדן, והיא אשר תמריצהו לטהר את הדת, אשראבן השתיה בה היא אהבת האדם, מן העבים אשר הקדירו
פניה בצוק העתים האלה אשר מלאה הארץ חמס ושנאה
ולברר וללבן את למודיה בהיפך הטועים שהיא כקרדום בידיהם.
הכהן הנוצרי פוילוס קאססעל שמו, הוא בן לאום ישראל
אשר נצמר לדת הנוצרית, והוא דבק בה בכל עוז, והחוברת
אשר בה נשיחה נקראה בשם „דיא יודען אין דער וועלטגעשיכטע״
(היהודים בדברי ימי עולם) ברוך משנה עתים! לפנים היו
הסרים מאחרי דת אבותיהם כותבי פלסתר ושטנות על עםמחצבתם, נזכיר לדוגמא את אייזענמענגער, ועכשיו ביקאנ-
ספיעלד, קאססעל, בוואלסאהן ורבים כמותם מליצי יושר המה
לנו. נשמע נא מה בפי הסניגור קאססעל. הכהן הזה איננוצד במכמורת כדרך המסיתים, בכ״ז רוצה הוא במלוט נפשות
היהודים בנקודה הזאת, הוא לשיטתו אזיל, אבל אליבא דידיה,
במקל חובלים לא יקיים איש אפילו נפש אחת מישראל מושיעם
של ישראל — יאמר קאססעל — מת במיתת נשיקה, מה שאירע
לאדון הנביאים, יארע גם להם, נשיקה של אהבה מיציאה
אותם מעולמם הצר ומכניסתם תחת כנפי דת האמת, יפהדברת, כהן נכבד, אי אפשר לקרב לב אדם ע״י מחלומות
אגרוף, ואם צדקת ממנו ואנחנו תעינו, כלום אנו יכולים לדון,
ידוע לפניך שאנחנו חושבים ההיפך מזה, והדבר הלא הוא
מסור אל הלב.
מסורת בידינו, חכם שמצא רמון, אוכל תוכו וזורק
קליפתו, כן אנו עושים גם בחוברת קאססעל. ובוררים ממנה
את המרגליות הטובות הנמצאות בה למרבה. הרבה מאמרים
בתוכה. הראויים שיקבעו אותם המשכילים מבני עמנו במסמר
בלבם הבה נעתיק לפני הקוראים מועט מחזיק מרובה: „לבי
לאריאל יהמה לקרית חנה דוד, המון עריצים, גבורים ומלומדי
מלחמה ישכו ברומא, באתונא נטעה החכמה אהל אפדנה,
וישראל לבדו באמונתו יחיה, ותהי להם חזות הכל רוח, לא
קרוץ מחומר האל האחד היה מגנם ומעוזם, ואל מה תדמו
ותשוה האמונה הזאת, הן רק בעליה יחליפו כח, יעלו במעלות
וילמדו דעת ודרך תבונות, כל יושבי תבל נטו שכמם לסבול
עול אדונים קשה, עול גמרוד ושאר עריצי גוים אשר זרועם
משלה להם — האחד היה אברהם אשר הבניע שאון זדים וקראבשם אלהיו. האבן היה מזבחו, כוכבי מרום ספרו אשר בו הנה,
ועד אחרית הימים חדר מבטו, מי מעמי תבל פנת יקרת
כזאת מחצבתו? אל יבוש האיש אשר בשם אברהם יכונה
ופניו אל יחפרו, כי לא נופל הוא משם גייזעריך ואלאריך
אכן אולת קשורה היא בלב היהודים אשר יחמדו חדשות להמיר
שם אברהם באדאלף.
„בעוד אשר נבקה רוח מצרים בקרבו, ונואלו שרי צוען
לעבוד בעם בפרך להקים מצודות סלעים והררי כיפים חרת
נותן התורה על הלוחות את עשרת הדברים, את תורת בני
האדם, ומפניו נעו כל האלילים, אומללו כל העריצים והיו
שתותיהם מדוכאים. הדבור הנעלה הראשון כפטיש יפוצץ סלעהעברות, הדבור השני ישב כאבק דק המון העצבים תועבות
כסילי אדם, והדבור התשיעי והעשירי כוננו להשבית חמס ושוד
אלה נגעי בני אדם אשר באופל יהלכו. כל החכמה והבונה
משפט ומישרים אשר קנה לב האדם מאז היותו ועד היום הזה
כתובים בחרט אנוש על הלוחות האלה, לא קם כמשה נביאומחוקק, כי מי כמוהו מורה לכל בני האדם עלי תבל, מורה
אשר מדבריו לא נפל צרור ארצה ולא יפול עד סוף כל הדורות.
אבן לא כלמה תכסה פני האיש אשר בשם משה יכונה השם
הזה לא ישכח גם אחרי אשר שמות גאמבעטטא וגאריבאלדי
ודומיהם לא יזכרו ולא יעלו על לב, והבל הוא אשר יהבילוהיהודים המשכילים להמירו בשם בערנהארד או ריכארד
„משה קבל תורה מסיני ומסרה לישראל, וישראל לעמים.
אך לא את התורה בלבד גם תהלות דוד מידיהם נתונים הם.
במה נחשב פינדאר לעומתם? שיריו לא יקחו לב. אז, בעת
כונן המשורר הקדמון ההוא את מיתרי כנורו. בכל הארץ יצא
קום וכל לב מלא גילת קדש, אך עתה נחבא קולם, רוח
העת נשאם ואינם עוד לא כן תהלות דוד, עוד היום יתנו
ליעף כח, עוד היום המה לברית עם ולאור נוים, וכאז כן עתה
ישימו בנאדם דמעת העשוקים „קרא נא לפני עוד הפעם
את דברי התהלה הזאת — הגיד לי פעם אחת הגאון בחכמת
הנגינה לישט, כל מלה ומלה ערבה באזני כנגינה נפלאה״
„גם הנביאים לישראל המה נביאי ישראל, לא נותני אמרי
שפר היו, אך אנשים אשר בכל אות נפשם שאפו רוח הדרור
חנף לא ידעו ואהבת עמם כאש תוקד בלבם, לא היו לישראל
בתי אספת שכיות החמדה וסגלות חרושת מעשה, אך תחת זה
היו להם דברי הנביאים כאוצר כל כלי חמדה אילו היו
לישראל ישעיהו ויחזקאל. ולא היו להם נביאים יותר דים
לעמוד בראש העמים״
נפסח נא על שאר דברי המחבר ונחזה בנועם מליצתו
על דבר שבר לאום ישראל : הביטו נא וראו מה דמות ערכוסופרים רבים לדמות הריסות ירושלים, את המלחמה בנומאנציא,
הלא תדעו הלא תשמעו, כי בנומאנציא היו הלוחמים שוים אלה
לאלה במדותיהם, ועל כן אנחנו רואים רק אכזריות הגבור
לעומת רפיון החלש. גם הליציער זה עם לא עז טרפו נפשם
בכפם, טרם התמכרו ליד אויביהם. אולם שבר הליציער את
מי יורה דעה ואת מי יבין שמועה? חורבן ירושלים הוא העומד
ברומו של דברי ימי כל באי עולם, כי כחזון אשר נראה ביום
ההוא לא נראה עוד תחת השמים. ביום הכפורים, הקהל הגדול
אשר במקדש כורעים ומשתחוים, והכהן הגדול עובד עבודתו
בקדושה וטהרה, ומסביב להיכל אבחת חרב ומלחמה, אנשיחיל רומא שות שתו השערה, נתצו החומות, ופאמפעיום שר
כעם פורץ בראש חילו וחרבו שלופה בידו אל המקדש, העם
אשר בהיכל לא יכה צריו אחור, כי שבת שבתון הוא, פה
מהומה ומכוסה, ושם תפלה ועבודת ה׳, לשוא יבקש הרומאי
את פסל העיר אשר הבקיע, הוא מקרקר קיר, אך אל חביון
הרוח אשר בתוך העם לא יוכל לבוא, ומעת שפך דם ויקוד אש
ההוא באה ונהיתה שאלת היהודים״.
עוד המחבר מטייל ארוכות וקצרות החוברת הזאת
ומנפץ על קדקוד שונאינו אמרי מוסר לקוחים מספרי הדת
הנוצרית. בתוך דבריו אנחנו עולים עד כוכבים, ובדברי מנגדיו
אנו יורדים עד עפר, מי יתן שלא נעלה במעלות אך גם לא
נעמיק לרדת, והיינו בעיני כל העמים לא כמלאכים ולאכחמורים, אך כבני אדם.
נהום סאקאלאוו
ראוונה עוד לבנו יהגה אימה וחרדות לבשה נפשנו לקול
השערוריות והאי סדרים אשר קרו את אחינו בסביבותינו
כמעט אשר החלו מצפוני עירנו להשיב מסתרם אשר נחבאו בהם
עד יעבור זעם. והנה אתה ביום הששי העבר, (כ״ז סיון) היתה
עירנו למאכולת אש וכששה מאות בתים עלו כליל על מוקדם,
כאלף משפחות יגורו עתה בלי מחסה ומסתר מחרב וממטר
וכצאן נטושים המה על פני השדה. כמה הרות נהפכו עליהן
ציריהן וישבו להן על משבר מתחת לעיר על פני הככר ואין
פונה אליהן. גם הב״ח עם אחדים מאנשיו אכל האש, ואשר
נמלטו בעור שניהם יחבקו עתה אשפתות, ואף כי ימצאו
אנשי חסד אשר החישו לנו להם וצידה, ועל טוב יזכרו הג'
מעירנו הר׳ זילבערפארב והר׳ בראנשטיין אשר המה הראשונים
נדבו חמש מאות רו״כ, אך אין הקומץ משביע וכו׳, ומה יספיק
זאת לשני אלפים נפש אשר כל משען לחם נאבד למו
לכן עליכם אחב״י נשים בטחוננו. חמלו נא על צאן יעקב
האלה לבלי יגועו ברעב, ואת אשר ינדב לבבכם עבורם
תשלחו לפה על שם הג׳ אברהם בראנשטיין. וברכת האובדים
עליכם תבוא.
I. L.אגוסטאוו יום א׳ לסדר ואש יצאה מאת ה׳ תרמ״א.
כבר הודעתי בהצפירה את האסון הנורא אשר קרה את
עירנו ביום א׳ ר״ח סיון, אשר חלק גדול מהעיר היה לשרפה
מאכולת אש, אך אז היתה הסבה נעלמה מאתנו ואמרנו אולי
מקרה הוא, אבל לדאבון לבנו נפקחו עינינו לראות כי לא מקרה
הוא, רק ידי זדים ארורים האורבים לדמנו ורכושנו היו בעמל
הזה, יען כי ביום ג׳ (31) 19 מאי הציתו הודים אש עוד הפעם
בעירנו ברפת איש יהודי אחד, ונשרפו כמעט כל בתי הרחוב
הארוך אשר רובם ככולם היו בתי יהודים, ובתוכם גם קלוי
אחד, אז רבתה המהומה בעירנו, כה הלכנו קודר כל היום
ואימת מות נפלה עלינו, והנה פתאום ביום (5) 24 מאי נשמע
קול זעקת שבר: אש! אש! ברחוב קראקאווסקיא וכאשר ראינו
את השלהבת מתפרצת לצאת מחרפת, הצליח בידנו לכבות
מהרה, אך ברגע זה נשמע עוד הפעם זעקת שבר: אש! אש!
בקצה העיר, ושם נשרף בית משרפת שכר (ביער ברויא) אחד
ובתי עץ אחדים, אמנם לשמחתנו נתפשו במקום המעשה ג׳
אנשים נוצרים המבעירים את התבערה. אכן בכ״ז לא חדלו
עושי רשעה בעירנו, כי ביום המחרת נסו עוד הפעם לשלוח
אש ברחוב קראקאווסקיא, וגם בפעם הזאת לא הצליח חפצםבידם, יען כי בימים הרעים האלה לא נתנו תנומה לעינינו
ושבתה כל מלאכה בעירנו, כי היה לנו היום והלילה למשמר
ועד ארגיעה נכבה האש ולא היה אסון. אמנם אם ה׳ לא⸗
ישמור עיר שוא שקד שומר, כי (22) 10 יוני בלילה בשעה
הראשונה הפיקו הזדים את חפצם באופן נורא מאד ברחוב
קראקאווסקיא, ובפעם הזאת עשו כליון חרוץ בעירנו, ונשרפו
כל בתי היהודים הנשארים, חומותיהם, חנויותיהם ואוצרותיהם,
ולא נשאר מכל העיר רק בית הכנסת הגדולה וקלויז אחד
לערך ארבעים בתי ישראל המפוזרים פה ושם. ואחרי כל אלה
תסמר שערת בשר איש לשמוע דברי ההמון כי עוד ידם נטויהעלינו לעשות כלה עם בתינו, למען נעזוב את ארצם. ועתה
אחב״י הקרובים והרחוקים, אם לא תחושו לעזרתנו הלא אז תמנו
לגוע, כי מה יעשו כמה אלפים משפחות מב״י. בעיר הזאת
הנשארים בערום ובחוסר כל המתגוללים בראש כל חוצות
וצפויים אל חרפת רעב באין משען ומשענה, ע״כ תקותנו
תשעשענו כי אחב״י יושיטו לנו יד עזרה בצר, ובזה אביע
בשם אחינו האומללים מעירנו, רב תודות וברכות מאליפות
לאחב״י מעיר סובאלק, אשר רבות וגדולות עשו אתנו בעתות
הרעות האלה, ושלחו לנו עגלות טעונות לחם ומזון ובגדים וכמה
מאות רו״כ. הנדבות ייטיבו נא לשלוח כפי האדרעסע שלמטה
להרב הגאון דפה.
דברי הכותב תחת כפת השמים במר נפש ובעינים זולגותדמעה.
К. Патанъ раввицъ г. Августова Сал. губ.
מעיר סלאנים נורא ואיום הוא מצב בני עמנו בסלאנים העיר
אשר היתה למאכולת אש מחמשת עד ששת
אלפים נפש ישאו בשרם בשניהם מפני זלעפות רעב, במערות
במנהרות ובמחלות עפר יתפלשו אבות ובנים, ברפת אחד יגורו
עשרה בע״ב עם נשיהם ובניהם, רעבים וצמאים ונפשם בהם
תתעטף, ילדים ערומים ויחפים צועקים ומיללים. ולאמותם
יאמרו איה פת לחם יבש. שם בפנה על ערמת עפר נשמע
אנקת אשה אשר נהפכו עליה צריה, ותחת שואה יתגלגל ילד
נולד אשר עוד לא בא בבריתו של א״א, ולב מי לא יתר
ממקומו לשמוע קולות מקור וקרח בלילה — הן אמנם מעיירות
רבות באו לעזרת האומללים האלה, אבל אין הקומץ משביע
וכו׳, וע״כ יצעקו לעזרה כי יקראו לנדבות וישמיעו בכל עיר
ועיר לצאת לישע המון העם הרב הזה הנתונים בצרה, וכל
המרחם לשלוח נדבתו אליהם, ישלח ע״פ האדרעססע.Въ комитет оказанiя поноши Сошныскимъ
ПогорВльнахъ, раввину г. С. 1урвичу въ г. Слоцимъ.
איישישאק. ב׳ דר״ח תמוז, השמועות המעציבות אשר שמעו
אזנינו מהערים אשר היו לגלים נצים, סלאנים,
נאוואגרודאק, זעטיל, הפילו אימתה ופחד על אנשי עירנו
ויתעוררו נכבדי עירנו ויקומו על נדיבות, ויעשו כלים מכבי
אש, וחברה מיוחדה אשר „מצילי אש" תכונה, עומדת תמיד
הכן לחרף נפשם ולהציל מפי האש טרפו, גם בלילה ישקדו
תמיד חבורות אנשים על משמרתם, אך אם ה׳ לא ישמר עיר
שוא שקדו שומרים, בלילה הזה פרצה תבערה מאחד הבתים
תאכל כחמשה עשר בתים, הה! גדול כים שבר בת איישישאק,
עוד לא נרפאו מהמחץ הנורא אשר כלה בם האש חמתו לפני
חדשים שמונה, והנה עוד הפעם שב האש ויהפך בתים
מתנוססים לתפארה לחרבות שוממות, יתר מעשרים משפחות
חובקים עתה אשפתות, ואין להם במה לשבר רעבונם, נורא
מצבם ירחם ה׳ את שארית עמו ולא יוסיף עוד לדאבה.
הכותב בשברון מתנים י׳ מ׳ קאפלאנסקי.
האיש אשר ידבנו לבו לשלוח נדבתו, ישלח על אדרעסע זאת
М. Sишишка. Вил. губ. Цуховцому Pавину.
олiокому Шапиру.טאווריי, (פלך מאהילוב). בליל התקדש חג הבכורים נאחז
האור בארבע פנות העיר (עיר אשר בה ארבע מאות
בתי ישראל, ומאה וחמשים בתי נוצרים), ובמשך שלש שעותעלתה כל העיר על המוקד, ונחרבה עד היסוד הכל כאשר
לכל היה לברות למלתעות האש. שלשה בתי מקדש וארבעים
ספרי תורות עלו לקרבן אשה. סוף דבר: נשארנו ערומים
ויחפים, רק נפשותינו היו לנו לשלל. וכעת נשכב למעצבה על
פני השדה, מבלי מחסה ומסתור מזרם וממטר, הרעב יכביר
עלינו אכפו עד מאד ונפשנו יבשה אין כל. בלתי אל העזר
נינינו. אף כי יושבי סביבותינו הרימו תרומה מכספם לתמוך
אותנו, ולהוציאנו מן המצר, אך קצרה ידם מתת לנו די
הכרחיותנו. לכן אחב״י עם אלהי אברהם רחמו על אחיכם
הנלחצים מתגרת יד המחסור, חוסו על אחיכם הנדבאים ונענים
נאנחים ונאנקים; היו לנו לסעד בנדבת ידכם, עד אשר ישלח
ה׳ עזרתנו ממרום קדשו
לזכות צדקתכם תגן עליכם בל יעבור שוט שוטף במקומות
מושבותיכם. ותשבו בטח שלאנן ושקט. ונגע לא יקרב באהליכם.
כל אשר ידבנו לבו להשיב נפשנו בשלוח כספו, ישלח
על האדרעססע הרשומה מטה.דברי הכותב ברוח נכאה, ובא בפקודת כל העדה להציב לו
Духовцому Ваввицу 3ааману Лелинну. י״ד
Могилевской губ. М. Лерен.
זיטאמיר ג׳ תמוז, ביום ג׳ 10 סיון יצאה אש בעיר „פאוולי-
קאווקא״ (מעבר לנהר טעטעראוו) ותאכל תשעים
בתים עד היסוד בם, גם נער עברי בן שתים עשרה שנה עלה
בלהב ועצמותיו כמוקד נחרו, מאה וחמשים משפחות יהודים
נשארו כאודים משריפה, כמעט ערומים ויחפים, עשירי עירנו
קמו ויאספו נדבות לטובת האומללים, אך אין הקומץ משביע
את הארי, אי לזאת מצוה על גבירי עירנו, להוסיף על
הראשונים להיות לתומך ולסעד לנדכאים האלה, ובשכר זאת
שמרכם ה׳ מכל פגע ואסון רע.
לוי יצחק קאמיניערמעיר יעליסאוועטגראד מודיעים (גאז פאלס׳ 145) היום, כי
לב ההמון הולך וסוער, וביום ד׳
העבר פרצה תבערה ותאכל בתים רבים ברחוב היהודים. גם
בעיר מונסק יצאה אש בארבע פנות העיר, והשריפה התגברה
באופן נורא, פרטי האסון עוד לא נודע.
מאסקווא, ב׳ תמוז תרמ״א. כאשר הגיעו לעירנו השמועות
הנוראות מערים רבות בנגב ארצנו. מהאסון הנורא
שקרה לאחב״י שמה, שרבים מהם נהפכו בין יום מעשירים
לעניים גמורים, בתיהם נהרסו, נכסיהם שללו, ורבים מהם לא
נשארה להם כי אם חיתם, ומבקשים לחם ואין, התעוררו
אחדים מעשירי עירנו ונכבדיה, ובראשם הרב הדרשן ה׳ מינאר
ויאספו יחד להועץ מה לעשות. ופה אחד גמרו לקבץ נדבות
לעזרת האומללים. ביחוד הצטיין במעשה הצדקה הזו הרה״ג
מוה׳ יהושע צייטלין, שצרת עמו נגע עד לבו, הבוער באש
אהבת אחיו, ובפעם הזו נטה מדרכו תמיד לברוח מהתמנות
למנוע את עצמו מהתערב בעניני הקהל, ונטל חלק מצויין
במעשה הצדקה הגדולה הזו, ומלבד נדבת לבו ההגונה שנדב
להאומללים בכלל, ולהקאלאניות בפלך יעקאטערינאסלאוו בפרט,
השתדל בכל מאמצי כחו להוציא הדבר הטוב הזה אל הפועל
גם לא מנע את עצמו מלסבב בעיר ולאסוף נדבות. גדול
המעשה יותר מן העושה, וטוב משניהם המעשה ועושה גם יחד
עד היום עלתה בידי המתעסקים הנכבדים לאסוף מיהודים
וגם מסוחרים נוצרים בעירנו ערך סך 11,000 רו"כ. מהסך הזה
נמנו וגמרו לשלוח אלף רו״כ להקאלאניות, שגם על ראשם
התחולל הסער הזה, ומהשאר ישולח שני שלישים לקיוב
והערים סביבותיה, ושליש ליעליסאוועטגראד שמשם נפתחההרעה.
תקותנו חזקה, שידי העוסקים הנכבדים במצוה הרבה
הזו לא תרפינה, ויוסיפו לעזור מעירם לאומללי, נגב ארצנו
לאחב״י הנתונים שמה בצרה ויגון, ולהשתדל להטיב מצבם
המורא מאד, בכל מה שיש לאל ידם לעשות, וה׳ אלהי ישראל,
ישיב להם גמולם הטוב, וברכת האומללים עליהם תבא.
המשתתף בצרת עמולאנדאן, ביום הראשון בשבוע זה היתה פה בעיר הבירה חנוכת
„בית מחסה לזקנים״ מרכבות רתומות לסוסים
אבירים נשאו בתוכן אצילים ושועים משועי היהודים האנגלים,
חד את נשותיהם לבושות שני עם עדנים ופניהם מועדות לבית
מחסה הזה הבנוי מחדש, אמנם הבית הזה אולם כי חדש הוא
למראה עינינו, יען כי זה ימים אחדים עוד עמלו בוניו בו
הקימו קדשיו ואדניו שלחניו וכל כליו, אך שמו הנקרא עליו
לא מקרוב הוא, כי זה שנים לא מעטות התנוססה שם במקום
ההוא בית חומה גבוה ועליות מרווחים לו, ובתוכו נמצאו זקנים
וזקנות רפי כח אשר קבלו שם לחם חוקם, וגם אותו כנו
בשם „בית מחסה", והבית הבנוי זה עתה רק על שם בית
חומה הראשון יקרא. — וזאת תורת הבית בכללו: ארבע
מכפלות לו, בהתחתונה יגורו המבשלות, ושם יכינו את כל
המאכלים ויתר הדברים הדרושים לאלה החוסים בצל הבית
בהמכפלה השניה והשלישית יעמדו שלחנות ארוכים וספסלי ע
סביב להם, ושם ישיגו ארוחתם אכילת קבע שלש פעמים בכל
יום, בהמכפלה הרביעית יעמדו מטות כבודות לאורך הבית.
הכרים והכסתות לבנות כשלג ומכוסות בשמכות נקיות וטהורות,
תבת עץ קטנה לפני כל מטה ומטה ובתוכן יניחו איש איש
חפציו ומלבושיו בבואם שם לתת שנה לעיניהם, כל הבא
להתחקות שם על חיי הזקנים והזקנות האלה, על הליכותיהםומעשיהם, מנהגיהם ומדבריהם איש את אחיו ישתומם בהביטו
כי אך שם מצאה לה המנוחה בית לה, תחת כי בהיכלי שן
תורידנה לרוב אויבתה צרת עין משאתה ותדהפנה החוצה
קנאה שנאה וכל קטטות המתרגשות לבוא לרוב בבתים כאלה
בין אנשים מלאי ימים ושבעי רוגז רחקו משם. שלש פעמים
בשבוע יבוא שם רופא מומהא לבקר את הזקנים, ויתן רפאות
תעלה לאלה אשר נחלו מעט. בחג האביב ובחג האיתניםיחליפו מלבושיהם הישנים במלבושים חדשים. בכל פעם ופעם
יבואו שם אורחים נכבדים ואצילים מבני מרום עם הארץ, לב
את הבית הזה, ויאצילו מכיסם לכל אחד ואחד על צרכיהם
המעטים. רחוק הבית משאון הסיטע, בפרוור הנקוב „סטעפנע
גרין" הוא עומד, בנוי לתלפיות בין נוה השלום ובמשכנות
מבטחים, לפני אולם הבית בביאה, יתנוססו ארבעה פרדסים
לאורך הרחוב, וישלחו ריח ניחוחם בחלונותיו. הגנות האלה נדבת
אחדים מאצילי העיר המה, אשר נדבה רוחם אותם לתתם
לרשות הרבים. לכל איש החפץ לבוא שם לשאוף רוח צה
להשיב נפשו. — חלונותיו הפונים אל החצר המוקף חומה קטנה
ובצורה העומדת לשטן בעד שודדי ליל. נשקפים לגן נחמד
מעולף בפרחים ושושנים מרהיבי עין רואם, ספסלי עץ עומדים
ערוכים וסדורים במעגל, ושם ינוחו יגיעי כח אלה בימי החוםבעתותי הקיץ.
ובאשר כי עתה רבו מאד זקנים וזקנות המפילים תחנתם
לאספם אל בית המחסה, חוקם כעת הבית השני הזה בשתי
מכפלות, בהתחתונה יעמדו שש עשרה מטות כבודות וכן
בהעליונה, וביום הראשון בשבוע זה חנכו אותו חברי החבורהבהמון חוגג.
בשעה השמינית בערב היה הבית מלא מפה לפה, מאורי
הגאז העלו אורם, האצילים והאצילות לקחו מקומם על פי
הגבאים ופרנסי החברה, כל אחד ואחד אחז בידו ספר תהלים,
מקהלות המשוררים מבית הכנסת דוכם פלוים ומבית הכנסת
ניי שול, שרו איזה מזמורים, אחרי כן קם הרב המטיף דאקטאר
הערמאן אדלער, ונשא מדברו על דבר הפסוק; אם ה׳ לא יבנה
בית וכו׳ והמקהלה שרה עוד מזמורים אחדים, והשר הנכבד
מאקאטא הואיל להטיף מדברותיו היקרים לפני הנאספים, ובשפה
צחה הראם לדעת עד היכן צדקת בעלי החבורה מגיע, ואחרי
כן אכלו שם לחם הערב ונפרדו לבתיהם לשלום.
אהרן נתן אבעלזאהן יליד קאלנאי
שלשה ספרים יקרי המציאות
ספר דורש לציון. וספר אהבת ציון, וספר שיבת ציון, מאת הרב הגאון
המפורסם נודע ביהודה ובישראל גדול שמו, מוהר״ר יחזקאל סג״ל לנדא זצ״ל אב״ד דק"ק
פראג יע״א, ובנו ממלא מקומו הרב הגאון מוהר״ר שמואל סג״ל לנדא זצ״ל. יצאו כעת
לאור בדפוס שלי, בגודל ספרי נודע ביהודה מה״ק ומה״ת שהדפסתי, ויחד יהיו תמים
עם שמונת חלקי ספרי הנודע ביהודה, אחד עשר כרכים מאירים ככוכבים. מחיר
שלשת הספרים האלה שני רו״כ עם הפארטע. נמצאים לקנותם בסקלאד ספרים הגדול
No. 23 של הרבני מוהר״ר מרדכי קאלינבערג נ״י בווארשא, רחוב נאלעווקי
יצחק גאלדמאן מדפיס בווארשאאל סוחרי אתרוגים
עת כנום הקאמיסיות למסחר אתרונים הגיע, לזאת אקרא לקרוב ולרחוק
לסוחרים חדשים גם ישנים שכבר נסו מסחרם אתי בשנים העברו, כי יואילו למלאות
ידי לקנות בעדם בטריעסט כל מיני אתרונים לולבים והרסים הדרושים לחפצם, וב״ה
כי נודע מסחר הקאמיסי׳ שלי בכל קצוי ארצנו באמונתו ויושר תהלוכתו, הן בעצם
האתרונים והן במקחם כפי שהוא בטריעסט, רק בהוספת ההוצאות להעמידם ליד
איש ואיש, ושכר הקאמיסי׳ שלי דבר קצוב על כל אתרוג ולולב, וכן בזריזות
השלוחים ובכל סעיפי המסחר הזה, וכל החפץ במסחרי ישלח לי רשימתו גם ערובתו
לפי מכסת מקנתו על אדרעס שלי המבואר מטה, ולבבו יהי סמוך ובטוח כי יהיה
שבע רצון
נפתלי משכילאיתן
Пастолю Маскиленсоцу въ губ. г. Минскъ.הודעה, גם בשנה הזאת אעשה מסחרי בטריעסט ואקבל בקאמיסיאן לקנות שם
אתרונים לולבין והרסים, ומכל המינים האלה ישיגו אצלי גם בביתי בעיר
לאדז, החפץ לבוא עמי בברית המסחר, הנה עד ר״ח אלול הבע"ל אהיה בלאדז
ומאז והלאה בטריעסט. האדרעססע אלי בלאדז הוא כשמי הח״מ, ובטריעסט יוסיפו
לכתוב מקום מגורתי „אין אלטער בערזע" וגם מן לאדז יגיעו המכתבים אלי לטריעסט.
משה פערילמוטטער, לאדזהננו נותנים בזה תודה וברכה להרופא סטארשי פעלטצשער מוה׳ יעקב
סאדאקערסקי מפה, על אשר עמל ויגע שנים רבות להמציא מזור ותרופה ביד חרוצים
לאלפי חולים עניים מבני עמנו בעירנו וסביבותיה לא ע״מ לקבל פרס ורק מאהבת
אדם אשר תפעמהו, ולא לחנם יצטערו רוב בני עירנו על העתיקו כעת משכנו
מפה לעיר לאדז, יתן ה׳ ויהי צאתו ובואו לו לשלום, ולחיים ומרפא לחולי, ב״ע.
טשענסטחוב ח׳ תמוז תרמ״א. הבעה״ח מנהלי ה׳ בקור חולים וה׳ קדישא
דוד עקשטיין,
נתן לאנדא,
מרדכי כהן.זה י"ב שנים אשר עזבני בני ולא ידעתי איה הוא, שמו יעקב וואלפסדארף,
קצר קומה וגיוו עבה, חרש מעט על אוזן אחת. בשנת תרכ״ט קבלתי ממנו מכתב
האחרון מעיר לאקענבאך באונגארען, אשר היה חזן ושוחט בעיר הזאת, ומני אז
לא שמעתי ממנו ולא ענני על כל מכתבי אליו, ועתה לעת זקנתי נכמרו רחמי
עליו כרחם האם על בנה, אבקש מאת כל איש יודע ממנו דבר, אם עודנו בחיים
ואיה הוא, כי ימהר להודיעני ע״י הרב המו״ל הצפירה נ״י
בעריל וואלפסדארף, ווארשא ברחוב דזיקא גומר 20.עגערס האטעל אין בערלין
מיין אין דער אלעקסאנדער שטראססע 51 אם אלעקסאנדערפלאטץ בעלעגע-
נעם האטעל, פערזעהען מיט אללען בעקוועמליכקייטען דער נייאצייט, עמפפֿעהלע איך
דען געעהרטען קויפלייטען אונד, באדערייזענדען צור געפֿאלליגען בענוטצונג. ביטטע
אויף מיינע אדרעססע גענויא צו אבטען אהנע זיך בייא אנקונפט אן דער באהן היער
פאן אירגענד יעמאנדעס אנדערס בעשטיממען צו לאססען.הודעה
הנה יצא לאור הס׳ היקר שו״ת מהר״ס
לובלין אשר זה יותר מחמשים שנה שלא
בא לבית הדפוס ועתה נדפס מחדש בבית
הדפוס של ד' יוסף, אונטערהענדלער
בווארשא, ומי שרוצה לקנותו ישיג ע״י
האדרעסס שלמטה. מחירו סך 75 קאפ׳
ולמו״ס ראבאט כנהוג... אדרעס
בנימין וויכטעל רחוב ברייטע מילע נו׳ 23
B. Wichtel Muranowski N. 23.
В. Вихтеля Мурановскaro 23.דאקטאר ה. גאלדמאן
אסיסטענט ארצט אים יודישען שפיטאל
ניממט אויף פאן 81 ביז 1012 פאר
מיטטאג אונד פאן 4 ביז 6 נאכמיטטאג,
ארמע אימזאנסט.
וואהנט אויף דער מוראנאווסקי שטראססע
24 . אין דער לינקע אפפיצינע אויף
דעם ערשטען שטאק.להשיב לב בנים לבית אבותם שם האחד
שארל פראָימזאהן, ושם השני איציק פראָ-
ימזאהן, וכאשר נודע לי, הם בנייא-אר-
לעאן, חוסו נא ב״י רחמנים, להודיענו את
מקומם, ולצדקה תחשב.
אלעזר יאראסלאווסק ווארשא קראכמאלנע
No. 1014,7.הצפירה מראשית צאתה בשנת 1874
עד סוף 1875 בלתי נמצא עוד בהרע-
דאקציא, רק איזה עקסעמפלארין והם שלמים
בלתי חסרים, ומקחם 3 רובל עם פורטא
והצפירה משנת 1875 לבדה נמצאה למדי
ומקחה 1 רו"כ 20 ק'.שאלות ותשובות
.
לה׳ גרויבאר׳ בראצ' לא הגיע לידינו, וכבר
הזהרנו כמה פעמים לבלי לשלוח כסף על הפאסע-
באופן כזה, לה׳ מ״ס, איננו חתום אצלנו, ואולי הוא.
מקבל מאיזה סוכן, ואין אחריותו עלינו, לה׳ ב׳
ג׳ הטמר 21 אין עוד בידנו.הדורשים באדרעססא שלנו יכתבו כזה,
Редактору газ. ГАПEоHPA
.З. Сонинскому Варшава. או
e. Sioninski in Warschau
Dzika No. 25a.