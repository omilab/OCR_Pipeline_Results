A
.
ברוסיא ופולין.
השולח במוקדם לשנה 5 רו״כ. 
לחצי שנה, 2,75 רו"כ. 
ן לרבע שנה 1,50 רו"כ. 
 ביתר הארצות 20 פראנק.
 באמעריקא 5 דאללאר.
.E
מחירו באשכנז:
 14 רייכם מארק לשנה. 2
ל
 בעסטרייך 8 פל׳ לשנה
וכן לרבע שנה.
שכר מודעות:
מכל שורה קצרה 5 קאפ׳. 2
rמכתב עתי משמיע חדשות
 יא
רירל
בקרב עם ישרון, מב. הדברים הנוגעים בעניני המדינות.
א
.
דברי חכמה ומדע. ידיעות העולם והטבע
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים טשערקאס. ידיעות העולם והטבע. השינה
מה היא מאת יוסף ליב זאסנין. היצורים
השוכנים בקרבנו מאת יעקב פרענקעל המים הרעים מאת
סאקאלאוו. חוטר מגזע ישי מאת אברהם אבא ראקאווסקי חדשות
שונות. הודעות. שאלות ותשובות.דברי הימיםהפעם הנה באה באמת שאלת ארצות המזרח עד מרום
קצה, באופן אשר פתרונה — אם לשלום ואם למלחמה — נכון
לצאת לאור בקרב הימים. זה כמה שבועות אשר נתאספו צירי
הממלכות לעיר קאנסטאנטינאפאל בירת ממלכת תוגרמא להמתיק
סוד כדת מה לעשות להקים השלום על מכונו בארצות המזרח.
רבות הנה ההשערות וההצעות אשר התעסקו בהן בעלי האסיפה;
עוד יותר מהן הוסיפו משלהם סופרי מכה״ע, באופן אשר בכל
הימים, מראשית ימי האסיפה ועד עתה, כבר נלאה הקורא
לשמוע יום יום חדשות אשר כבר אבד עליהם כלה ואשר כבר
היו לו לזרא, בהיותן החרות ובאות יום יום, אם בתמונה זו
ואם באחרת, וסוף סוף הכל הולך אל מקום אחד, כי הציעו
הצירים לפני ממשלת תוגרמא תקונים רבים ונכבדים בסדרי
הממשלה במחוזות הנוצרים אשר תחת ממשלתה, והיא השיבה
את הצעותיהם אחור, זאת היא ראשית כל הידיעות וסופן,
וכל הנמצא באמצע על הרוב המה דברים של מה בכך והררים
התלויים בשערה, אשר אם יפוח עליהם הרוח והיו כלא היו
גם בשבוע הזה נשמע כדברים האלה מפי מכה״ע; אמנם,
לפי הנראה, הנה כעת באמת יבוא הקץ לדברי רוח, ובעוד
ימים אחדים יודע אל נכון, אם נכזבה תקות השלום מאתהאסיפה או לא. קוראינו כבר יודעים כי האסיפה האחרונו
היתה ביום 15 יאנואר, ואם כי לפי נבואת איזה מכ״ע, גמרו
הצירים בנפשם להיות האסיפה הזו האחרונה לכל האסיפות,
אבל באמת הנה הוסיפו הצירים עליה עוד אחת, והוא ביום 20
יאנואר, ובאסיפה ההיא ישמעו מה בפי „צירי ממשלת תוגרמא,
המסכימים הם להצעות צירי האסיפה, או לא; והיה אם שמוע
תשמע תוגרמא בקול אדירי אייראפא — טוב, ואם אין — אז
יקומו כל צירי הממלכות ויעזבו את עיר קאנסטאנטינאפאל, לאות
כי כלו מעשי האסיפה. אמנם בעזוב הצירים את בירת תוגרמא
עוד לא יפרו מלכי אייראפא את בריתם את ממשלת הסולטאן,
כי יעזבו הצירים את עסקיהם ועניניהם המצויים, על ידי עוזריה
וממלאי מקומם. ורק המשא ומתן ע״ד השלום יחדל עד בוא
מועד, כדברים האלה הודיעו כל הצירים לממשלת תוגרמא
ולפי הנראה נכונים הם הפעם להוציא את דבריהם אל הפועל.
והנה אם באמת תאטים ממשלת תוגרמא גם הפעם את אזניה
משמוע לעצת אדירי הממלכות, וצירי הממשלות יעזבו את בירת
ממשלת הסולטאן, אז השאלה הראשונה היא: אם מוחלט הוא
בי תפרוץ המלחמה לרגלי הדבר הזה, או עוד לא נכזבה תקות
השלום מכל וכל? למען השיב על השאלה הזאת, עלינו לראות
ולהבחין את מצב הממלכות האדירות ויחוסן אל שאלת ארצות
המזרח בכלל ועל האסיפה בפרט:
הענין האחד אשר כמעט לא יצאו עליו עוררים במשך
כל ימי האסיפה, הוא, כי שלום ואחרות גמורה שלטת בין כל
חברי האסיפה, ורוח אחד לכלם בנוגע לכל הצעותיהם אשר
הציעו לפני ממשלת תוגרמא בדבר הטבת מצב הנוצרים אשר
תחת ממשלתה. אולם אם נעמיקה לראות עד כמה יד האחדות
הזאת מגעת, ועד כמה כל אחד הצירים או כל אחת הממשלות
חפצה באמת לשנות מצב הנוצרים בתוגרמא מכל וכל ולבנותו
על יסודות חזקים ככל אשר הציעה האסיפה לפני תוגרמא, אז
נראה כי בזה דעות הממשלות שונות כמעט מעקרן, ורק
ענין אחד שולט בלב כל והוא קבצן יחד ויתן להן לב אחדזרוח אחת, והוא — חפץ השלום. מכל הממשלות, הנה רוסיא
ואנגליא הן היותר נוגעות בדבר, ומראשית ימי המהומה
בתוגרמא היו הממשלות האלה עומדות בראש הענינים המדינים
כשני צירים המתנגדים זה לזה מן הקצה אל הקצה. בין שני
הצירים האלה עמדו יתר הממשלות להתקרב אל האחד או אל
השני, הכל לפי הצורך, והנה ממשלת רוסיא מראש לא בסתר
הודיעה, כי חפצה היא בשלום, והקיסר אלכסנדר בעצמו
ובכבודו הואיל להבטיח להלארד לאפטוס, ציר אנגליא בחצורוסיא, כי רחוק הוא ממחשבותיו לרשת ארצות לא לו, וגם
רוצה הוא בשלום בכל לבו, אם רק יעלה בידו להטיב מצב
הנוצרים היושבים בארצות תוגרמא על דרך השלום. ואם כי
צותה ממשלת רוסיא להכין חיל רב למלחמה ולהעמידו על
גבול רומאניא, למען יוכל לפרוץ לפנים תוגרמא כבוא העת,
הנה בכל זאת לפי הידיעות מן האסיפה, הנה גם הגענעראלאיגנאטיעוו ציר רוסיא בחצר הסולטאן, עמל ויגע בכל עוז
להחזיק את השלום על מכונו, וגם נרצה הגענעראל להמעיט
מן ההצעות ע״ד תנאי השלום ולהצעירן לאט לאט, למען תוכל
ממשלת תוגרמא לתת ידה אליהן ואז יבא הכל על מקומו
בשלום, וגם במכה״ע הרוססים נשמע קולות מקולות שונים
כי נחוץ השלום לארץ רוסיא, למען יוכל העם להשתלם בכל
סדרי חייו פנימה, כי טוב לארץ לשבת שקטה ושאננה על
מכונה, מהקריב בניה ואוצרות כספה לאלהי המלחמה; ואם
נוסיף עוד לזה, כי הוד הקיסר אלכסנדר בעצמו אוהב את
השלום כל הימים, אז נוכל להוציא משפט, כי לא תמו
רוסיא לשלוף חרב מתערה ולקרא מלחמה על תוגרמא, וכשם
שלא תרצה רוסיא במלחמה, ככה רחקה כל מחשבת מלחמהמאת אנגליא, וכל ישעה וכל חפצה הוא רק להשיב את השלום
על כנו, למען שוב גם המסחר על מכונו, ואז תוכל כמקדם
לסחר את ארץ תוגרמא וחופי ימיה. הן אמנם פעמים רבות
צלצלה אנגליא בחרבה לאמר: דם ידרוש כל הנועז לגעת
בתוגרמא לרע לה; אבל עוד רב המרחק בין הדברים ובין
הפעולה, ומה גם בארץ אנגליא, אשר זה דרכה מאז להרבות
בדברים ולהמעיט במעשה, כל עוד לא יגע הדבר אל עצמה
ואל בשרה. נוסף על זה, הנה הרימו הליבעראלים או הווהיגים
את ראשם בארץ אנגליא, ויבקשו עלילות דברים על מעש
הממשלה לאמר: את כבוד אנגליא היא מחללת בעמדה לימין
התוגרמים האכזרים ביענים ולא ידעו חנות את הנוצרים
המעונים תחת ידיהם בשפטים נוראים אשר לא נשמעו כמוהם
לרועלרגלי הדבר הזה השתדל המארקיז סאליסבורי במשך כל
ימי האסיפה לתמוך ידי הגענעראל איגנאטיעוו, לבל יפרוץ פרוד
הדעות בין רוסיא ואנגליא, ולמען תשלוט אחדות בין כל יתר
הצירים, ואז אם תראה תוגרמא, כי לא את פני רוסיא לבד
תשיב ריקם, כי גם כל אייראפא כלה תתן ידה את רוסיא
בדבר תנאי השלום, אז אולי תנחם ותשוב להתרצות לחפץ
אדירי אייראפא. למען לא תכעיס עליה תמרורים את כל
המלכים האדירים. זאת היתה מגמת אנגליא אל האסיפה; אמנם
 אם לרגלי המקרים הבאים תפרוע מלחמה בין רוסיא ותוגרמא
אז לא נוכל לנבא בלב בטוח, כי תטמון אנגליא יד בצלחת
בכל אופן שיהיה, גם אם תהי יד רוסיא על העליונה הרועה תעמוד
לשבור גאון תוגרמא שבר לא יוכל להרפא.
אחרי שתי הממלכות האלה, עסטרייך היא הראשונה
אשר אליה נוגע מצב ארצות המזרח ביותר. להיות סלאווים
רבים בארצה, ועוד רבים מהם יושבים על גבולה, על כן יש
לה לפחד, כי אם יצאו הסלאווים כמנצחים בריבם את תוגרמא,
אז ירימו גם הסלאווים אשר תחת ממשלתה את ראשם להתאחד
את אחיהם אשר מעבר לגבול. הממשלה הזאת גם היא היתה
בעצה אחת את יתר הממלכות על האסיפה, גם היא דרשה
מאת תוגרמא להסכים להצעות האסיפה, לתת ערבון נאמן כי
תשמור את הבטחותיה וכל יתר פרטי ההצעות, אשר כבר
גלויות וידועות הן לפני הקורא; גם היא צותה כעת על ציריהלעזוב את עיר קאנסטאנטינאפאל, אם תשיב תוגרמא את פניהם
אחור. אולם בכל זאת, הנה רק אהבת השלום הנחוץ מאד
לארץ עסטרייך היא היתה המניעה בכל זה. לא מאהבתה אל
הסלאווים ולא משנאתה אל תוגרמא נתנה עסטרייך את ידה
אל האסיפה וגם תמכה את הצעותיה; את הסלאווים לא תוכל
עסטרייך לאהוב, בדעתה כי שונאים הם לה בסתר ומתנקשים
אליה, לקרא דרור לאחיהם אשר תחת ידה כבא המועד הנכון
לזה; ואת תוגרמא לא תשנא, כי לא תעשה לה רעה, ונהפוך
הוא, כי עוד תיטיב לה תוגרמא בשימה מעצור באף הסלאווים
לבל יפרצו גבול; אכן את השלום תחפוץ עסטרייך כעת ולמענו
עשתה את כל אשר עשתה בכל ימי המבוכות בתוגרמא, וגם
אחרי כן בהאסיפה. על כן כל עוד יש תקוה לשלום להתנער
מעדמת עפרו, תעשה עסטרייך את כל אשר תוכל לעודד את
השלום ולכוננו; אפס אם תקרינה מלחמה ושלום אייראפא יופר
אז אין כל ספק כי תעמוד עסטרייך על המצפה לראות אם
לא תאלץ גם היא להתערב בין המריבים, ואם תראה כי
נוגעת המלחמה אל אשרה וטובת ארצה, אז בלי תפונה לא
תעמוד מנגד; ומה גם בידעה על נכון כי האונגארים אשר
תחת ממשלת קיסר עסטרייך, דורשים שלום תוגרמא בכל לבםועוינים את אויביה מימים ימימה
שלשת הממשלות האחרות, והן אשכנז, צרפת ואיטאליא,
כמעט אין להן עסק כלל בארצות המזרח, ובכל אחת מהן
נראה נטיה ברורה להחזיק במעוזי אהבתן את ממשלת רוסיא
ממשלת אשכנז מראש עמדה מרחוק, וכל עמל שואפי חדשות לא
עלתה בידם לבא עד חקר מחשבות הנסיך ביסמארק; כי
בעוד אשר רוסיא, עסטרייך ואנגליא, נשאו ונתנו בדבר שאלת
ארצות המזרח, והגראף אנדראסי ברא הצעות שונות להשקיט
המהומות המרגיזות את תוגרמא שנה תמימה, חבק ביסמארק יד
בצלחת למראית עין ולא הודיע דעתו בקהל גם ברמז קל רק
אחרי כן, כאשר ראה מראש, כי לא ירחק היום, אשר בו
תהיה על אשכנז להראות בפועל למי היא: לתוגרמא או לצריה.
גם ידע והבין, כי נבחרי העם בארצו ישאלו אותו מה בדעתו
על דבר הסכסוכים בארצות המזרח, רק אז הסיר את המסוה
מעל פניו לאט, וידבר לפני הנבחרים דברים, אשר אם גם
הראה בהם לדעת, כי את טובת רוסיא תדרוש אשכנז כל
הימים, הנה בכל זאת היו נשמעים לכמה פנים. וכמעשה
אשכנז לפני האסיפה, כן גם היו עלילותיה בעת האסיפה עצמה:
כי היה הבאראן ווערטהער, ציר אשכנז בחצר הסולטאן, נוטה
אחרי הצירים האחרים ומסכים לדעתם; אבל מעצמו לא עשהמאומה. בימים האחרונים נשמע במכה״ע, כי החל ה׳ ווערטהער
לדבר קשות את ממשלת תוגרמא ובכלל להרים קולו בחזקה
בתוך חברי האסיפה הדברים האלה עשו רושם גדול בעולם
המדיני וביותר בארץ צרפת, עד כי מצא מכה״ע של הממשלה
באשכנז Reichsanzeiger נחוץ להודיע ברבים, כי אין נכונה
בפי מכה״ע, וממשלת אשכנז עומדת מרחוק כמלפנים, ורק את
טובת השלום היא דורשת, ומדרכה זה לא תסור ימין ושמאל;
במכ״ע אחרים אשר רוח הממשלה דובר בקרבם הודו אמנם,כי באמת שנה הבאראן ווערטהער את טעמו מעט באחרית ימי
האסיפה, אך החליטו, כי ראה הבאראן נכון לו לצאת חוץ
לגדרו, לבל תדמה ממשלת תוגרמא בנפשה בראותה כי ציר
אשכנז עומד מרחוק ומחשה, כי ממשלת אשכנז דורשת טובתה
בסתר לבה, ורק לפנים היא נותנת ידה את צירי הממלכות
האחרות, על כן נתן ה׳ ווערטהער בלב תוגרמא להבין, כי
גם אשכנז ביתר ממלכות אייראפא נאמנה את כל הצעות
האסיפה, ומוכנת לתמוך את עצת רוסיא להטיב מצב הנוצרים
בכל לבה. אולם עוד יותר מאשכנז תשתדל ממשלת צרפתלקנות לה לב רוסיא לאהבה אותה, בידעה היטב, כי אין
אשכנז מאמינה באהבת צרפת, והנסיך ביסמארק יודע ומבין
כי תאחז צרפת במקרה הראשון שיבא לידה לנקום מאת אשכנז
נקמת כבודה אשר חלל בשנות 70—71; על כן תבקש לה
צרפת קרבת רוסיא, למען לא תהיה בודדה ביום רעה. הןאמנם נמצאו בצרפת אנשים הדורשים טובת תוגרמא בגלוי
ובראשם יעמוד ה׳ טהיער ראש הממשלה מלפנים, אכן
ההערצאג דעקאז שר הענינים החיצונים. ולפי הנראה גם
המארשאל מאקמאהאן בעצמו, חפצים למצא חן בעיני קיסר
רוסיא בכל האמצעים אשר בידם; על כן היו גם הם בתומכי
עצת רוסיא על האסיפה, והגראף שאדארדי ציר צרפת היה
פעמים רבות לראש המדברים על האסיפה, וידבר את צירי
תוגרמא דברים קשים כגידים, אמנם מובן מאליו כי כל עוד
תוכל צרפת ללחום את תוגרמא מלחמת דברים, לא תמנע
מהראות לממשלת רוסיא כי לבה שלם עמה וחפצה היא קרבתה;
אבל בזמן שהחרב לבדה תוציא משפט, אז בלי ספק תשקוט
צרפת במכונה ולא תרים את ידה ואת רגלה לטובת האחד או
השני, יען עוד לא נרפאו צבאותיה מן המכות אשר הוכו
במלחמתם את אשכנז, ועוד ימים רבים לה טרם תתעודד לדבראת אויב בשער.
איטאליא היא כמעט האחת מן שלשת ארצות הבינים,
אשר בראשית ימי המלחמה בין סערביען ותוגרמא הראתה פנים
נזעמים, וגם נשמע לאמר: איטאליא תרבה חיל לצאת לעזרת
רוסיא להלחם בתוגרמא, בשגם יודעת איטאליא, כי עסטרייך
לא תתן ליסד ממשלת סלאווים גדולה על גבולה, ובכן
תוכל לבא לידי ריב עם רוסיא, מגן הסלאווים וגאון עוזם,
ואז הלא יהיה מקום לאיטאליא לצאת בחרב לקראת עסטרייך
מעבר האחר, לקחת מאתה את ארצותיה אשר נתאחזו תחת
ידי עסטרייך ברבות הימים. אולם אחרי זה נשמע כי נתיאשה
איטאליא מתקותיה אלה, ולשלום פניה מועדות כיתר הממשלות
האדירות, וכן גם דבר המלך וויקטאר עמנואל בפה מלא, כימשפטה.
מן ההשקפה הקטנה הזאת נוכל להוציא משפט, כי רוב
הממשלות האדירות אשר שלחו את ציריהן אל האסיפה, לא
משנאתן אל תוגרמא ולא מאהבתן היתירה אל הסלאווים הסכימו
להצעות האסיפה, כי אם מחפצן להשיב את השלום על כנו
למען ישוב המסחר וכל ענפי העבודה והמעשה לסדרם הנכון.
על כן יש תקוה, כי גם אחרי אשר תשיב ממשלת תוגרמא
אחור את כל הצעות הצירים, וצירי האסיפה ישובו איש למקומו,
גם אז לא קרובה המלחמה להתפרץ, ואולי עוד צדקו אלה
המגבאים, כי אחרי תום ימי האסיפה תשובנה עוד ממשלות
רוסיא ותוגרמא להתעסק ביניהן על אופן אחר, אולי ימצא דרך
לצאת בשלום מן הסכסוך הגדול אשר קם ביניהן.
עודנו כותבים אתם הדברים האלה. והנה באה השמועה
ע"י הטלגראף, כי ביום 18 יאנואר קראה ממשלת תוגרמא
אסיפה גדולה, אשר באו אליה כל שרי עיר המלוכה, ראשיה
נכבדיה, כהניה, וביניהם גם ראש כהני הדת הארמענית,
הגריכית הקתולית, והרב הגדול להיהודים בעיר קאנסטאנטינא-
פאל, ומיטהאד פחה הרצה לפניהם את פתשגן הצעות הממשלות
האדירות לכל פרטיהן. אף נתן בלבם להבין, כי אם לא
תתרצה הממשלה לעצת אדירי אייראפא, אז תפרוץ מלחמה
בינה ובין רוסיא, ותוגרמא תשאר אז בודדה במועדה מבלי כל
אוהב אשר יתמוך בימינה, אף התוה לפניהם את כל הסכנה
המרחפת על פני תוגרמא אם תפרוץ מלחמה כזו בשעריה,
את סך הכסף הגדול ואת הדם הרב אשר ישפך לרגלי רוב
נורא כזה, ואחרי כל זה בקש מאתם להפוך באופני הדבראך השלום הוא מגמתו.
מן הממלכות הקטנות, הנה ארץ יון ורומאניא הן החרידו
לב אוהבי השלום; אולם ממשלת יון לפי הנראה הביטה לראות,
כי אין עוז בידה להלחם בימים האלה, אשר אוצרותיה דללו
וחרבו וגם חילה איננו מזוין ומלומד כראוי, ואם כן אפוא רק
רומאניא היא האחת, אשר מאתה תוכל לצאת סכנת המלחמה;
אולם רומאניא לבדה, בהיותה עומדת בפני עצמה, לא תהי
לקרא מלחמה על תוגרמא, ומה גם כי אין לה כל סבה נכונה
לזה, אחרי כי לפי הנשמע כבר השיבה לה ממשלת תוגרמא,
כי לא תמנה אותה בכלל מחוזות תוגרמא, וחלילה לה לעוותלצדד בו, למען יוציאו משפט אמת; וכלם הודיעו את דעתם,
כי לא תוכל ממשלת תוגרמא להסכים לשני התנאים האלה:
כי יהי המשפט לאדירי אייראפא לחוות דעתם בדבר התמנותלפקח על מעשי ממשלת תוגרמא. — כל הדברים האלה נכתבו
ונחתמו בספר
וביום 20 לחודש כאשר נתאספו צירי הממלכות לשמוע
את דברי מיטהאד-פאשא האחרונים, קרא לפניהם לאמר, כי
בדבר הערובה אשר ידרשו מאת תוגרמא נכונה הממשלה לקבל
הצעותיהם, להושיב קאמיססיאן מיוחדה אך מתושבי המדינה, אשר
בראשם יפקח איש מפקידי הממשלה; ובדבר סערביען ומאנ-
טענעגרא להניח השאלה הזאת עוד לימים יבואו למצוא פשר
נכון לסכסוכים ההם, ע״ז ענה השר סאליסבורי לאמר: אחרי
שממשלת תוגרמא תמאן בהחלטה גמורה לקבל הצעותינו
הנה כפי הנראה אין לנו שום יסוד לישא וליתן עוד בדברים
האלה, והקאנפערענציא תתום מעשיה מהיום. בסגנון הדברים
נעראל איגנאטיעוו אך הוסיף לומר „כי
האלה השיב גם הג
מעתה אחריות השלום על ממשלת תוגרמא לבדה, והיא תמצא
דרך להקל עולה מעל סערביען ומאנטענעגרא". כפי הנשמע
יעזבו השר סאליסבורי והגענעראל איגנאטיעוו את קאנסטאנטינא-
פאל ביום 22 לחודש. — ובזה תמו ימי האסיפה ונגמרה המחזה
הראשונה מן השאלה האריענטאלית
.טשערקאס. כל אוהב ההתחקות על שרשי תהלוכות בני עירו,
ימצא בכל זמן ועידן ענינים שונים הראוים להודע
ולהגלות בשער בת רבים אם לשבט אם לחסד, אמנם מה
רע ומר גורל הכותב, אשר מעת בואו במכ״ע לספר מעירו,
ויקרא לה עיר הצדק קריה נאמנה, ואחרי כל הדברים האלה,
נאלץ להוכיח אותה על פניה על הפרעות הפרועים בתוכה. מה
גדלה תוגיון נפשי ומה רבה דאבון לבבי, כי גם אם אחרי כל
הדברים, אשר דברתי טוב על בני עירי בשערי „הצפירה״.
נאלצתי עתה להיות הולך רכיל ומגלה סוד לאמר: כי לא
בתהלה הבאה מאתי „בהצפירה" עשו, וסופה מוכיח על תחלתה;
ואבאר את דברי: אחרי ההחלטה הגמורה בעירנו כי רבות
רעות בחנוך הנערים, ורבים חשבו לישר את הדרך, נועצויחד ליתן אוזן קשבת לדברי האומר, כי אין טוב להם כי אם
ליסד בית-ספר, וזו היא התרופה שיכולת בידה לפשט עקמימות
שבלבם, והרב מטעם הממשלה השתדל בכל עוז להוציא את
הדבר הנכבד הזה מכח אל הפעל דעת לנבון נקל מה
רבה היתה עליצות נפשנו, בראותנו כי עוד מעט יראו עינינו
את אשר לא פללנו לראות, ובעוד ימים אחדים תצא מחשבתנו
לטובה, ותודות לה׳ בא היום שקוינו לו, ובראשון לחודש
זיו (מאי) החלו נערי בני עירי לשקוד על דלתי ביה״ס,
ולשמחת לבבנו הודענו את פעולת הרב מטעם הממשלה
במכ״ע „הצפירה״, יען הנסיון הורה לנו מה גדלה פעולת ביה״ס
לנערי ב״י במושבותם; ואף כי ראינו מראש עב קטנה ככך
איש עולה על ביה״ס, בכל זאת לא שמנו לב לזה, כייחודש בעיר דבר חדש אשר לא היה בה לעולמים יקומו רבים
לשטן לו. — ואולם לדאבון נפשנו הורה לנו הנסיון, כי שמי
עירנו עוד לא הטהרו מענני אופל האולת ועבי הבערות
ומורדי האור, יכוננו חצם על יתר לירות במו אופל לישרי
לב אוהבי-החכמה, ויעשו במחשך מעשיהם לנבל את כבודביה״ס וישימוהו לשמצה באזני בני העיר, עד כי רבים הלכו
מנגד לבית הספר, והביטו עליו בשאט נפש, ואמרו: הלא
ביה״ס אין שוה בנזק הכסף אשר אתם מוציאים עליו, ורבים
הוכיחו למו כי בידיעות החכמה תפוג תורה, ובלמודי שפת
הארץ תחדל יראת ה׳, והשומעים לא עלו על לבבם אם
ידברו נכוחה, ולא שלחו עוד את בניהם לביה״ס, ובכן
נתגלגל הדבר עד אשר לא היה עוד לכסף מוצא להחזקתביה״ס, כי ההוצאה היתה מרובה על השבח בשעור מופלג,
עד כי במשך חמשה ירחים הראה מחזיק ביה״ס חשבון צדק,
כי מלבד שלא ראה פרי ממעשה ידיו. עוד הוציא מכיסו מאה
וחמשה רו״כ מזומנים להוצאת בית הספר, ועל כן למורת רוחנו
בא הקץ לבוה״ס בחודש העבר, ולעומת שבא כן הלך, אין
איש חולה עליה, וכמלפנים כן עתה, לא חזון יקר הוא
בעירנו לראות נערים תועים ברחובות, כי באשמת הוריהם
יצאו מביה״ס ויבואו כמלפנים לחדרי המלמדים, להקשיב בסדר
למודם הפרוע, אשר בטרם ידע הנער קרוא מקרא, יפרשו לו
גם בים התלמוד; ורבים מהם מסרו בניהם למורים, ללמדם
שפת הארץ, ולהכינם בעת המבחן (עקזאמען) לבית הגימנאזיום,
ויבוזו ליקחת אמם; ואם כי גם המה אינם אשמים בדבר
אחרי כי אין ידם משגת ליתן בניהם למורה שפת רוסיא
לבד ומלמד תורה לבד, אבל איך שהוא לע״ע אין גם אחד
אשר יפלס מעגל בנו על דרך הממוצע, ושניהם רחוקים מןהמרכז .
ועתה קוראים נכבדים! שפטו נא משפט מעשה בני עירי!
מה יעשה למו ולא נעשה, והמעט מהם אשר לא התעוררו
מעצמם לתת את בניהם לבית-הספר אחרי אשר עמדו אחיהם
ויכינו למו הכל על נכון, ואיננו חסר הדבר כי אם לשלוח
את הבנים לבית הספר יתנגדו בכל עוז לדבר הטוב והמועילהזה
לכן אמרתי, אף כי אדע כי במאמרי הנכחי לא אתקן
את המעוות, ולא אקים עוד את ביה״ס על תלו, כי את
הנעשה אין להשיב. ואחרי אשר הביה״ס נפל, לא יוסיף קום,
כי מי יזרע זרע על צחיה הסלע? אך למען הצדק והיושר
ראוי שיגלה קלונם ברבים, למען יבושו ממעשיהם. — אחי
בני עירי! עד מתי תוכו בסנורים? עד מה לא תפקחו עיניכם
לראות נכוחה? עד מתי מאשריכם מתעים אתכם ודרך
אורחותיכם יבלעו? מה תוכלו לקוות מבניכם לימים יבואו
ואם אמנם אנכי יודע ועד תשובתכם הנבערה: כי לא לחכמים
לחם, אבל מה תעשו ליום פקודה, בהגיע תור ימי בניכם
לצאת לעבודת הצבא, אחרי כי אין נקי, ולא נכר שוע לפני
דל, כעשיר כאביון יחדו עוברים בסך לבוא אל בית מועצות
עבודת הצבא לעבור כבני מרון לפני משפט השרים. מה
תגדל אז צרת נפשכם, כאשר יזכו בפלס הגורל, והם אינםשומעים שפת ארצם
עליכם אחי! נוכל עתה לאמר בצדק, את פרי מעלליכם
תאכלו; לא אביתם לתת את בניכם על יד ביה״ס אשר שם
היה מנהלים חפשים ומובהקים, אשר מלבד תורתם וחכמתם
שמסרו לבניכם עוד המה בעצמם היה למופת לבניכם להורותם
הדרך אשר ילכו בה, לא חפצתם זאת, ונהמתם באחריתכם
יצחק פאלאנסקי.ידיעות העולם והטבע.
השינה מה היא? והחלום ושברו(המשך מגליון 1).
במפלגת היצורים (ארגאניזמען) נראה מחזות מקופלות יותר
הרבה מזה. כל חלק חמרי היותר קטן הנהדף מן היצור והבא
אליו תמורתו, לא יעשה זאת כ"א בגלל לבוב היסודות
המתקשרים בכח המזגי, ולמענם נפרדו מקשוריהם המזגים
הקודמים, כל חלק חמרי מרכב מיסודות פשוטים או מרכבים
משנים או שלשה וארבעה יסודות הנקראים משנים (בינארע)
או משולשים (טרינערע) וכו׳; לכל יסוד פשוט, משנה, משולש
ומרובע, סגולה מיוחדת וקרבה טבעית למרעהו, לזה ברב ולזה
במעט, וכי ימצא את מאהבו שוכן באיזה חלק חמרי, יעזבו
חתונם הישן ויתחתנו זב"ז, פעם בלי אמצעי ופעם ע"י אמצעיםאחרים הבאים כשרכנים ביניהם, כמו שהוא באבקת הרתיחה
ע"י המים .
כל יציר צריך למזון. המזון הוא לחדש בו חלוף היסודות
ומעגל התקשרותם זב״ז, ואם לא יזון אז עד מהרה ישתנו
יסודותיו או בעצמו או עם היסודות המקיפים אותו, ואז
תשקוטנה תנועותיהם וחייו יתמו. האמנם גם חלקיו הפרטים
צריכים תמיד להמיר יסודותיהם, כי מה החי כלו, אם לא
קבוץ אחדיו? בשנות מזג איזה כלי ביצור, או מזג איזה כלי
הסמוך לו הפועל עליו באחד הכחות הטבעים, אז אפשר שעי״ז
תשבת תנועתו וישקט במכונו או גם עד להסב הפסד וכליון
לכל היצור, אפס כי רבות הנה הפעולות אשר יפעלו שנויי
המזג והתנועות המלאכותיות (מעכאנישע בעוועגונגען) על כל חלקי
היצור, החלקים החמרים משתנים במזגם ע״י החום וע״י העלעק-טריציטעט המתעורר מכל תנועה, כנודע בלמודי הטבע, שכל
כחות הטבע משותפות בפנימן כ״כ, עד שע״י הכח האחד נוכל
לקרוא לאור את כל כחות הטבע. השנוים האלה גורמים למצב
כזה באבר היצור, עד אשר לא יצלח עוד למלאכה אשר הפקד
עליה; על כן בהכרח שיחלש ויחדל מעשות, עד אשר יבואו
שנוים אחרים המסוגלים להשיב את האבר ההוא על כנו,
בשעור כח החום והעלעקטרי ובכמות המזג הראוי לפי תכונתו
וכאשר ישוב על מכונו אז לא ישקוט עוד כי מרוצת השנוים
כאברים אחרים מרעיו, תעירהו ותשיאהו לרוץ המעגלה בתקופת
החיים. סוף דבר, כל רגש וכל תנועה באיזה כלי ממכונת
היצור או באיזה חלק ממנו. משנה ומפסדת אותו ר"ל
מיגיעתו, וצריך הוא לפ״ז להחליף כח ע״פ אחד ממשפטי
התקונים (אויסבעססערונגס פראצעס) המבוארים בספר הלכותהטבע טור היצורים
בכל מכונה מעשה ידי אדם ג״כ נחזה כמראה הזה, כי
תפסד קצתה באחד מאבריה, ונצטרך להטיבנה, או כי יתום
מזונה ותעמוד מעבודתה ואנחנו, נחדש תנועתה ע״י מזון ותקון
הראוי, אכן הבדל גדול בין מכונת היצור למכונת המלאכה
מאדם, והיא, כי בעת תקננו את מכונת מעשה חרש, נצטרך
להעמידנה כלה ולהשקיט יחד כל אבריה כל עת עסק תקונה; לא
כן במכונת הטבע; אם תצטרך מכונת מעשה האלהים תקון
הטבה, או נוח מעמלו באחד מאבריה, לא ישבתו האברים
האחרים מפעולתם, ורק האבר היגע ההוא לבדו ינוח, בעוד
שחבריו עמלים בעדו להטיבו.
אפס כי נשאל לכל אבר מבדי גוית האדם, מתי הםגעים מעבודתם ועד מתי ינפשו להחליף כח? לא נמצא מענה
כאשר נוחיל בהשקפה ראשונה, כי הנה הכלי העובד במשמרת
החי בלי הפוגה תמיד, הלא הוא הלב, אשר הוא דופק תמיד
באשר יתכווץ לדחוף את הדם מתוכו אל הגידים המתפשטים
לכל הגוף, ומתפשט אח״כ לקבלהו אליו שוב, וכן יעשה תמיד
רצוא ושוב, עד בוא המות ויעמידנו, ואנחנו נשתומם ונשאל:
אם אין כלי זה צריך למנוחה. — כן, צריך! אבל הוא חי חייסדרים — עד שבעים פעם במינוטע יכווץ, אך כמספר הזה
תהיינה גם מנוחותיו; אחרי כל תנועה תבא מנוחה, ואחרי כל
יגיעה שינה, גם אם קצרה היא, אין קבע לשינה, לעבודה
קצרה כזאת דיה מנוחה מעטה, כמוהו כן אברי הנשימה
עובדים פעולתם בלי חשך כל צבא חיי האדם, אך עצבי
הנשימה המניעים את הכלים המיוחדים, גם הם עובדים ונחים
חליפות לרגעים. וכמוהם כן מכונת המזון העובדת בקרבנו,
האמנם איננה שוקטת לעולם. אבל אין כלה עובדת כאחת,
רק פעם יעמול חלקה זה ופעם האחר, בעוד שהראשון והבאים
אחריו ינוחו עצבי התנועה המוכנים להגיע לעת רצון לאחדים
מחלקי הגוף, אינם עובדים תמיד, רק שובתים אחרי כל יגיעה
ועמל, גם בעת הקיץ החי
ובכן תשאר השאלה במקומה: מה זה יכריחנו לישון? אפוא
נמצא בד בגוף הפועל תמיד ואשר לא ינוח כ"א לפרקים ולזמן
ארוך? וגם אם נמצא את הכלי ההוא הנדרש לנו, הלא עוד
לא יונה לנו, כי נצטרך לבאר ע״פ חזיון מנוחתו, גם את כלהחזיונות הנגלות לנו באדם הישן, למען נדע כי הוא הוא באמת
הנשלל ממנו כחו והתוקפו לישון.
 והנה באמת לא יקשה עלינו למצוא באדם פועל מתמיד
בלי חשך בכל עת הקיצו. גם אם תחלופנה מחשבותיו
הרגשותיו, ידיעותיו ורצונו, כח אחד נמצא בו הפועל עם
כל אח מאחד מאלה, אלה ינוחו והוא לא ישקוט עדי ארגיעה,
והוא הדעת עצמו (זעלבסט בעוואוסט זיין) או בקצרה נכנה אותו
בשם „דעת" (בעוואוסט זיין) ולהיות הכח ההוא נלוה אל כל
פעולות החי בהיותו עד, על כן ידרוש מנוחה ממושכה, ר״ל
הכלי החמרי שהוא שוכן בו, לפי שכל כלי עובד עבודה
בהכרח שמשתנה באחד או ברבים מחקי השנוים הטבעים, וכל
שנוי טבעי בכלי מחליש הכנתו ושרותו בכללות המכונההנפלאה, עד אשר לא יצלח עוד למלאכה אם לא ינוח מעבודתו,
ושנוייו הטבעים המוכנים לזה במכונה, יתקנוהו וייטיבוהו אז
להכינו לעבודת היום ממחרת. אנחנו אמנם ידענו בלמודי חיות
העורקים (גערפענפֿהיזיאלאגיע) שכל חוט או פתיל עורקי מיוחד
לפעולה מיוחדת, ולא יוכלו להחליף פעולותיהם זב״ז, כאשר לא
תוכל העין לשמוע והאוזן לראות, וגם לכח הדעת נמצא בהכרח
בלי אשר פעולתו המיוחדת תעיר בקרבנו הרגש מה אשר אנחנו
נקראהו בשם דעת, אבל איזה הוא הכלי היקר ההוא מכון לשבת
הדעת, ומה הוא בבעה״ח אשר השם אנוש מדעת, לאשר לא נדע
ממציאות הדעת אצלם?
לתשובת דבר זה, צריכים אנו לבאר מושג „האיש" (אינ-
דיווידואליטעטס בעגריף) בממלכת הטבע. הצמחים וחיים נדעכי יסוד בנין גויתם, הוא תבנית יצורית (ארגאנישע) פשוטה
מאד לעינים, והיא הנודעת בשם תא (צעללע). יש יצורי
אשר תא אחד הוא צמח שלם או חי שלם, ויחול עליו שם
„איש". אם נבתר את התא ההוא, יבטל גם האיש כלו מהיות
יצור, מושג „איש" הזה נשמרנו לדעת בו מושג כזה גם ביצורי
הגבוהים, מושג „איש" אצל הבהמה והאדם, הוא לפ״ז, כי
אם נבתר את האדם, לא יתחלק עי״ז לשני אישים, כי אם
שישאר האחד איש, יהיה הבתר השני מת, או שישאר כלו
מת ויבטל האיש לגמרי, לפי מקום הבתור, בין שני הקצוות
ממיני הבע״ח שזכרנו יש כמה מדרגות בינונים, אשר יקשה
למצוא אצלם מושג האיש. — בצמחים ידענו שרובם מחוברים
מאישי התאים, המתפרדים זמ״ז לזמן וצבא קבוע, ואז יחיה כל
תא לעצמו וממנו יבנה צמח שלם בצלם דמות אביהו; גם
נוכל לבתר אותם לשנים או שלשה בתרים, אשר כל נתח ישוב
ויצמח ויחיה. ועל כן לא נוכל לאמר על הצומח השלם ההוא
שהוא איש טבעי, כ"א איש הסכמי, ואישיו הטבעים הם תאיו
אשר התקבצו יחד והיו לאיש אחד, ודמיונם אצל בני האדם כתבנית
ממשלת העם (דעמאקראטיע), מבלי אשר התלכדו בעצמותם לאיש
אחד תמים באמת.
(המשך יבא)היצורים השוכנים בקרבנו.כאשר אין קץ ותכלה לאל אלהי הרוחות, כן אין גבול
1
ותכלית לצבאות יצוריו מפעל כפיו, אשר הביאם אל המציאות
ברוח פיו ובזרוע עוזו, מרחבי הבריאה מלא עולמות מפה אל
פה, בכל פנה ובכל עבר מראש שבילי החלב ועד גרגיר
ארצנו — נקודה אפסית במערכת התולדה — המון עולמות ובריות
לאין תכלית משוטטים ונדים איש במעגל חוג פעולתו, ועולםאת רעהו יסובב, שפרירי שמים הדמיונים עם המון הכוכבים
הקיימים המשובצים בם, המה מעון וקליפה נרחבה מקפת את
מערכת השמש וכוכביה הסובבים אותה, בפנה אחת קטנה
מחללה הגדול. השמש היא מרכז לכדור הארץ וכוכבי הלכת
ההולכים סביבה תמיד, הארץ היא טבור צבא החיים השוכנים
עליה, תחבקם בזרועותיה ותמשכם בחזקת ידה. אך האם פה
אחדות השלשלת הגדולה הזאת, אשר חוליותיה ופרקיה יחדמשולבות. האם אמנם כי חית הארץ המה האחרונים בחבל הבריאה?
עוד נשוב נראה!
„האדם הוא עולם קטן" כן יאמרו חכמי המוסר, וכן נענה
גם אנחנו אחריהם. אך תחת אשר המה לתכלית מוסרם,
אשר דבר להם עם הרוח והנפש, בנו למו עולם קטן בתוך
האדם לבד, בעל נפש חיה נצח נשארת; הנה אנחנו נשית
עליהם נוספות, באמרנו לרגלי שיחתנו בארחות הטבע, אשר
זאת ראשית מגמתנו: כי כל חי הוא עולם קטן, עוטר עולמות
קטנים ממנו, אוצר בקרבו יצורים רבים לאין ספורות, על
 דברת הוקרי הצאאלאגיע הנה יסוד ושורש כל חי, המה החיות
המיקראסקאפיות כדמות לשכות ותאים מתנועעות וחיות חיים
פרטיים, ובהצמדן יחד תיסדנה את חיי היצור הכללי, ומלבד
החיות היסודיות האלה, הנה ישנם יצורים החודרים לתוך גויתנו,
ישימו בנו משכנם מבית ומחוץ, במפלי בשרנו יתחבאו, ושם
חביון עוזם, אשר פי חכמי הרופאים יכנום בשם פאראזיטים, ועלאודותם נשוחחה אתך כעת קורא יקר!
מה נפלגו הדעות אודות הפאריזיטים; אם לאיזה תכלית
טוב נועדו מאת הטבע, ויש לתועלת מוצא מהם. או רק למחתת
האדם העשוק ושבע רוגז ולהותו יראו אור? אכן גם בשאלה
הזאת כבכל דבר מחקר ודעת, התוכחו רבים ויחלק לבם.אמת כי מרבית המתוכחים אחזו בדעה האחרונה, ויחשבום
לאבן נגף ולצור מכשול למשפחת האדם; אך נבז בעינינו
להאציל פה כבוד לנוגשינו ומענינו, הפרעושים, הכנים ודומיהם,
דלת המון עם הפאראזיטים וצעיריהם, בהקדישנו שיחה
ארוכה אודותם, ורק על אלה מהם דברינו מוסכים, אלה אשר
בארחות אידם אשר כדבר באופל יהלכו, ובדבר הוקירם את
רגלם משחר את פנינו תמיד, כבוד אצילים ינחלו, ועל דגלםלגוית האדם מבית ומחוצה לה, ידבקו שני סוגים פארא-
זיטים: החיים, והצומחים.
נבחנה נא את הראשונים ונחלקה אותם לשתי מפלגות
ראשיות. א) ההיות הקטנות החודרות אל תוך גויתנו פנימה
ב) אלה אשר ישימו קנם בשטח העור מחוץ. בראש המפלגה
הראשונה ואביר שבטיה, תעמוד תולעת הכריכה (באנדוואורם),
והיא תתחלק עוד לשלש מינים:
)Taenia Solium( א) תולעת הכריכה החמושה
.)Taenia Medicanallate( ב) תולעת הכריכה הבלתי חמושה
)Bathryocephalus ג) תולעת הכריכה הרחבה קצרת האברים
C שלשת המינים האלה יקננו במעי האדם, אשר יתגנב
שמה בלוית בשר אשר צמחו בו שרשי הפאראזיטים, אשר
בלע אל פיהו.תולעת הכריכה החמושה תמצא לרוב, והתגוררה במעי
החיים הוא חזון נפרץ מאד. בראשה הגדול כראש מחט סדקית,
יעלו ארבע קרנות אשר פיות להם למוץ במו, ולפניהם
כמכבדת אגודת קרסים, מעשרים וארבעה ועד שלשים במספרם,
ותעודתם להאחז בהם אל קירות הדקין (על כן קורא לה שם
„החמושה״), צוארה תחת לראשה, כאצבע ארכו, משם ולהלאה
יחלו אברי התולעת (פראגלאדיטען), כל אבר ואבר ממנה
הנה הנהו נפש חיה בפני עצמו, יפרה וירבה בבוא עתו להגמל
וימי בכוריו יקרבו. בכורי הפראגלאדיטים כן הוא: האבר השש
מאה רחוק מן הראש, במלאות לו ימי בכוריו, יפרד לנפשו
ויצא החוצה עם גללי התולעת, הביצים הטמונים בקרבו יוכלו
עמוד באויר העולם משך 14 ימים מבלי יפוג מהן כח חיתן,
בקרב הימים האלה אם נפל חבלם בנעימים להשתל בקרן בן
שמן, היא מעי בעלי החיים — וביחוד מעי החזיר — ישגשגוויעשו פרי, האפרוחים יצאו לחפשי מן קליפת הביצים החבושה
לראשם, יחדרו בקירות הדקין ויעברו אל כלי מובילי הדם,
משם ישוטו עם הדם ויפוצו אל כל אפסי הגויה: אל העכברים,
הכבד המוח והעורקים וכו׳, שם יתאחז ויתקע אהלו לשבת
באזרח בעירו, יתעטף בשלחופית מימית סביבו, ועל ראשו
יציצו הקרנות המוצצות כתכונת תולעת הכריכה אשר הבאנוכרה, שם תשאר ותשקוט במכונה כל עוד לא תעתק ממקומה,
אולם אם לרגלי אכילת בשר רעל כזה, נפל גורלה להתגלגל ולבוא
במעי בעלי החיים, אז תקרע את השלחופית, תצא לחפשי
מבית כלאה להיות גברת משפחה ואם הבנים. ואז תפריד
ותזרה ממנה את הפראגלאדיטים הנודעים לנו, ובכן שבנו אל
תולעת הכריכה טאעניא סאליום, מן המקום אשר יצאנו, וכן
המה באמת קשורים ומסובכים יחד, כי מבלעדי תולעת הכריכה לא
קומון האפרוחים, ומבלעדי האפרוח לא תצא תולעת .— ביחוד יבקשו
הפראגלאדיטים מעון למו במעי החזיר
אפרוחי תולעת הכריכה הבלתי חמושה, ימצאו קן למו בתוך
בהמות שדי בעלי הקרנים, בוויען, ווירטעמבערג ובאוואריע, צאצאי
קצרת האברים יגדלו בארץ שווייץ, נארוועגען ופולין, ומקום
מוצאה רק באיזה מיני דגים בלבד. אמנם שחוק הוא לנו
להלחם את צאצאי תולעת הכריכה, וגם יכול נוכל למו, רק
אם נשתמר לבלתי אכול בשר הי בלתי מבושל או מלוח,כי אז מות ימותו ויגועו במחבואם, ורק באכלנו בשר עם צאצאי
התולעת הטמונים בו הסכנה קרובה לבוא, ואולי גם נכונה.
ומה רע ומר גורל האיש אשר באו האורחים אל תוכו,
יהליאוהו וידכאוהו עד דכא, הוא יסבול מחלת הבטן וינהום ממכאוביו,ויפריעו פרעות במערכת עצביו.
אם רבו מאד התחבולות והתרופות למחלת תולעת הכריכה,
אך הנבחרת והנאמנה מכולן הוא הסם „קוססא". טרם כל יתנו
להחולה שקויים מרים יום יום עד שנים עשר ימים, אשר
חלישו את התולעת וישימוה לאין אונים, ואז יאכילוהו את
הקוססא, אשר תבוא כסם רעל להצמית היתה פעם אחת.החולה ירפא כליל מתחלואיו רק אם תצא התולעת כולה
עם ראשה וצוארה יחד, ורק אז ימצא הרוחה; ומבלעדי זאת
גם בצאת מספר רב פראגלידיטים, אך יגהו מנו מזור ויקלו
מכאובו לעת קצר, באשר כי הראש וכלי ההולדה נשארו על
איתן מושבם, וחיש מהר ישובו לעשות זר מלאכתם.
(סוף יבוא)המים הרעיםבאסיפת ועד החכמים הגדולים „לתכלית הטבת הבריאות
הכללית ומניעת הדברים המפסידים לה״, בעיר בריססעל ש״ז ביום
4 לירח אקטאבער, אזן ותכן וערך הפראפעססאר המפואר ה'
בישאף מלאנדאן מחקר טבעי אשר יאיר נתיב על יחוס המים
לשתיה, אל התרבות המגפות והחלאים הרעים; וכאשר הוא
ענין הנוגע להכלל. לכן לא נחשוב למותר לתת לפני קוראי
הצפירה את ראשי הדברים אשר נדברו שלומי אמוני הפראפע-
סארען והרופאים יחדו
הדרישות והחקירות החדשות הוכיחו למדי בראיות ברורות
וצודקות, כי הארם המתדבק (קאנטאזיום) מגוף לגוף וסגולתו, הוא
לספה מחלות נוראות, כהחלי-רע, הטיפוס ודומיהם מאיש אלרעהו, הוא מחזיק בקרבו גופים בעלי איברים (ארגאנישע קער-
פער) או עצמיים שפלים מסוגי החי והצומה. — הקאנטאזיען
האלה חלקי הארס, הלא יגדלו בטח ע״י התרבות מינם באיזה
אופן שיהיה כחוק בכל היצורים הארגאנים. בדרכים שונים יבוא
הקאנטאזיען להסתפח ולהדבק בהאדם, קצתם ע״י האויר ורובם
באמצעית המים, — מכל המים הלקוחים לשתות לא יזיקו
לבריאות: מימי המעינות ומקוה מים על ראשי ההרים הגבוהים
אשר לא במעדר יעדרון, ומימי בארות עמוקות. והמים החשודים
הם מימי המטר והגשם אשר הוחזקו בתוך מרתפות ומקוי מים
באדמה חרושה ושפלה, והיותר מסוכנים ונמאסים הם מימי
הנהרות, והשאובים מבארות אשר כמעט חרבו בהם המים
(זייכט) זהירות רבה ויתרה דרושה על המים האלה, באשר
1
. הם נצרכים במדה גדושה בכלכלת הבית, ואין שם על לב
פן תדבקתהו הרעה בהגמיאו אותם על פיו. נודע הוא, כי
מימי הנהר ידלחו ויעלו צחנה ובאשה ע״י הרפש והטיט וגללי
בתי המחראות, אשר ירבו עליהם בשטף תמידי מכל סביבותיהם.
והנה לא נוכל לדעת אם לא גם הקאנטאזיען הארסיים ההםסחפו יחד עם היסודות המפסידים והמזיקים, ושמריהם ימצו
ישתו כל שותיהם לנפיל ירך ולצבות בטן. - רגילים אנחנו
להביט על פני המים האלה, ללטוש עליהם עין בוחנת אם
שקופים וצחים הם אז מהרה נגיחם אל פינו, ואם עכורים
המה נסגנם על נקלה. אבל אם נתבונן תכונת הארגאניזמען
האלה וגזרת גיום, אז נדע כי שמנו מבטחנו על הבל נמרץ,
גם התרבותם אם נעלה על לב, חיל ורעדה יאחזונו. החכם
הטבעי פ. קאהן הראה אותנו לדעת, כי תולע אחד אשר נספיקהו
כל צרכו וכל מחסוריו נמלא, ישרצו צאצאיו במשך חמשה ימים
ים גדול מלא, מבלי אשר נראם רק בעזר המיקראסקאפ. הן
החשבון הזה גוזמא יאמרו לו, ויפטירו בשפה למשמע אוזן, אמנם
הבקי בטבע היצורים האלה יקבל מאתנו את האמתואולי קורא יקר, יתעה לבך בשפק ולא תאבה להאמין
לי על דברתי בכללים למודים הנראים לך כזרים, הבה ואנהגך
אל עולם המציאות, בעיר גלאזגאוו כל עוד אשר לקחו אנשי
המקום לשתות מים מן הנהר התחולל קטב נורא ומבוהל,
ויטרוף על ימין ויחמוס על שמאל במשך שלשת המנפות אשר
הרגיזו ארץ ומלואה, בשנות 49,54 ,1832, ויהיו המתים בחלי-
רע נגד החיים כערך המספר 121 אל המספר 1000 המגפה
הרביעית בשנת 66 השיבה את ימינה כמעט קט מבלע, ויהיו
המתים רק חלק ששה עשר מן המתים אז, מפני שהרופאים
שמו עין פקוחה על המים, ויכינו אל העם ע״י מכונה טובהאחת, מים חיים וטהורים. הנה השינוי הרב הזה לא ינכר
אותותיו, שע״פ רוב הם המים היסוד המוליך והמביא את הקאנ-
טאזיען, ולכן היתה המגפה פרוצה ופרועה לשמצה בשנים
הקודמות, כאשר אנשי העיר הגיחו אל פיהם את מימי הנהר,
ובפעם האחרונה שהשכילו הרופאים לשים מעצור לשתיית המים
הנפסדים, הגבילו את המגפה בשיעור כביר ועצום. עוד מקרים
רבים נקרו ויאתיו בלאנדאן בשנת 66 אשר הוכיחו על אמתתהנסיון הזה.
סכנה גדולה מרחפת על פני המים אשר ברוב הבארות,
כי ברבות החמר והרפש יחמרו בקרבם את הקאנטאזיען הנוראים.
ברחוב בראאד-סטרעעט בלאנדאן, מת נער אחד ע"י מחלה
פנימית, שפך דשן צאתו הגיע מבית המחראות לבאר קרוב
שמה, ותהי הבאר ההיא רבץ האסון ומעון הבהלה לתשעים נפש
אשר שאבו ממנו מים, כל אשר שתה ממימי הבאר, נהפכו
בקרבו למי ראש ולענה, ובתוך הבתים פסח המות על האנשים
אשר לא שתו מן המים ההם, שתי נשים אשר הסכינו לשתות
מן הבאר ההיא מים, והעתיקו את משכנן לרחוב אחרת, שלחוכפעם בפעם אחרי המים ההם; ויבואו המים המאררים בקרביהן,
והחלי-רע הניפה עליהן מגל — המקרה הזה יעיד לנו, כי
צחות המים והעדר כל ריח רע, לא יוכלו לערוב לנו ערובה בעד
טהרתם.
אבל איך ובמה נוכל להטיב את המים ולהרחיק את
הדבר נדוד מבתינו. ראשונה במעלה, היא העצה היעוצה ממנו,
אשר כל איש ישתדל להשיג את המים החיים המפורשים למעלה;
והשנית במעלה, הוא הסינון המלאכותי (קינסטליכע פֿילטראטיאן)
הסינון ע״י חול לא יוכל להרחיק את הגופים המזיקים, כאשר
התאמת לנו ע״י הנסיון, ורק ע״י המסגנות הקטנות אשר תכוסנה
בפחמי-עצמות ובברזל ספוני (שוואממפערמיגעס אייזען) נמצא את
הסגולה למנוע את הרע ולהרחיק את הפסולת. — הנסיונות הראו
לנו באצבע סגולת פחמי העצמות להרחיק החלאה הארגאנית.
הפחמים האלה יוכלו להשאר בתוך המסגנות בלי חילוף ששה
חדשים, אחרי המועד הזה ימצאו המנסים בתוך הפחמים תולעיםקטנים, רבוא רבבות. יותר נכון הוא הסנון על ידי ברזל הספוגי
המים המסוננים יהיו צחים וטובים, ויפים אל הבריאות
Sokolowחוטר מגזע ישיאו דוד לבית אל-ראי
ספור יסודתו בקורות בני ישראל בשנות קדם
חבר בשפת אנגליא ע"י השר היושב ראשונה במלכות בריטאניא
נצר משרש בני ישראל „דיזראעל י"
נעתק חפשו מאתי
אברהם אבא דאקאווסקי (המכונה אברבנאל)
.
תשואות מלאה עיר האמאדאן קרית מלך. בראש מרומים
על גפי מרומי קרת שואן ברעש קול שאון עליזים קול ההמון
החוגג אשר ישוק בראש חוצות כמשק גבים; הצוצרות התרועה
הרעימו בקול גאונם ברדת „ראש הגולה" מעל פרדו הצח משלגבמחנה העברים אשר התקבצו לנקבציהם בגיא החזיון, נשמע
קול תרועת הידד, קול גילת ורגן, עדי כי לולא היה העם ממושך
ומורט הזה לפיד בוז לבני מחמד שכניהם, אשר כוננו עליהם
חצי לעג השאננים, ובשחוק מכאוב ולעגי שפה שאלום: לשמחה
מה זה עושה? כי עתה חשב השומע את קול העם ברעו
ברן יחד כל שאונו והמונו, כי עוד העם אשר זעם ה׳ הזה
לבדד ישכון וממרומי שדי קרב ישוב מהכות צריו אחור, אשר
על כן ישמיע במרום קולו ותרועת מלך בו ולא ידעו כי
כעת במרום ימריא על כנפי שמחתו, יוס-עברות הוא לו,
אשר בו יביא שי-למודא, את כסף המס אשר נטל עליו מיד
עושקיו כח.
„עוד לא גלה כבוד מישראל!" קרא הזקן בוסתנאי ראש
הגולה בבואו אל חצרות ביתו, משמחה ומטוב לב, „עוד עלאף אויבינו כאז כן עתה קרננו תרום בכבוד, ואם כי לא
כימים הראשונים הימים האלה לבית ישראל, אם כי עתה כבודנו
לעפר ישכון, לעומת ירחי קדם בעת בוא מלכת שבא וכל
מצוקי ארץ, לשחר כבוד ולשקוד על דלתי מלכינו אשר מקרבנו
יצאו ולבקר בהיכליהם, בכל זאת עוד כבודנו חדש עמנו;
וגם אתה זרח ידידי ידיך היו היום לאמונה ותעשינהתושיה״...
„חג ה׳ לנו היום הזה״, הוסיף הזקן בעליצות רוחו בבואו
אל הדר משכיתו וילך רומה, בידעו כי עתה לא יוסיפו בני
עולה בנים כחשים להשביעהו בחרפות כמו ברחובות קריה,
„קדוש היום לאדונינו, לכן ראה נא זרח לתת מנה אחת אפים
ולמסוך שכר ויין הרקח להמחצצרים, אשר לא עשו היום מלאכת
ה׳ רמיה וירעימו בקולם נפלאות, ואם כי קול נגידים הזה
יחבא לעומת קול האדיר וחזק אשר הבקיע חומות יריחו ויורד
עוז מבטחה, בכל זאת גם הר הזה קול מבשר הוא, לאמר
לנפוצות יהודה המתגלגלים תחת שואה: כאז כן עתה אלהי
הצבאות מתהלך בקרב מחנכם! הראית זרח איך שונאינו ומנדינו
בני ישמעאל הארורים איך חתו ויבושו לראות בשמחתנו? הראית
את התורקי החסון כאלון וההדור בלבושו, אשר התהלך לצלעי,
הבחנתו בעפעפיך ותבט אל מראהו? חי שרש ישי וחי שבט
מיהודה! כי פניו הפכו לבן ונפשו ירעה לו, לראות איך ישמח
ישראל אל-גיל. לכן נכבד היום לנו עת שחוק ועת רקוד, לכן
מנע היום גרון העם מצמאה, אסמינו יפרוצו יין לשמח לבבם.צאן, ובקר ישחט להם ואכלו דים, כי נחר גרונם מקרוא
הידד, ולשונם דבקה לחכם מתת קול גדול ולא יסף, ואם כי
גם הקול הזה כמוהו כאין לעומת קול תרועת העם בשוב ארון
האלהים משדי פלשתים, בכל זאת כאז כן עתה, כקול אל שדי
בדברו הוא, לשים עדות ביעקב כי יש אלהים שופטים לו אשר
יצילוהו מיד שוסיו, וכבודו לא ישכן לעפר, גם אם מגרו לארץ
כסאו שנות עמל וירחי שוא, וחורשים יחרשו על גביו; לכן
ירחץ העם היום לשונו בדם ענבים, וכעסיס ישכרו גם נצח
בני ישמעאל בן לא רוחמה, אשר קרוב לבוא עתו בעת
עון קץ.
„אמנם הכי נכבד היום לבית ישראל!" ענה זרח כקול
הד לשמחת לבב אדונו אשר עברה גבולות פרצה חוק.
„לולא נתנה לנו חפשה״, הוסיף הזקן בצהלת רוחו, לכבד
בשירים את היום הזה ולהביא את כסף התנופה בתרועה בקול
שופר עם כל ההמון החוגג אשר לרגלי לוא עלי יצא הקצף
מבין כל נשיאי ישראל אשר היו מלפני, להביא את המס בודד
במועדי ומבלי יקר כל הכבוד היקר לי מכל כלי חמדה, באמונתי
נשבעתי, כי נפשי יודעת מאד, כי דמי הנוזלים בעורקי בכבדות
ובעצלתים אחרי בלותי, כמרקחה רותחו ולא דמו והעלו עשן
באפי, עד כי אך למה זרח נכביר מלים ללא הועיל, אשר
יגורתי לא בא לי, ואלהי ישענו לא מנענו מכבוד כיום
הזה.אמנם כן אדוני" ענה זרח אף הוא חלקו, בראותו כי
מפי אדונו נעתקו מלים רגעי מספר, „כנוד הקנה במים נדדה נפשי
במשברי ים דאגה, אך תחת אשר עד הנה מגור היה לנו
מסביב, וכדוד במדבר זיף היינו, עתה תודות לאל משגבנו כמשיח
אלהי יעקב במצדות עין-גדי, נראה מנוחה כי טוב "
שמע נא זרח ידידי" פתח הזקן שנית אחרי שומו מעצור
לרוחו כנחל שוטף רגעים אחדים „הסכת ושמע ידידי" דבר בקול
ענות חלושה״, אמנם עוד נשאר שם ושארית לנו וכל כבוד בית
ישראל עוד לא עלה בתהו אך אם ידעת... אולם אחת אומר
לך זרח ושתים ולא אוסיף, כי אסיר תודה הנך לה׳ כי עודך
צעיר לימים ושיבה לא זרקה בך״
„אבל אדוני נשיא אלהים, מה העתידות אשר תחיש לך?
עוד אדוני כחיל תרבה ימים, למען לראות בטובה ולשבוע נעימות
וימים טובים מאלה"
„לא בני זרח, לא בנת לרעי, אמנם כבר הייתי לראות
ימי חשך ולילות עמל אשר מנו לנו, אך בכל זאת לא על
הימים הצרורים בחיק העתיד ירזמון מלי, אשר נדעכו בחומי
מלבי באמרי לך כי נפל לך חבל בנעימים בזה אשר לא
קדמוך ברכים שנות מספר בטרם אדם נולדת. אך זאת זרח
בני, אך זאת השיבותי אל לבי, כי לוא גם שערותיך הפכו לבן
כמוני היום, לוא גם אתה שיבה זרקה בך, כי עתה גם אתה
כמוני כוננת לחקר אבותיך ותשאל לדור ראשון, כי אז גם
אתה זכרת ימים מקדם הימים אשר צללו בתהום נשיה, עם
כל כבודם אשר אתם על עפר נחת, הימים אשר לא במחיר
ולא בשחד ידע כל העם כי עוד לא סר שבט מיהודה, הימים אשר
הכוכב מיעקב לא אסף נגהו ולכל בני ישראל היה אור במושבותם.
אך לזאת השיבותי אל לבי מה טוב לגבר כי ישא עול מנעוריו
ומה שפרה נחלתו אם יבוא לראות אור החיים בתבל ארצה
בימי החשך אחרי אשר כעוף התעופף כבודו ולא ידע ממנו
עד מה״.בבלה ירד אבי לגור בטרם הולדי", החל זרח לספר
כמו.
„הה בני" שסעו הנשיא הזקן בקולו העז „אל תזכור לי
ראשונות האלה זרח בני אל יחד בימי שנה יום העברות
הזה, אשר בו אבדנו את ציון השנית הזאת, את עיר משושנו
על נהרות-בבל; אמנם גם שם עבדו בנו זרים, גם שם שפך
עלינו מושל עריץ את ממשלתו; אך אם בידו היה אז מטה
עוז ומקל חובלים, אנחנו משלנו בנוגשינו במטה תפארה ומקל
נועם והם תכו לרגלינו... הה זרח! הלא אתה ידעת מה רבועצבותי, מה רבו ימי הגדודים ולילות העמל אשר לא נתתי
שנת לעיני, טרם עשו עמדי אות לטובה לתת לי הרשיום להביא
את כסף המס עם אנוש מזער ולקרא מועד; אתה הלא ראית
את עניי ואת יגיע כפי איך עוללתי בעפר קרני טרם הוצאתי
לפעולת כפים את הדבר הזה, אשר לחרפה נחשב לנו בימי
קדם, מה אמרת זרח לוא ראית על נהר כבר את כיסי אדרכמוני
הזהב אשר שקלנו אל גנזי המלך, ואשר שבע אלף בחורים שולפי
חרב מסביב שתו עליו?"
(המשך יבוא)חדשות שונות.על מסלת הברזל ההולכת מן פאריז למארסעליא, הנהיגו
זה מקרוב עגלות חדשות, אשר ירוצו במהירות גדולה יתר
מכדי שליש מן מרוצת העגלות שהיו עד היום. בעגלות ההן
מדת האופנים גדולים ביותר, וההמצאה הזאת הובאה מאמע-
ריקא, ושמה הן נקראות בשם „עגלות הברק" מפאת מרוצתן
הגדולה.
 
.
.
במדינת בעהמען נראה ביום י״א לחודש, כדור אלגביש
גדול משוטט באויר הרקיע, אשר הפיץ אור חזק ממראה התכלת
ואחרי כן נתבקע בקול רעם חזק. ביום ההוא היה בסביבות הערים
וואלד וסטריע רעד הארץ אשר רבים מהתושבים נחרדו ונבהלומשנתם בלילה לקול הרעש הזה
חוקר טבעי אחד סקאטעללארי, הראה לפני האקאדעמיא
בפאריז תחבולה נאותה ופשוטה להגדיל פעולת הפאטאגראפיע על
אופן נעלה למאד. הן נודע עוד מכבר כי קרני האור מצבע
התכלת ירוקי (פֿיאלעט) הם המה העושים עיקר פעולתם בסגולות
הכעמיא להפריד גופים המורכבים. ולכן עצתו נכונה לכל בעלי
מלאכת הפאטאגראפיע, כי יעשו החלונות שלהם של זכוכית מן
מראה צבע התכלת הירוקי, ואז כל הציורים אשר יעשו בחדר
נאור כזה, יהיו יפים ומדוייקים ביותר ונראים כבולטים, באין
צורך לשום תיקון עוד גם הם מצטיירים בזמן רגעים מעטים
מאד, והאנשים היושבים למול כלי הקאממערא המקבלת צורתם,
אינם צריכים לישב במנוחה בלי תנועה, רק משך איזו רגעים
לגודל פעולת אור צבע כזה.ווארשא. (עין בכי), ביום א׳ ערב חנוכה העבר נאסף אל עמיו
האברך השלם הנגיד מוה׳ אברהם ראזענבאנד ז״ל בהה״ג
נודע לשם מוה׳ ליבוש ראזענבאנד נ״י, איש ישר הולך ומשכיל
בדרכיו כבן שתים ושלשים שנה היה במותו, ועזב אחריו בנים
מבלי אם. ה׳ ינחם אותם, וינחם במעגלי הצדק והאושר, ויקוים בנו
ובלע המות לנצח וגו׳, תנצב״ה. הכותב הנאנח ד. ב. ק.
. הודעות
ם
את פני כל נדיבי וגבירי עמנו בארץ אשכנז, אשר מפני כבוד (וביחוד
שמם הטוב, ואהבתם הרבה לארץ הקדושה ושפת קדשנו), שלחתי להם את ספרי „נתיבות
ציון וירושלים״. אחלה כי יואילו בטובם למהר לשלוח לי את תמורתו, למען יהיה
לאל ידי להוציא לאור בקרוב את חלקו השני הגדול הרבה ממנו בכמות ובאיכות—
ואם כבד עליהם הדבר לכתוב אלי ביחוד, יוכלו לשלוח את מחירו (2 מארק או
2 פראנק) ליד הרבנים ה״ג גבאי ומאספי נדבות ארץ ישראל אשר בעירם ובמחוזם
ויגיע בטח לידי — הרבנים הח׳ מחברי ספרים אשר נתכבדתי לשלוח להם את ספרי
יכבדוני גם המה בספריהם היקרים, ואקבלם ברצון; — ואלה אשר אין להם חפץ בו
מאיזה טעם שיהיה, או יכבד עליהם מחירו, ימחלו לשלחו מיד בחזרה על אדרעס שלי
המבוארת מטה.
מוכרי ספרים אשר יאבו לקנות סך מסוים, ישיגו ראבאטט טוב. וכל הקודם
יזכה כי לא נשאר לי מהם רק מעט.
בטחוני חזק בישרת לבבכם ובאהבתכם העזה לארצנו ושפתנו הק׳, כי תשיתו
לב לדברי אלה ולא תעברו עוד על בל תאחר
אברהם משה לונץ (מחבר ס׳ נתיבות ציון וירושלים)
A. H. Luncz Jerusalem
אדרעססא אלינמצא בידי למכור כל מיני ספרי ההשכלה, וגם הספר „אות זכרון לאלכסנד
הומבאלד, מאת חיים זעליג סלאנימסקי". וכל הרוצה לקנות מהם אנגראַ לפחות
מאה עקסעמפלארען, ישיג ממני במחיר זול.
ולי
מיכל בהר"ר חיים זעליג סלאנימסקי מו"ס בווארשא
Michei Sionimski Warschau.שאלות ותשובות
אל ל׳ ג״ל בלוב׳ הפורטא עלינו אבל לא המכס. אל יש׳ פר׳ ישלח ונראה, אל שמ' שלאסב'
בפ״ב יודיענו איזו נומערין חסרים לו, אל הח׳ דוד אש׳ באדרינ׳ קבלנו ושלחנו, אל ממע"ל לא יתכן
בהצפירה. אל לבנ"ה הלכתא למשיחא ולא נתנה לדרוש. אל אליעזר העלפ׳ בסק' לא קבלנו. אל יצחק
אייזיק באנצ׳ ביאנ׳ קבלנו מכתבו ויודיעו אדרעסע שלו, לבן ימינ״י בלתי נכון לפנינו. אל חיים מילי
בברע׳ לא יתכן אצלנו. אל יונה פאסט' בבער׳ להשיב על אולת כבר אמר הקהלת. אל צבי הירש נאחימ'
אין בידנו. אל מרדכי ציק' לא קבלנו, כסף הנשלח מחוץ לגבול מפורש על האדרעסע, הולך אל הצאללאמט.
Релакторъ-издатель З. Сошцискin.אללגעמיינע נערווען-קראנקהייטען, גער-
וועזע געזיכטס שמערצען, גערוועזען שלוקקען,
מאגענקראמפף, לעהמונגען, אללגעמיינע
היסטערישע ליידען דער פרויען, אונד
נעשלעכטליכע שוועכען דער מענגער,
בעהאנדעלט שפעציעלל
Doctor der Medicin
Heinrich Nusbaum
Warschau, Senatoren Strasse No. 20.מודעה
כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת).
אדרעססע:
H. Wellner, Doctor der Medicin
H. Chirurgie. Accoucheur in Wien.
Wien, Stadt, Adler-gasse № 8.הרוב אלי כתוב עם אדרעססע
S. Slonimski in Warschau
Muranowska № 24.
З. Сонинскiй г. Варшава
Мурановская № 24.