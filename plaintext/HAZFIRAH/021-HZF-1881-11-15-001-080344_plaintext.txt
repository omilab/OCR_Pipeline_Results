KKא
ברוסיא ופולין.
א
 השולח במוקדם לשנה 5 רו"כ.
 לחצי שנה, 2.75 רו״כ. 
לרבע שנה. 1.50 רו״כ. 
כל ביתר הארצות 20 פראנק. אל
באמעריקא 5 דאללאר.
AK
מחירו באשכנז:
14 רייכם מארק לשנה.
סל
 בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
דל ומשורה רחבה 10 קאפ׳
אמכתב עתי משמיע חדשות
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקיתוכן העניניםדברי הימים, בראדי. מינסק. קאלנא, הצופה לבית
ישראל. מאת נ׳ סאקאלאוו. ספחת הרוח
מאת קלמן שולמאן. חדשות שונות. הודעות. שאלות ותשובותדברי הימיםהרושם האדיר, והחזק אשר עשו בכל קצוי אייראפא
תוצאות הבחירות באשכנז עוד לא נמחה עד היום, המקרים
בקרית מלך אשכנז ממהרים עתה לרוץ אורחם, אותות תמורה
גדולה ונמרצה בשיטת הממשלה הולכים ורבים, ודורשי רשומות
הפאליטיק בכל אייראפא מרבים היום לדרוש ולהפך בהשנויים
הנמרצים בממלכת אשכנז פנימה וחוצה לה העתידים לבוא
בעקבות המעשים האלה
ממאמרנו בגליון העבר כבר ראו קוראינו, כי מוצא דבר
הבחירות סכל עצת ביסמארק, וישם לאל את חפצו להצר צעדי
החירות, לצמצם חוג פעולת הפארלאמענט ולעשותו לבלי חפץ
בידו להוציא לפעולת ידים את תורתו החדשה בתיקון העולם
וכלכלת המדינה. גם תקותו, כי תשלומי הבחירות ישנו את
תמונת הפארלאמענט לטוב לו ולאנשי עצתו, כלתה כעשן. קץ
כל תשלומי הבחירות בא ביום הזה יום ב׳ ואחריתן כאחריתהבחירות הראשונות. ומספר בני ברית ביסמארק הנאמנים ימעט
מאד בהפארלאמענט החדש, במדה הזאת אשר מספר בעלי
המרכז מצד אחד וההולכים קדימה מצד אחר, עלה עתה למעלה
ראש. על פי הדברים האלה בא הנסיך ביסמארק בין המצרים,
ובחפצו לאחוז ברסן הממשלה באשכנז גם לימים הבאים, עליו
לבחור באחת משתי אלה: אם ללכת בדרך אשר התיצב עליו
בשנים האחרונות, לאסוף תחת דגלו כל מפלגות מורדי האור
מן הפרוטוסטאנטים הקאנסערוואטיווים בני בריתו ואנשי עצתו
משנים קדמוניות, עד בעלי המרכז אנשי ריבו מאז ומקדםבאופן כזה עליו לכוף ראשו לפני אבי האמונה ברומא, למלא
משאלות הכהנים הגדולים והקטנים, למשוך אליו גם לבות שבי
עשרה איש הפולאנים הנלוים אל המרכז, ע״י הבטחות טובות
ונעימות, לתת ניר ללאומיותם בבתי הספר והמשפט, כל אלה
דברים קשים להאיש אשר בשם לאומיות אשכנז ידגול ובאחדותה
יתהלל, ורק במחיר יקר כזה יוכל למצוא את רוב הדעות בהפאר-
לאמענט, בחפצו להפוך את סדרי הממשלה והחברה ככל העולה
על רוחו, הדרך השני הוא לשוב בתשובה שלמה אל הלי-
בעראלים הממוצעים להסיר מעל פניו את מורדי האור
וואי
נפש העם, ולגעור בהאנטיסעמיטים עוכרי הארץ הנושאים אוו
על נסם, כי לא יוסיפו לסכסך את האזרחים איש באחיו, וכבר
נראו אותות נטית דעתו אל הצד הזה, כי אבי הקנאים וראש
צוררי יהודה שטעקקער נדחה ממקומו בתור מטיף בחצר המלך,
ואחדים ממה״ע הוסיפו לאמר, כי הדבר הזה נעשה עפ״י חפץ
הנסיך. אך לא עברו ימים אחדים, והנה נראה כי איש הברזל
זה כאז כן עתה מתהפך לכמה גוונים ואין ברוחו נכונה, כאז כן
עתה, יקבל הנסיך ביסמארק טע״ג ודברי ברכה ותנחומים מאתואהבה יתירה, ואף כי אמת הדבר, אשר הסיר עתה את
שטעקקער מעל פניו, בראותו כי ע״י קנאים כאלה נבאש בעיני
טובי העם, והחפץ למסוך על האשכנזים רוח תמהון ושגעון ע״י
התנועה האנטיסעמיטיס היה לאל, הנה נראה מצד אחר, כי עוד
לא הפר את בריתו עם הקנאים וישית להם בחלקות, ובעוד יוםאין מספר, בכל עת אשר חפץ לאיים על האשכנזים, בכל עת
אשר נסו לפרוק מעליהם את עולו הקשה, לשלוח דברו ע״י
מה״ע כלי מבטאו, כי נכון הוא להניח את מקומו ולעזוב את
ממלכת אשכנז החדשה לנפשה. ביום ג׳ העבר עברה השמועהבברלין, כי תוצאות הבחירות המרו והעציבו את רוח ביסמארק,
עד כי קצרה נפשו בעמלו, והנהו נכון לבקש מאת אדונו ומלכו
כי יפטרהו ממשמרתו הגבוהה. בערב היום הנזכר בא במה״ע
הדובר ברוחו „פאסט" מאמר רב הענין אשר זה תוכן דבריו:
„לפי הידיעות ממקור נאמן נוכל להודיע, כי עוד בימי השבוע
הזה יבוא ביסמארק לברלין לתת דין וחשבון המעשים בממלכתאשכנז לפני הקיסר, ולבקש ממנו כי יפטרהו ממשמרתו, כי לשוא
יחגור שארית עז לאחוז רסן הממשלה בידו, באשר שתי הכתות
היותר חזקות היום המה: ההולכים קדימה והקלעריקאליט, אשר
ממשלת מלך לא תוכל עמוד באשכנז, אם הפראגרעססיסטיםיאחזו רסן ההנהגה בידם, על כן תהיה עצתו להקיסר, כי יבחר
ממלא מקומו אחד מהשרים המרוצים להקרעקאלים, איש אשר
לא נלחם מלחמת הדעות ולא היה איש ריב ומדון להקאטולים
כהנסיך ביסמארק״. — ובעוד יום נשמע לאמר, כי גלה ביסמארכ
את דעתו, כי להשאר במקומו או להתפטר ממשמרתו, תלוי ברצון
ורש העצר, אם זה האחרון יאות להבטיח לו, כי לא ישים
לפניו מכשולים בדברים אחדים בהלכות המדינה, והנה אם כי
כבר לומדו האשכנזים לעלילות ביסמארק ומעשהו, להתחטא
לפניהם כבן שמתחטא לפני אביו ולהטיל עליהם אימה, ולא אחת
ושתים מצאה ידו להכביד עי״ז את אכפו על קרואי העם, אך עתה
ואמרו כי פיו ולבו שוים בדרשו להתפטר ממשמרתו, כי מעשי
הימים האחרונים, ויחס הנסיך אל יורש העצר האיש אשר עתידות
אשכנז בידו נתנו, יתנו עדיהם, כי בפעם הזאת לא דבר ריק
הוא חפץ ביסמארק להניח מקומו, אמנם איך שיהיה נראיםהדברים, כי אם גם בפעם הזאת דברי ביסמארק אשר דבר
כי חפצו להניח מקומו לא נאמרו מן השפה ולחוץ כפעם בפעם,
הנה אין ספק כי גם ההולך אחריו אשר יבוא לשמש בכהונתו יהיה
גם הוא מהמחזיקים בנושנות, אשר ישען בהפארלאמענט על
הקאנסערוואטיווים והקלעריקאלים, ובא האות על זה, השמועה
אשר עברה בברלין, כי נועד הפעלדמארשאל „מאנטייפעל" להיות
ממלא מקום הנסיך ביסמארק, והאיש הזה הלא נודע עוד משנת
הפקודה 1848 לשונא חירות העם בלב ונפש, ורודה בו במקל
חובלים. אבל כל מה״ע הדוברים בשם הליבעראלים, יאמרוכי ממשלה כזאת לא תאריך ימים אף חדש אחד, וגם אם יתירו
את אגודת הפארלאמענט הנוכחי, הנה בלי ספק בבחירות החדשות
יוסיף העם עוד יותר לבחור באוהבי החירות ונוצרי תורת המדינה.
שמועת התפטרות ביסמארק ממקומו עשה רושם גדול גם
כפנות הממשלה בוויע
כי יודעים המה שרי אויסטריא כיהתיכונה נשענת עליו, ובעזבו את משמרתו יש לחוש כי גם
מוסרות הברית הכרותה
בין אשכנז ואויסטריא תרפינה. הנה
ה הזאת את כל אייראפא מקצה.
כן נראה איך הקיפה העש
עתה עיני כל עמי וממשלות אייראפא מחבות אל יום החמיש
הבא. יום 17/5 נאוועמבער אשר בו יפתחו שערי הפארלאמענטהחדש, ומהדברים אשר יקראו בשם הקיסר הישיש נדע עתידות
העם האשכנזי, ופעולת שנויי הימים האחרונים על כל דברי
המדינות באייראפא בתקופת העת הקרובה..
בצרפת בא הקץ במשך השבוע העבר לכל הויכוחים
התוכחות לשרי הממשלה המתפטרים היום ממשמרתם ע״ד המסע
לאפריקא הצפונית; כנודע מגליון העבר החלו הויכוחים. ביום
השבת העבר, ארבעה ימים הרבו בני כל המפלגות וביחוד
ראש הראדיקאלים „קלעמאנסא" להתנפל על שרי הממשלה בכלי
ועל שר המלחמה בפרט, ויראה לדעת, כי אין שכר הנצחוןבטונים שוה בנזק הדם השפוך וההוצאות הרבות, ויצעקו חמס
על שר המלחמה, אשר בשלו באה כל הרעה על צבאות צרפת
בטונים. על כל הדברים האלה ענה נשוא המיניסטעריום
„פעררי" בשפה לנאמנים, ובה
וברי טעם הראה לדעת כי הממשלההיתה אנוסה לצאת בחרב לקראת הערביים המתקוממים, ולולא
עשתה זאת, כי עתה פשעו גם כל בני אלגיר בצרפת, וסכנה
רבה היתה מרחפת על כל מושבות הצרפתים באפריקא. בדבר
הזה יצאה הממשלה הנוכחית בעקבות כל מושלי צרפת, אשר
הכירו וידעו כי טובת העם כולו תדרוש מהם לתקוע יתדם בטונים
לאחוז את ממשלתם על מבואות ים התיכון נגבה, ואחרי רוב
דברים ומו״ס נמנו וגמרו לקבל את הצעת גאמבעטטא, כי צרפת
תקבל עלוה למלא אחרי דברי הברית אשר כרתו שרי הממשלההנוכחת עם המושל מטונים ביום 12 מאיי העבר. הצעת גאמ-
בעטטא נתקבלה ברוב דעות, ובכן יצאו שרי הממשלה בשלום
מתוכחות אנשי ריבם. ביום הזה מסרו כתב בקשה אל הנשיא
גרעווו לסטרם ממשמרתם, בקשתם נתקבלה, ואחר הצהרים
נקרא גאמבעטטא לבוא אל הנשיא. כפי הנשמע יהיה גאמבעטטאנשיא המיניסטעריום ושר המשפטים, אוהבו מנוער פרייסינע
יהיה לשר החיצון, ונשיא הסענאט היום לעאן סע יהיה לשר
האוצרות. הנה כן קמה ונהיתה תמורה חדשה בחיק הממשלה
בצרפת, תמורה אשר יצאה לפעלה לא ברעש ולא בסופה, כי
אם בשובה ונחת ודעת חפץ העם, כאשר גלה דעתו ע״י הבחירות
האחרונות, עוד בשבוע הזה יתיצב גאמבעטטא לפני קרואי
העם בתור נשיא המיניסטעריום לבאר את כל פרשת (פראגראממע)
שיטתו המדינית, והדרך אשר ילך בה בימי עמדו בראש הממשלה.
השמועה אשר יצאה לפני שבועים, כי עתידים שרי המלוכה
בבריטאניא לעזוב את משמרתם לא נתאמתה, שלשה ימיםStandard אחרי אשר נפוצה השמועה בכל הארץ ע״י מכה״ע
נשא שר הפנים „הארקור" את מדברותיו בתוך קהל ועדה, ויאמר
כי אין כל יסוד להידיעה הזאת ואין לה על מה שתסמוך, בכל
זאת נראה כי קורטוב של אמת יש בה, וגם מה״ע הדוברים בשם
הממשלה מודים, כי חפץ גלאדסטאן להסיר מעליו משרת שר
האוצרות, כי יכאשר נתאספו בשנה הזאת שרי המלוכה אל בית
הלארד מאיאר כמנהגם בכל שנה ביום 9 נאוועמבר, היו הדברים
שנדברו שם אך מעטים. - גלאדסטאן הודיע, כי מצב הענינים
באירלאנד הוטב מעט, ורבים מהאריסים והחוברים מקבלים
עליהם דין החוקים החדשים, ויאמר, כי יקוה אשר מעתה יבוא
הקץ לכל המהומה והמבוכה אשר מלאו פני האי אירלאנד עד
היום, שר החיצון גרענוויל הרבה לדבר על המעשים במצרים
ויאמר, כי בדבר הזה דעת צרפת ובריטאניא שוה, ובכלל
לא תירורנה שתי הממלכות אשה רעותה בגלל המעשים באפריקאהצפונית
לפני ימים אחדים עלה דבר ביאת מלך - איטאליא בשערי
קרית מלך אויסטריא, ופגישת שני האיתנים מצוקי אייראפא מלכי
רוססיא ואשכנז בדאנציג, על שפת לשון שליחי הנבחרים (דעלע-
נאציאן) באונגאריא, במרוצת הויכוחים נמלטו מפי השר קאילאי
דברים אחדים המפיצים אות על פני שני המקרים האלה: עפ״י
דבריו לא ידעה אויסטריא דבר מפגישת הוד קיסר רוסיא וקיסר
אשכנז, עד אשר נתפרסם המעשה במה״ע, ולא לקחה חלק
כלל בהמו״מ אשר מצא מקום בין שרי שתי הממלכות הנזכרות.
במעמד הזה מצא השר הזה את לבבו לדבר דברים אחדים ע״ד
איטאליא ורומניא, למרות עיני כבוד הממלכה הראשונה, אשר
ה ימי מספר נקשרה בברית שלום ואהבה עם אויסטריא; לרגלי
הדבר הזה נאלץ השר קאילאי להתנצל לפני מלאך איטאליא
היושב בחצר מלך אויסטריא.הנסיכות הקטנה סערביא משכח גם היא בימים האחרונים
את עיני אייראפא עליה. בימים האלה מצאו שרי הממשלה
בבעלגראד קשר בהכהן הראשו (מעטראפאליט). הכהן הגדול
הזה נודע מאז. ומקדם לאוהב רוסיא וחפץ קרבתה, בעוד אשר
שרי הממשלה הנכוחים בסעראביא, נוהים אחרי אויסטריא
ומטיבים דרכם לבקש אהבתה. - לפני ימים אחדים נחתך גזר
דין על הכהן הגדול מיכאל להתנצל את בגחי כחונתך ולהסגר
באחד מבתי המקלט, אך הוא לא קבל עליו דין הממשלה
ויערוך מכתב מחאה לאמר, כי הוא מוסר את דיבה אל הוד
קיסר רוסיא מה״ע הרוסים מתקצפים על מעשה הממשלהבסעראביא, ואומרים כי יד אויסטריא באמצע המעשה הזה, כפי
הנשמע יבוא הכהן לפ״ב לשמש בכהונת חבר הכנסיה הפרא-
וואסלאווית (סינאד).
ר
: זם
ד
         
 בראשית ימי הז
בוע העבר נגמר פרק אחד בקורות „שאלת
היהודים" העומדת עתה על סדר היום בממלכת רוסיא, רובי
הועדים (מלבד ארבעה) כלו את עבודתם. כל דברי הטענות והמענות
התוכחות והתלונות אשר נאמרו מאת צוררי יהודה יושבי בסוד
הועדים במחוזות המערב, מקום מושב בנו ישראל ברוסיא, באו
כתובים על ספרי הועדים בתמונת החלטות והסכמות, או השקפות
והצעות - ונשלחו לעיר הבירה להיות למראה עיני חברי הועד
הגדול - אשר בדבר פי מלך נוסד היום בעיר המלוכה לגמור
דינה של „שאלתנו" לכל כלליה ופרטיה. בדבר הזה חדל ישראל
להיות אסקופה הנדרסת תחת רגלי אצילי ועירוני הגובערניות
המערביות, לעלות על שפת לשון ההמונים ודבת העם ההולכיםבחשך, והנהו נצב עתה לדין בית דין של מעלה ככל האמור
במה״ע „פראוויטעלסט׳ וויעסטניק״. מיום 26 אקטאבער (7 נא-
וועמבער), בדברים האלה לאמר:
„למראה הדבר אשר הזמן המוגבל להביא לידי גמר את
פעולת הקאממיססיות להתרת שאלת היהודים קרוב לבוא. מצאה
הממשלה לנחוץ, להביא בכור הבחינה, לצרף וללבן את כל
המון הידיעות והדעות. מוצא דבר המועצות בהקאממיססיות
למען הוציא משפט חרוץ על השאלה הנכבדה הזאת, והנה עד
היום ישב בעיר המלוכה „ועד קבוע" על יד לשכת הפאליציי
לעיין ולפקח בדבר חיי היהודים
מעבדם ומעשיהם. אגודת הועד הזה הותרה כאשר ננעלו גם
פתחי לשכת הפאליציי אשר נחשב עליה, ובכל עבודתו לא
הספיק להביא לידי גמר רק הצעה ידועה בסדר הנהגת ספרי
מתים ונולדים (מאטריקעל ביכער), וע״כ מצא שר הפנים לנחוץ
להתיר אגודת הועד הזה, ולהציע לפני הוד הקיסר יר"ה ליסד
עתה ועד חדש, אשר לפניו יבוא משפט שאלת היהודים בכל
כלליה ופרטיה״; להציע הצעות, במה תוכל הממשלה להביא
לכלל סדרים ישרים ויחס נכון ומתוקן, בין בני עם הארץ
התושבים והיהודים הגרים בתוכם, כי כל החוקים והתיקונים
אשר ימצא הועד הראשי מכוונים ונאותים אל חפץ הממשלה,
יוצעו לפני שרי המלוכה לאשרם ולקיימם ולתת להם תוקף ועז
חוקי הממלכה. חברי הועד המה: היושב בראש הוא משנה
שר הפנים ה׳ גאטאווצעוו, עם חברים מיוחדים נושאי משרהבלשכות יתר המיניסטערים, חברים אחדים מהיושבים בסוד
הקאממיססיות בהגובערניות הגומרים עתה את עבודתם
ובקיאים יודעי טיב השאלה הזאת אשר יהיו נקראים לשבת בסוד
הועד מאת שר הפנים. ביום 1931 אקטאבער הואיל כבוד
הוד הקיסר לצוות להקים את דבר שר הפנים, וליסד ועד ראשי
להתרת שאלת היהודים״, בעיר המלוכה
מדברי הפקודה הזאת נראה בעליל, כי נכון הדבר מאת
הממשלה להתיר עתה חרצובות השאלה אשר תדרוש פתרונה
בחזקה, וזה כשבעה חדשים אשר תשמיע קולה בכח מקצהרוסיא ועד קציה, קץ המועצות בהועדים המקומיים וראשית ימי
האסף הועד הגדול בעיר המלוכה, נתנו יד אל המה״ע המסטינים
והמחפירים והנאוואיע וורעמיא בראשם, לשוב לבקש תואנד
ולמצוא דברי עונות חדשות וישנות לשנוא. הנאוואיע וורעמיא
בשמחתו לאיד ישראל יתאמץ להגיד מראשית אחרית הועד
הגדול, ויתן אותותיו אות, כי בסוד הועד הזה ישבו גם חברי
הקאממיססיות הנודעים בהשקפותיהם על היהודים. סוף רבוהקטיגוריא התגברה שנית בימים האחרונים, ואותות דינים
מתוחים נראו כמעט בכל קצות הממלכה מקום אשר היהודים
נמצאים; כן יודיע מה״ע „הערלאד״ מיום ג׳ העבר לאמר: לדברי
„האדעססקי ליסטאק", עפ״י פקודת המיניסטעריום מהעת האחתונה
נוטל על בעלי פקודת הפאליציי, שלא לתת כתבי מסע להיהודים
מחו״ל אשר באו לאדעססא במשך ששה חדשים האחרונים
להוציא מן העיר את כל יהודי חו״ל אף בעלי המלאכה והסוחרים,
מן אלה היושבים באדעססא זמן רב, יוכלו לשבת בעיר רק אלה
שידועים לשוטרי הפאליציי, כי מתפרנסים המה ע״י מלאכה
ועסק ידוע. הדבר הזה הרעיש את לבל יהודי חו״ל הנמצאים
באדעססא למאות, משפחות רבות עזבו את העיר, ורבים מבנ
ממלכת אוסטריא פנו אל הגענעראל קאנסול אשר בעיר, לשחרוכי ישתדל בעדם, אך כרובם הם יהודי חו״ל באדעססא עבדי
ממלכת רומא יא, והקאנסול הרומאני הודיע, כי דבר אין לממשלתו
עם היהודים בני ארצו הנמצאים ברוסיא, ואחדים אשר בקשו
מפלט למו על אדמת רומאניא, נשלחו משם ע"י השוטרים
גם המה״ע „ראזסוויעט" (גליון 43) מספר בשם הפאריאראק את
כל העמל והתלאה אשר מצאו בימים האחרונים את היהודים בני
בעססעאראביא היושבים בקרבת הגבול בתוך תחום חמשים
וויארסט. בבוא הפקודה להוציאם ממשכנותיהם אשר ישבו בהם
עשרות בשנים, נסו אחדים להמלט על אדמת רומאניא, אך
שוטרי רומאניא ופקידי הגבול העמידו אנ״ח בשורה, ולא נתנו
איש לעבור, עד כי קצרה נפש היהודים האומללים בעמלם,
ואיש זקן אחד נסה לשום קץ לחייו, מה״ע הנזכר מוסיף להעיר,
כי סבת החוק האוסר ליהודים הישיבה בקרבת הגבול. הואהמסחר בסחורות שלא נטלה מהן תרומת המנם; הסבה הזאת
כבר בטלה ועברה מן העולם, כי חרושת המעשה עומדת על
מדרגה שפלה ברומאניא, ותוצאות בתי מלאכתה לא יובאו כלל
לרוסיא
מן כל הועדים אשר דנו דין עם ישראל יושב רוסיא,
השמיעו קולם ברמה ביתר שאת יושבי בסוד מועצת העיר
יעליסאוועטגראד, עיר ההרס אשר ממנה יצאה הרעה לראשונה
על כל יהודי רוסיא. מה״ע „ראוסוויעט" מודיע, כי במושבהיועצים ביום 5 אקטאבער, נקרא לפניהם הספר ע״ד תיקונים
נחוצים בעיר, וביניהם גם המחשבות אשר הם חושבים לעשות
ליהודים. בהסעיף 11 המדבר על חובת האזרחים לשום קץ
להדבר אשר היהודי הוא בודד במועדו, פורש מדרכי צבור
בכל דברי המדינה והחברה ורוחו זרה לארץ מולדתו, ולהסיר
את המכשלה הזאת נמנו וגמרו: לבקש מהממשלה שהיהודים
לא יהיו מעתה עדה בפני עצמם, רק יתאחדו עם עדת הנוצרים
וכו' וכו׳ לבטל את החדרים, הישיבות, ובת״ס המיוחדים להיהודים
לבדם וכו׳, המדברים בשפה ברורה ונותנים לנו תמונה שלמה מרוח
השנאה והקנאה, המתהלך היום בין בני עם הארץ תושבי מחוזות
מערב הממלכה, נגד היהודים אשר בקרבם הם יושבים
מה״ע „פאריאדאק" מודיע, כי הסענאט בפינלאנד גמר
אומר ליסד ועד מיוחד להביא לידי בירור את משפט היהודים
לשבת בהנסיכות הגדולה פינלאנד. גם סופר דברי הימיםלממלכת רוסיא ה׳ אילאוואיסקי הנודע, יצא עתה במה״ע ס״ט
פ״ב וויעד׳ לריב בעם ישראל, אשר לפי דבריו. הנהו אוכל
שוב זרים ומנצל את בני עם הארץ אשר ישב בקרבם
ובחרות אפו ישפוך בוז ונאצה על שנים שלשה בסוד „הבקיאים״
אשר מצאו את לבם לדבר טוב על ישראל, וביחוד על כי
הוציאה האספה את מדינת פולין מכלל האיסור הזה
למה״ע „גאזעטטא ווארשאווסקא (גליון 252) מודיעיםמקאוונא, כי ראשי השועים (אדעלסמארשאלע) בכל גלילות
הפלך שלחו דבר אל בעלי הנכסים, לתת להם תשובה על חמשת
השאלות האלה: על מספר היהודים בעלי חצרות ושדות בערכםאל הנוצרים; מספר היהודים המחזיקים חצרות ושדות בחכירה
או במשכנתא מידי האצילים, מספר היהודים אשר קנו או קבלו
בשכירות על שנים רבות אדמת האכרים, במכירה לחלוטין או
בשכירות וע״י משכנתא, ואיך יעבדו היהודים את האדמה אשר
הם יושבים עליה, להוציא ממנה את כל טובה בשנים אחדות
עד כי לא תוסיף תת כחה לאדוניה הראשונים כאשר תשוב אליהם
השאלה האחרונה היא, לדעת מספר היהודים המחזיקים בתי מלון
רחיים של מים ורוח, וגני פרי עץ למסחר, על השאלות האלהבאה תשובה ארוכה במה״ע הנזכר בדברים אשר רוח השנאה
שפוכה עליהם, לדברי הכותב נשלחה התשובה להמיניסטעריום
שעל הענינים הפנימיים. במה״ע הנזכר בגליון הזה מודיע, כי
הגראף באברינסקי שהיה מיניסטער על תיקוני הדרכים (בהצפירה
גליון העבר נאמר בטעות, כי הגראף הזה יושב בראש ועד
הבקיאים המטכס עצה ע״ד השכרות, והוא רק בן משפחתו), אדונ
הארץ והנכסים אשר בעיר סמילא פלך קיוב, הודיע את כל
האכרים היושבים על אדמתו, כי הנהו מוחל על זכות הפראפי-
נאציא למכירת משקים חריפים, אשר תביא לו הכנסה 12,000
רו״כ לשנה, לטובת האכרים, אבל באופן אשר לא יתנו ליהודים
.
בקרבם בתי מלון ובתי משקה
עד היכן מגעת שנאת בני עם הארץ ליהודים בנגב רוסיא,
נראה מן הידיעה אשר הביא היום מה״ע „קוריער פארראנא״
כי בבוא השמועה לאדעסא, אשר יצא מאת ועד „הבקיאים״
לאסור על היהודים איסור גמור ומוחלט כל מיני מסחר במשקים
חריפים התאספו איזה מאות בעלי מלאכה. ועם כל ראשי
חברותיהם (צעכי) בהמון חוגג לבית התפלה, לתת שבח והודיה,
על כי היתה כזאת בלב השרים היושבים בסוד הקאממיססיא
להניף חרמש על ענף אחד מענפי עץ החיים אשר ליהודים
למראה שנאה כבושה כזאת אשר תתראה על כל פסיעה ופסיעה
אין להתפלא כי חפץ שנוי מקום התחולל בלבות אחב״י בניאדעססא ברוב אונים וכה.
עוד עתידות אלפי רבבות ישראל מכוסות בצעיף אופל
ועלטה, ועננה הרת חזיזים וסערה מתחוללת תשכון על שמי ביתיעקב אשר ברוסיא, והנה גם ההוה חשך משחור תארו.
מזשמערינקא מודיעים בהראוסוויעט גליון 43, כי אימה חשיכה
נפלה על כל היהודים יושבי הסביבה לרגלי הרצח הנורא אשר
קרה שם ביום 11/23 אקטאבער כי נמצאו יהודים עניים
איש ואשתו חללים בבתיהם לא נודע מי הכם. ובכפר מאלא-
שעוויץ הסמוך לסלאנים, מצאו משפחה יהודים מן ששה נפשות
מתגוללים בדמיהם; אבי הבית אמו ואשתו ושלשה ילדים אשר
נהרגו מידי רוצחים לא נודעו, וכהנה עוד מעשים נוראים, רבים
מהיהודים יושבי המקום מכרו את כל בתיהם ורכושם בשליש שוויים
להמציא להם כסף כמעט לבוא לבראדי, ומשם ללכת ארצה אמעריקא,
והיום הנם גועים ברעב ואין להם כסף גם לשוב הביתה. כה
גברה העניות וידל מאד ישראל בכל גלילות הנגב והמערב. גם
מזיטאמיר מודיעים במ״ע „עכא" 343 4.: ישיבת הקאמיסיא להתרת
שאלת היהודים הרעישה את לבות בני עדת ישראל שם
למראה הדבר אשר מחמשים איש חברי הועד לא ימצאו ביניהם
רק שני יהודים. בעיר הזאת נקראו כל היהודים אל בית פקודת
הפאליציי, ויכתבו ידם בספר שלא יוסיפו להחזיק בבתיהםמשרתים ומשרתות מבני הנוצרים.
במצב כזה אין להתפלא, כי למרות הידיעות הרעות וחמרות
הבאות ע״ד גורל יוצאי הארץ הסובבים בחוצות בראדי, יחזיקו
רובי אחינו ברעיון היציאה לחו״ל, וישימו כל תקותם בשנוי
N. 340 מקום, אלה לאמעריקא ואלה לארץ הצבי, מ״ע ראזסוויעט
מודיע מסובאלק, כי שם נועדו נוסדו יחד חמשים וששה בתי
אבות מב״י, אשר כל אבי משפחה התחייב להרים מכספו סך 1500
רו״כ. להיות לאגודה אחת להתישב בארץ הצבי ולעבוד אדמת
א״י החברה הזאת שלחה מקרבה שני אנשים לתור את הארץ,
לקנות את הקרקעות, ולעשות חוזה עם אדוני הארץ בסוריא
להכין כלי עבודת האדמה וכל הנצרך לקבל את הפליטים האלה.
שני הצירים כבר נסעו לארץ הצבי, ויקוו כי עד בוא דבריהם
יעלה מספר החפצים להעתיק משכנם לא״י למאה בתי אבותעם סך כסף העולה לערך 500,000 רו״כ
מה״ע „זאריא״ 240 2. מודיע כדברים האלה: „יציאת היהודים
מרוסיא לבוא לאמעריקא או לארץ הצבי דרך אדעססא, תלך
הלוך וגדול. מרבית היוצאים הם צעירים לימים. לפני שני
שבועות יצאו שלשים איש, ובע״ש העבר יצאו מאה איש, בין
היוצאים האלה ימצאו גם יהודים אחדים מחו״ל אשר נאסר להם
עתה הישיבה באדעססא״. המה״ע הנזכר מודיע, כי האשה
המשחקת הנפלאה שרה בערנהארד (מזרע היהודים) הנודעת
לשם בעולם החזיון ותהלתה מלאה ארצות אייראפא ואמעריקא
בימים אלה תשים דרכה לערי רוסיא להפליא את שומעיה מעל
במת החזיון, בערי פ״ב, מאסקווא ואדעססא, וכי כסף
התרומה חמשים אלף פראנק אשר תקבל מאוצר התיאטר בפ״ב.
תקדיש לחפץ יציאת יהודי רוססיא לאמעריקאבראדי 6 נאוועמבער 1881. אדון נכבד רחז״ס
למרות רוח שלוחי החברות כי״ח, העוסקים בהצלת נפשות,
נפשות פליטי היהודים; למרות רוח כל העומדים פה על
משמרתם לעשות צדקה וחסד עם אלה האומללים. ולמרות
רוח כל דורשי טובת עניי עמם האלה. המזהירים אותם בדברי
אמת ואמונה, בצדקה ורחמים, כי לא יוסיפו עוד לצאת עתה
ממקומותיהם. בהיות כבר החורף על פני כל הארץ; עוד לא
חדלו מבוא אל העיר בראדי השוממה והעניה. המונים המונים
ובאו יום יום מחנות מחנות כמוצאי גולה בעירום וחוסר כלהמבוכה כבר רבה, והדאגה פן תהיה מנוסתם גם מבוסתם
תגדל משעה לשעה, הן אמנם שלוחי החברות הראשים
האדונים נעטטער, דר׳ שאפיר ודר׳ פרידלאנדער, עמלים תמיד
יומם ולילה להחיש עזרה וישועה לכל אלה הנתונים בצרה הגדולה
הזאת, וכמוהם גם העוזרים על ידיהם, אבל כל העמל והטרה
אין די לרפאות את השבר הגדול, ואמנם בסבת שתים רעותא) כי רב מאד מספר הבאים החדשים, הנתעים בשמועות שוא
ובנכלי אנשי און ומרמה, והם מבקשים מזון ומחיה, ישע ופדות,
ובכן גם הידים גם העתים תקצורנה מהחל וכלות הכל עד מהרה
כפי הצורך, ובפרט אחרי בא דעפעשען מאמעריקא כי לא יוכלהקאמיטאט בנויארק לקבל עוד גרים חדשים בימי החורף הזה עד
שוב האביב. ב) אשר הוא הקשה מכל הוא החורף, אשר כבר
פרש מצודתו ויט ידו בכל תקפו ומוראו גם על אייראפא וגם
על אמעריקא, רוב נשים וטף אשר כבר שלחו לאמעריקא
נקפאו מקור בעברם בספינה דרך הים, והאנשים העניים בזה,
בעיר בראדי ישאו ויסבלו קרה וצנה עד אין לספר, ועפ״י
הדברים האלה מובן הדבר, כי אם ימאנו עוד לשמוע לקול
דורשי טובתם. וימאסו לקחת עצה טובה לרוחתם וישועתם
בשוב ימי האביב, ועוד יוסיפו לבא הנה, כי יקויים בהם ח״ו:
„הנס מן הפחד וכו׳
לעת עתה שכרו השלוחים בזה בית מיוחד להתאסף שם
הרעבים והנקפאים מקור, לחלק להם שם כוס טהעע חם ומתוק
עם פרוסת לחם כדי שבעה פעם אחת ביום, אבל המעט הזה
לא יוכל להושיע, וצרת האומללים תעבור כל חק וגבול, הוי
חיל ורעדה פחד ומורא, וההולכים אחרי ההבל, אחרי שמועות
שקר וכזב לא יאמינו, ועוד יבואו
אברהם כהן קאפלאן(מחר ישולח מזה טראנספארט אחד כמאתים וחמשים נפש.
מהם אשר כבר נכתבו לקבלם לפני בא הדעפעשען מאמעריקא,
ומהם אשר יעברו על הוצאותיהם מכיסם, רק תחת חסות
החברות כי״ח, ובכ״ז נשים רבות תשארנה עם טפיהן בהאמבורג
 הנ״ל
עד ימי האביב).מינסק. אבל כבד היה לבני עירנו, כי נפקד אחד מבחירי
עדתנו, הרופא המהולל דר׳ שאצקין, ביום ג׳ ב׳ חשוון
בשנת החמשים וחמש לימי חייו, האיש הזה היה אחד
מהמצויינים בעירנו, כעשרים שנה כהן פאר בתור רופא הראשון
בבה״ח לאנשי הצבא, ועלה למעלת סטאטסקי סאוועטניק, גם
נשא על שכמו המשרה אצל שרי המחוז לפקח בעניני היהודים
וכמה שנים היה רופא בבה״ח ליהודים, והיה אהוב ורצוי לכל
אדם ודורש טוב לעמו. ביום ד׳ חשוון הובל לקברות ברוב כבוד
כל תלמידי הת"ת ובית המלאכה הלכו בראש. להקת המנגנים
מאנשי הצבא שרו שירי אבל בכלי שיר אחריהם החזן עם
המשוררים, נכבדי העיר והשרים אשר ידעו ערכו, על שדה
הקברות ספרו הרב האנעלעס, ואחריו פקיד העיר האדון „גאלינא-
וויטץ" נשא עליו קינה, ומנהמת לבו קרא „כולנו לבכות על אבדן
האיש היקר הזה, מבלי הבדל דת ועם״, ינחם ה׳ את רעיתו
ובניו אשר עזב אחריו כמעט בלי משען, וימחה דמעה מעל
פני כל המתאבלים עליו, ובתוכם גם אוהבו. שי״פקאלנא (פלך לאמזא) כל בני עשרים שנה ומעלה ביושבי עירנו.
נמנו ביניהם לעמוד לקריאת עבודת הצבא בפעם הזאת,
בלי שום מחשבה זרה להשמט, ובכדי לחזק את לבבם, התקינו
שכל אחד מהם יתן על יד איש נכבד אחד ר׳ בנימין סומיאנעק,
סך 25 רו״כ, והלגאטעס יתנו 50 רו״כ, בכדי שכל היוצא מהם
לצבא ישיג 200 רו״כ. מי יתן ויעשו כזאת בכל העיירות
יוסף ב״ר דניאל ראבינאוויץהצופה לבית ישראל(תשובת ביסמארק ליהודי סוחר, מפלת שטעקקער ועקימת שפתיו,
בן מינו של שטעקקער באנגליא. דעת המכה״ע האנגלים על החזקת
בתי משקה ליהודים ברוסיא דעת יורש העצר מאוסטריא בדבר
ישוב א״י)יש לך דברים הבאים בהיסח הדעת ומבטלים בפעם אחת
את כל השערותינו, להאיר לנו אור בהיר במקום שהיינו מגששים
באפילה, ומעין הדברים האלה היא הידיעה הנכבדה אשר באה
בימים האלה במ״ע האשכנזים, כי הנסיך ביסמארק גלה את
דעתו בשפה ברורה, כי לא עלה על לבו לשית את ידו עם
האנטיסעמיטים, ועלילותיהם תועבה הם לו, נודע הוא, כי
צוררי ישראל באשכנז תלו את עצמן באילן הגדול הזה, בהנסיך—
ביסמארק משוש נפש עם אשכנז, והגידו בגלוי לא כחדו, כי
ביסמארק הוא אנטיסעמיט טמיר ונעלם, ואם כי איננו דורש
ברבים דרשות של דופי כשטעקקער והענריצי, אבל הוא מציץ
מן החרכים אשר בביתו בווארצין, ומאציל מרוחו על האנשים
האלה. וזה מקרוב, אחרי אשר בא הקרץ על האנטיסעמיטיזמוס
בימי הבחירות האחרונות, נשלחה אל ביסמארק דעפעשע ממקהלות
האנטיסעמיטים, לפחת בו רשפי נחם, ולהודיעהו כי המה לא
יתרפו ביום צר ותקותם עוד לא נכזבה, וביסמארק ענה להם
באהבה ורצון, ודברי הדודים נזרקו מעטו על מתנגדיו שואפי
החירות, ועתה הנה יספרו במ״ע כי ביסמארק קרא אליו בימים
האלה את אחד משכניו ומיודעיו מאז, איש יהודי סוחר, ויאכל
אתו לחם, ויהי כאשר שאל אותו היהודי אם אמת הדבר, כי
נוטה הוא אל דעות האנטיסעמיטים השיב לו כדברים האלה:שקר הדבר אשר יאמרו כי רוחי נאמנה את האנטיסעמיטים 
ונהפוך הוא, כי רוחי זרה אל צוררי היהודים, אשר ירדפוס
באף עבור אמונתם או עבור מוצאם הלאומי, כי אם היום
מתקוטטים הם ביהודים, הלא מחר יוכלו לקום לריב נגד אזרחי
אשכנז יוצאי חלצי הפולאנים או הצרפתים, ולהגיד להם, כי לא
אשכנזים המה. אין לאיש הצדקה לחשוב זאת לאון להיהודים
על אשר הם עוסקים ביתר שאת בהמסחר, כי איש איש יוכל
לבחור לו עסק כטוב וכישר בעיניו; גם זאת היא סבת הדבר
אשר היהודים נוטים יותר אל המסחר, יען לא נתנו להם רשות
מאז לעסוק בדברים אחרים, ויהיה איך שיהיה, רע מאד בעיני
המעשה אשר יעשו, לעורר קנאת ההמון ע״י אשר יתארו לפניהם
את גודל עשרם של היהודים. אנכי לעולם לא אסכים לזה
להגביל או להקטין באופן מה את הזכיות הנתונות להיהודים מאתהממשלה. סבת הדבר, אשר היהודים מתחברים הם ע״פ רוב
עם מתנגדי הממשלה, היא לפי דעתי, יען אשר שאר רוח להם
לבחון ולבקר מעשי זולתם. לכן מבקרים ההם בבקרת נמרצה
כם את מעשי הממשלה, ואני אינני מבחין כלל בין היהודים ובין
הנוצרים המתנגדים להצעותי ולמערכי לבי בדבר התקונים החדשים
בכלכלת המדינה שהם נחוצים ודרושים לפי דעתי, ולא היה
בלבי כוונה כלל, כאשר עניתי על דעפעשען אשר הגיעו לידי
והלא כבר עניתי לעיזען ריכטער כי נכון אני גם להשיב לו תשובות
על דעפעשען מצדו, ולא בי האשם אשר לא קבלתי כאלה מאת
אנשי כת ההולכת קדימה״, אלה הדברים אשר השיב ביסמארק
למיודעו איש יהודי, וכאשר שאלהו האיש אם יתן לו רשות
לפרסם קצת הדברים בדפוס, נתן לו רשות על הדבר הזה
ומחשבתו גלויה עי״ז, להוציא את הטעות מלב האשכנזים
ולהחליש את האנטיסעמיטים הסומכים עליו נגד רצונו הנהככה נפלאו דרכי האיש הזה הגדול שבחכמי מדינה, הפושט צורה
ולובש צודה ומתהפך לכמה גוונים לרוח היום, ואולי אחרי אשר
ראה כי השעה איננה משחקת להאנטיסעמיטים, הפנה להם
ערף, כי אין חפץ לו בכתות שדופות ורעועות, שאינם רק
משענת קנה רצוץ.
אך שטעקקער לא ינוח ולא ישקוט, גם אחרי אשר ראה
כי קשה לעצור את רוח הזמן בלכתו קדימה. ואחרי אשר
לא עלתה בידו לכוף את יצר ההמון להשתעבד לו, עוד מוסיף
והולך הוא לדרוש ברבים, והמטיר על ראשי קהלתו שתי דרשות,
אשר מתוכן רואים אנחנו, איך הוא עמל להסתיר את יגונו ואת
שברו, ולעורר את הצבור המתנמנם, שכבר היו להם לזרא
דברי תעתועיו. „אל נא נדחוק את השעה" יאמר הדרשן „גודהולא נבוש כי הכת אשר יסדנו לא נתבכרה ולא נתבשלה עוד
כל צרכה, ולא היה באפשר שאנחנו נתגבר על ההולכים קדימה,
שהם באמת רק עבדים נרצעים אל היהודים בעלי ההון והרכוש
אבל הסתירה הזאת היא בנין, ואם לא היום, כי אז אחרי
עבור עת מה, תקופה חדשה עתידה לבוא בדברי ימי אשכנז
ועד העת ההיא על משמרתו נעמוד, הנה על כן חזקו ואמצו
למלחמה נגד שיטת ההולכים קדימה ונגד היהדות״. אחרי כן
שלח רסן לשונו חפשי והרבה דברי בלע על היהודים ועל
היהדות, והפראפעסאר וואגנער מלא אחריו, ושני ראשי הכת
הבאים כאחד, התנבאו בסגנון מבושם בקללות נמרצות וחרפות
וגדופים נגד היהודים, אך מה יתרון לכל עמלם שיעמלו לבצר
ולחזק את בית עכביש זה, את האנטיסמעטיזמוס, אחרי אשרההתלהבות נשתקעה, ומה גם עתה אשר גם ביסמארק יליט
פניו באדרתו וירחץ בנקיון כפיו. אל מי איפוא ינוסו לעזרה
ובעוד אשר באשכנז נתדלדלו האנטיסעמיטים, כי שערי
הפארלאמענט ננעלו לפניהם ואינם יכולים להשמיע קולם ברמה,
ועליהם להתגודד רק בבתי מרזה ולבקש נחמה בכוס מלא,
הנה מאנגליא, הארץ אשר צדק ומשפט ילין בה, שומעים אנחנו
צפצוף קל של אנטיסעמיטיזמוס מאת בן-מינו של שטעקקער
הפראפעסאר גאלדווין סמיטה, הנודע מכבר בשנאתו לישראל,
כי זה פעמים רבות שפך על היהודים את חמתו במאמרים וספרים
של קטיגוריא, שבהם מלבלבות כל אותן הדעות הנפתלותוהכוזבות השגורות בפי שונאינו מאז, ובמאמרו האחרון הכביה
לגבב דברי לגלוג ודלטוריא, קפדנות והתולים, גניבת הדעת
ואחיזת עינים. עוות הדינים וקלקול הגיון, והדברים מכוונים
וקולעים אל המטרה, ליסד גם באנגליא כת אנטיסעמיטים
אבל לשמחת לבנו אין הלבלר הזה רואה סימן ברכה בעמלו
כי אין הגאוה הלאומית עוקבת את האנגלים, כמו שהיא עוקבת
את האשכנזים, ונסות הרוח שבה האשכנזים מתגאים על יוצאיירך שם, איננה מבצבצת בהם, ואדרבה היהודים יקרים ונכבדים
בעיניהם, יען בני שם המה, ורואים הם את העמים בני יפת
כשפלים במדריגתם מבני שם. וככה נעלים ונשגבים היהודים
בעיניהם, עד כי רבים ממ״ע האנגלים אשר כתבו ע״ד האיסור
אשר אסרה הקאמיסיע ליהודים להחזיק בתי משקה, חוו את
דעתם לאמר, כי נכון ונכבד הדבר הזה, להרים את בני העםהנבחר מאשפתות מסחר נבזה כזה, וגם בעיניהם רע הדבר כי
בני ישראל, אשר מהם יצאו אנשי השם מעולם, ומהם יצא גם
דיזראעלי אשר בו תתפאר אנגליא, בני ישראל אלה יהיו מוזגי
הכוסות לפני האכרים, אך נפלאת היא מאד בעינינו, כי
האנגלים אשר להם לא המדרש הוא העיקר רק המעשה
והנסיון המעשי קודם להעיוני, לא ישכילו לדעת כי היחש הרם
לבד לא יחיה את בעליווהאהבה ליחש היהודים בני שם מפעמת ומתנוססת כל כך
בלב האנגליים, עד כי משתדלים גם הם להעמיד מגלת יוחסין
שלהם על עם ישראל. על החפץ הזה דברנו כבר פעמים רבות,
ולנו להוסיף רק את הידיעה הזאת אשר תרגין לב, כי כאשר
יצא צורר היהודים סמיטה במאמרו הערוך לרוח שטעקקער וכת
ריליה, הרימו עליו בקולם אנשי הכת הזו המתיחשת על ישראל
ויתנוהו לבוגד בעמו, כי בנתנו לבוז את ישראל, הלא בחדא
מחתא הוא נותן לבוז גם את האנגליים, ופוגם את דברי ימיהם
ותולדותיהם, ובשומו אשם את נפש היהודים על אשר עיניהם
דומעות ודולפות תמיד לארץ הצבי ועל כן אינם אזרחים נאמנים
לארץ מולדתם, הלא אגב אורחא נוגע הוא גם בכבוד עם
אנגליא, המאמין אמונה שלימה בעתידות אה״ק, והמושך חוט
של חסד על ההצעה לישוב א״יגם יורש העצר של אוסטריא מפאר ומרומם את ארץ ישראל
בספרו אשר כתב ע״ד נסיעתו בארץ הזאת בשנה זו, וזכר
אחב״י היושבים שם בא בספר הזה לשבח, מראה ירושלים העיר
בקרב יורש העצר רגשי כבוד ותום, ובמעוף רוח מליצתו מתאר
הוא את הזכרונות הרבים האצורים בעיר הזאת מימי קדם, וכפי
הנראה מדבריו לא זרה לו הצעת ישוב האה״ק. בפרט ראויים
הדברים האלה הכתובים בספרו לשים אליהם לב: „מן העת אשר
באתי לארץ הזאת הרגשתי בנפשי שינוי פנימי כביר וגדול
והשינוי הזה הוא התעצמות הרגש והתעוררות כח הדמיון, ולא
נפלא הדבר בעיני כלל, כי האנשים היושבים פה נוטים לתמימות
ולאדיקות בדת, יען הדבר הזה יסודתו במזג הארץ, ובחוט של
ההעלם וההסתר המשוך עליה, וברוח הכתה המרחפת על פניה״.
הנה מזה רואים אנו כי בטבעה של הארץ הזאת שהיתה מושב
אבותינו מאז, ורבים מאחב״י עוד היום ישכנו בקרבה, יש הכנה
לתמימות הדת, ומה יענה ע״ז שטעקקער אשר אליבא דיריה
יהדות והשכלה חפשית וכפירה בדת חד הוא, ושונה ומשלש
בדרשותיו כי היהודים היו מעולם מאטעריאליסטים וכופרים ועובדים
את עגל הזהב.
התשובה היותר נכונה ונמרצה על דרשותיו של שטעקקער,
נתנה לו הממשלה באשכנז בהסירה אותו מכהונת „מטיף החצר״
מפני חרחרו ריב ומדנים ומפני סכסכו עם בעם. הדבר הזה יצאאל הפועל ברצונו של יורש העצר מאשכנז, המתעב את עלילות
האנטיסעמיטים. הנה כי כן אם נתחקה על דרכי שני יורשי העצר,
יורש קיסרית אשכנז ויורש קיסרית אוסטריא, ונתבונן אל
דעותיהם בנוגע לישראל הנגלות ויוצאות לאור כפעם בפעם
תקוה טובה תשעשע לבנו, כי עתידות טובות נכונו לאחב״
בשתי הארצות האלה, אשר תיכלנה להיות למופת לאייראפא כולה
נחום סאקאלאווובכל קנאתם הקשה כשאול אשר ישנאו את עם עני ודל כמונו
ואשר יקנאו בנו — קנאת דת או קנאת איש מרעהו — לא
הרהיבו בנפשם עזות נמרצה כזאת להשיא חטאה נוראה כזאת
על עם ירא אלהים ומלך כעם אלהי אברהם, ורק בימים
האחרונים האלה באחרית ימי מאה תשע העשרה אשר קוינו כי
תמלא הארץ דעה ושנאת חנם כליל תחלוף, רק בימים האלה
לא חזו עוד שונאינו די נקם בנו, בכל השקרים המשוממים ובכל
הדבות הארורות אשר הוציאו עלינו להבאישנו בעיני יושבו
הארץ, ויכלו את חץ רעל האחרון בכליותינו, בתתם אותנו גם
לפורקי עול מלכות ולנותני יד לפושעים ומורדים במלך — הוי
על עלילה מרה ומאררה כזאת, ישומו שמים ותרגז ארץ! העיניכל יושבי תבל ינקרו המלשינים ההם? אם יאמרו לכזב גם
בהתולדה הנאמנה, תולדות בני האדם (וועלט געשיכטע)?
הלא התולדה תוציא כאור משפט ימי העולם (וועלט געריכט)?
ולפני כס משפטה אין משוא פנים ומקח שוחד; ועתה פתחו נא
את ספרי התולדה, שוטטו נא בכל פנותיה וראו נא ודעו
בקשו בכל צפונותיה, חפשו נא בגר האמת בכל מסתריה, אם
תמצאו מרד ומעל בקהל עדתנו מיום אשר גלינו מארצנו וסרו
כתרי מלכינו מבני עמנו, אם יש בכל המונינו שורש פורה ראש
ולענה בזה, אם לא נהפוך הוא מהקצה אל הקצה: כי בכל עת
בכל זמן אשר התקשרו קושרים מעם הארץ למגר כסא כבוד
מלך, השליכו היהודים נפשם מנגד בעד המלך, ובכל לב
ובכל נפש ובכל מאד סעדו כסאו, ובלי כל אהבת בצע ושלמונים
רק מאהבה נאמנה וטהורה עשו כן, כי כן צוה אותנו ה׳ אלהינווכן השביע אותנו, גם כן תצונו תורתנו הקדושה — כאשר נוכיח
ונערוך לעיני כל במרוצת דברי המאמר הזה. — גם בימי דורות
הבינים אשר פעמים אין מספר גזרו עלינו המלכים גזרות רעות
ונוראות עד כי כמעט כלונו בארץ, הלא אלהים יחקר זאת אם
גם אז התגגב בלבנו כל צל מחשבה לא טובה על קובעי נפשנו,
אם לא האמנו אמונה אומן כי רק מאת ה׳ היתה נסבה להגזרות
הרעות ההן, רק הוא הוגנו על חטאתינו, כי חטאנו לו ולא
שמרנו את משמרתו, והמלך וכסאו נקי! ומה עשינו אז?
ענינו בצום נפשנו בנערינו ובזקנינו וחרדנו אל בתי מקדשי
שם שפכנו כמים לבנו נוכח פני ה׳, שם שבנו אל ה׳ אלהינו
ונצעק אליו, כי ישוב ירחמנו ויתן לנו רחמים בלבות המלכים ,
לרחם עלינו ולהפיר את הגזרות אשר גזרו עלינו. ואחרי אשרעברו הימים הרעים ימי הבינים ומלכי אייראפא מלכי הצדק,
קראו לנו דרור ויוציאונו מאפלה לאור באור החיים ככל אזרחי
התבל. הוספנו עוד לאהבה את מלכינו ולעבדם בכל לבבנו
ולשפוך את דמינו ואת דמי בנינו על מזבח אהבת ארץ מולדתנו,
ובכל עז נחזיק במסורת ברית קדושה משולשת, קדושת אהבת
ה׳, קדושת אהבת המלך, וקדושת אהבת ארץ מולדתנו. הן אמת
כי בעת רעה הזאת אשר רוח רעה עברה על הארץ, רוח
משחית ורוח עריצים, רוח בעלי האפס והתהו נסחפו גם שנים
שלשה נערים מבני עמנו בשטף מים הזידונים ההם, אך כל איש
אשר בינת אדם לו, הלא יבין כי שנים שלשה נערים ההם לא
כל בית ישראל היה, ולא רוח איש ישראל ולא רוח תורתו
נוססה בם והם גם הם הלא יעידו ויגידו בפה מלא כי כבר
עזבו את עמם, נאצו את תורת משה וישראל. ודבר אין לה
ולנו ולתורתנו מיום אשר מברו את נפשם אל השטן. והנה כליודעי רוח תורתנו, אשר היא רוח חיינו וחיי רוחנו יודעים
כי התורה הזאת תצוה לנו להיות רוחנו נאמנת את אלהים ומלך,
כי כבוד המלך וכבוד אלהים יחדו נשתוו. כס המלך כס יה
הוא, וכל העובר את מצות המלך במאזנים ישא יחד עם
העובר את מצות ה׳ אלהי הצבאות, קשט אמרי אמת כאלה
כתובים בתורה, שנויים בנביאים ומשולשים בכתובים רבות
פעמים. גם תורתנו המסורה וכל תופשי התורה הזאת אנשי
אלהים וקדושי עליון, יצוו עלינו בשם ה׳ אלהינו לאהבה ולוראה
את מלכינו ולעבדם בכל לבבנו ובכל נפשנו ומאדנו כאשר נעבוד
את ה׳. ואם אמרנו להעתיק בזה את כל הדברים ההם. לא
יכילם ספר גדול ורחב ידים, ומה גם כי לעיני כל ישראל גלוייםהם וידועים, ומי יתן ויתעורר אחד מבני עמנו אשר עטו עט
סופר מהיר בשפת רוסיא לאסוף את כל המאמרים ההם לאספה
ולהעתיקם אל שפה הזאת בספר מיוחד ולהפיצו בין אחינו בניספחת הרוח (סוף מגליון 39)ואף אם בשתי דרכיה אלה. היתה מטרתה ללכת
ולחזיק, בכל זאת ידעה בושת ותתנכל להעטות על מעלליה
מעטה אמונה, או לשום עליהם מסוה משפט. אולם בימינו
אלה בלעה פני הלוט הלוט על פניה והמסכה הנסוכה
עליה, ובמצח נחושה חטאתה כסדום הגידה: כי לא לאמונה
גברה בארץ, ומגמת פניה לחלל גאון כל צבי ולמגר כסאות
הכבוד וההוד; כי בפעם הזאת עלתה זאת הרשעה מרחם
תהו, לבשה בגדי בהו, תורתה תורת אפס לקחה לקח
אין, ומשפטי פיה: כל היש, אין, ורק האין יש — ודור
תהפוכות יאמינו בתהפוכות כאלה!. אנשי אפס ותהו ההם,
אין יראת אלהים נגד עיניהם, כי הם מכחישים לאל
ממעל ויאמרו לא הוא, כי הכל אין; ובאין יראת אלהים, אין
גם יראת מלך, כי מלכותא דארעא כעין מלכותא דרקיע*).בעלי האפס ההם העמיקו שחתו ושאול חטאו, רוח אפינו
משיח ה׳ בחירו, נלכד בשחיתותם, משיח ה׳ אשר הפליא
עשות צדקות ה׳ וחסדי אלהים מכל מלכי הצדק אשר היו
לפניו, אשר קרא לרבבות אלפי עבדים מרודים דרור. לא
בחיל ולא במלחמה כי אם ברוח יראת ה׳ ואהבת אדם אשר
נוססה בו, אשר הקדיש חרבו להציל עמים עשוקים ורצוצי
משפט בחצי אי הבלקאני מתגרת ידי עושקיהם ורוצציהם
העריצים; הקיסר הנאור והצדיק הכביר הזה, הה נלכד
בשחיתות ילדי שחת ההם! — עוד תרעד נפשנו ופלצה
נצחת תאחזנו בזכרנו את יום הראשון לחודש מארץ — מעשה
רצח, ההוא נחשב בעינינו כפרץ רחב בממלכות העולם
והטבע, כהריסה נוראה במשטרי מעשה בראשית, וכחרב רוצחת
בלב צדק עולמים — ובת יעקב קרעה בגדיה, קראה לאבל
יחיד ומספד מר, ותמרד בבכי כביום אשר חרבה עיר קדשה
ושמם בית מקדשה, כי מי כמוה נאמנת רוח למלכיה
הסוככים עליה בכנפי צדקתם? עד בשחק נאמן ועדה התולדההנאמנה, כי מיום אשר נשבתה ממלכות יהודה וישראל ונפזרנו
לארבע רוחות השמים עבדים נאמנים אנחנו למלכי הארצות 
אשר בצל חסדם אנחנו חוסים, עם שונים לא התערבנו, בסוד
קושרים לא תבוא נפשנו, ובקהל מתקוממים לא יחד כבודנו
ובכל לבבנו ונפשנו ומאדנו נעבוד את מלכינו אשר ימליך
הממליך מלכים עליה, ורק שונאי אמת ואוהבי שקר ההופכים
ללענה משפט ובקר לצלמות, רק הם יחמסו עלינו מזמות רשע
כי לא נאמנה את מלכי ארץ רוחנו, וחדשים הם ומקרוב באו
כי הנה אף אם בכל דור ודור קמו עלינו מלשינים שונים, אשר
שננו כנחש לשונם וישפכו חמת עכשוב עלינו ורעל צפעונים על
כל המונינו, בשאט בנפש טפלו עלינו שקרים, הוציאו דבות
נתעבות וכל דברי בלע, התעוללו התגוללו ויתנפלו עלינו לתת
אותנו לפני גוי חוטא, עם כבד עון, ילדי פשע ובנים משחיתים,
בכל זאת לא נועזו עוד ומצח נחושה לא היה להם לטפול עלינו
גם עון מורדים ונותני יד למרימי יד במלך; כי לא כבה עוד
שביב רגש אדם האחרון בנפשות האנשים ההם, וזיקי היושר
לא נדעכו כליל בקרב לבבם עד כי בכל שנאתם העזה כמות,*) (ברכות דף נת) המלך שלמה החכם מכל אדם צוה לנו:
ירא את ה׳ בני ומלך (משלי כ״ד כ״א). ר״ל כי כאשר עלינו המצוה ליראה
את ה׳, כן עלינו המצוה ליראה את המלך, ואם תהיה יראת ה׳ על פנינו,
אז נירא גם את המלך, כי הא בהא תליא.הרוסים חנם אין כסף, ואז יראו המלשינים ולא יזידו עוד לחרוץ
לשונם על עם אלהי אברהם, עם שומר אמונים לאלהים ומלך.
קלמן שולמאןחדשות שונותהמ״ע „זאריא" No. 232 מודיע „כי בשלש הגובערניות
אשר במערבית דרומית של רוסיא לבד, נמצאים בידי היהודים
19,000 בתי מכירת משקה, מלבד בתי שריפת משקה ובתי
זיקוק, ואם נחשוב 6 נפשות לכל משפחה המתפרנסת מן העסק
הזה יעלה בידינו מספר המתפרנסים בעסק הזה בשלש גובער-
ניות לבד לכדי 120,000 נפשות, אשר אם תאושר ותקוים
הצעת הקאממיססיא בידי הממשלה, ישבור להם כל מטה לחם,
וצפויים הם אלי מחסור ומצוקה, להגדיל עוד את צרות ישראל
במקום שהם צפופים יחד, ולבלבל יותר את שאלת היהודים״.מירושלים מודיעים למכה״ע, כי עד היום הזה באו שמה
860 אנשים מפליטי רוסיא ומבולגאריע, ולולא העוני הגדול
השורר בין היהודים שם, אשר בל״ס יגדל עוד ע״י ריבוי מספר
היושבים, כי אז לא היה להם סבה כלל להתאונן, יען מצבם
המדיני בנימוסי ממלכת תוגרמא הוא טוב להם...מעיר נויארק מודיעים כי ביום 26 סעפטעמבער באו שמה
48 יהודים מרוסיא ומאשכנז, כולם אנשים צעירים ובריאים, על
חוף הים קדמו את פניהם שליחי הקאמיטעט המקומי, ושלחו
אותם אל פנים הארץ, אל הערים צינציננאטי טשיקאגא אשר
שם עליהם לבקש לנפשם עבודה להתפרנס ממנה. כעת מחכים
לקראת בוא אניה אחת עם 75 אנשים; בכלל נכונים 500 איש
לבוא במשך חדש סעפטעמבער ואקטאבער, ואחב״י בנויארק
משתדלים מאד לאסוף כסף לקרן קימת, שבו יתמכו את הגולים.האנגלים כפי הנראה אינם מתנהגים בכבדות ואינם מתעצלים
בהכנות לישוב ארץ ישראל. בימים האלה החלו להתעסק
במדידת הככר אשר שם יבחרו לנטוע אהלים להקולוניות העתידות
להתיסד, ותחת אשר היה במחשבתם תחלה להתחיל מפאת
צפונית, חזרו מדעתם והתחילו מן הדרום לגדות הירדן ימה
ושר הצבא קאנדער המנצח על עושי המלאכה נטע אהלו במקום
הנקרא כעת „עין חשבון" הוא חשבון לפנים, ומשם יצאו קוי
מדירתם אל רחבי הארץ.ממשלת אויסטריא הטילה עתה חובת עבודת הצבא על
בני המדינות באסגיע והערצעגאוויגע הנספחות אליה אחרי מלחמת
רוסיא עם תוגרמא, וכוונתה בזה לחזק ולאמץ את מוסדות
ממשלתה שם ולהרגיל לחיי אייראפא את העם ההוא השקוע
במנהגים זרים שנשארו להם מימי ממשלת התוגרים בארץ, על
הדבר הזה מרה מאד נפש היהודים ילידי הארצות ההן מקדם,
כי אם כי היו עשוקים ורצוצים ולא טעמו את נועם חופש האזרח
כל זמן אשר משלה שם תוגרמא, ורק מעת שפכה אוסטריא
את רוח ממשלתה על הארץ התנערו מעפר שפלותם, הנה בכל
זאת זכות החופש מעבודת הצבא שהקבינו אליה מאז, יקרה
להם מאד, ולפי הודעת מ״ע הווינים, הם משתדלים להניע את
לב הממשלה, להמיש את העול הזה מעל צוארם, אבל השתדלותם
 מ'
בל״ס תהיה לריק11
השר הישיש הר״ר משה מאנטעפיורי חגב בימים האלה את
יום הולדתו, יום מלאת לו תשעים ושבע שנה וכדרכו מאז
שלח לחברות שונות של מעשי צדקה וחסד, לכל אחד 97
פונט שטערלינג. השר הוקר עוד בריא אולם הנהו׳. יוסיף ה׳
.
על שנותיו כאלה וכאלה!לפי הודעת מכ״ע Krauzzeitung נגלה בימים האלה עוד
אחד מאנשי ההמון אשר עשה פרעות ביהודים בעיר ארגענויא
באשכנז, וע״י בית המשפט אשר שם. ישא ענשו בעבור שבירת
חלון בבית איש יהודי, לשבת במאסר ששה חדשים
SA- Wבית הספר לעבודת אדמה הנוסד בעיר יפו ע״י חברת
כי״ח, והעומד תחת השגחת ה׳ קארל נעטטער, ישגיא פעלו
לטובת הכלל, ומצבו טוב מאד, בין יבול העבודה אשר יצא
מביה״ס הזה, נכבד הוא בערכו היין חלבן הנבחר מכרמי הקו-
לוניא ההיא, אשר יקפצו עליו הקונים בכל ארצות אייראפא,
ובשנה הזאת נמכרו ג״כ אתרונים מן הגנים העבודים בידי חניכי
ביה״ס ההוא.הנסיך אלכסנדר מבולגאריען הרים את הרב הראשי לעדת
ישראל בסאפיא, למעלת חבר בועד הממשלה
מכה״ע ההוללאנדים מודיעים כי ביום 3 אקטאבער העבר
לא היתה ישיבה בבית הפארלאמענט, ונדחתה ליום שלאחריו
מפני קדושת יה״כ שחל אז, באשר לא יכלו הנבחרים מהיהודים
לבוא להפארלאמענט
לפי הסטאטיסטיקע המדויקת שנגמרה זה מקרוב בארץ
גאליציע, נראה כי מספר היהודים היושבים בה עולים 685,942
נפשות, מהם לערך 200,000 כתבו תשובה על השאלה אי זה
לשון ידברו בביתם, כי לשונם הוא לשון אשכנז (ר״ל הזארגאן
היהודי), אך השאר השיבו כי השפה המתהלכת ביניהם, היא
שפת פולאנית.באסיפה האחרונה של אגודת קהלות ישראל באמעריקא
נשאו ונתנו ע״ד התיסדות הקולוניות לאחב״י פליטי רוסיא ולאחב״י
באמעריקא החפצים להקדיש את חייהם לעבודת האדמה, ונמנו
גמרו כי לדבר הזה נחוץ קודם כל סך 500,000 דאללאר, כל
קולוניסט ישיג 100 אקרעס אדמה (אקקער הוא כמדת „מארגע
האשכנזית), לעבדה ולשמרה ולהוציא ממנה יבול במשך שבע
שנים, ובשתי שנים האחרונות עליו לשלם בעד האדמה לפי
שויה, גם יקבל מאת החברה משען כסף על זריעת זרע, על
בלי המחרישה, ולכל הדברים הנחוצים לעבודת שדה וכרם
בפעם אחת 750 דאללאר, ומחויב להשיב את הכסף הזה אחרי
שש שנים, ההצעה הזאת נתקבלה בעיקרה, ונמסרה אל קאמ-
מיססיא פרטית, לישא וליתן על פרטיה.החוקים החדשים אשר יצאו לאור בצרפת, הלוקחים את
המשרה והשלטון מיד כהני הדת והמדכאים את תקפם ועוזם
כנודע, הם גורמים רעה רבה אגב אורחא ללימוד הדת לבני
ישראל, כי אחרי אשר נחרם למוד הדת מבתי ספר הכוללים
הנה נערי ישראל מחונכים מבלי ידיעת עקרי הדת, ורק תורת
המוסר הכללית לכל בני הדתות השונות ערוכה ושמורה בבתה״ס,
והנגיפה הרוחנית הזאת שנגפו אחב״י בצרפת מיד שואפי, חירות
הרעות במדה גדושה ונפרזה, היא נותנת להם כעת ענין רב
לענות בו; ולבקש עצות ותחבולות להנצל מן הרעות הכרוכות
ונמשכות אחריה, כמו שהזכרנו זה פעמים רבות בהצפירה, אך
עתה רואים אנחנו כי גם באשכנז יתנכלו צוררינו לבטל ולהשבית
את למוד הדת לב״י בבת״ס הכללים, אך לא מטעמם של
מתנגדי למוד הדת בצרפת, רק מטעם אחר ההפוך מן הקודם
מן הקצה אל הקצה, והוא כי בהאסיפה האחרונה של מורי
בתה״ס של בני דת עוואנגעלית בברלין, ערך הרעקטאר בעקקער
הצעה, אשר בה יבקש לבטל את לימוד הדת לב״י בבת״ס
הכוללים, יען יפעלו פעולה רעה על התלמידים הנוצרים, כי
דת הישראלי אינו יכול לדור במדור אחד עם הדת הנוצרית..
קורשאן. ביום א׳ דסוכות נפטר בעירנו הרב המאה״ג הצדיק
ר׳ יחיאל מיכל כהנא אב״ד דקהלתנו בן- תשעים
וחמש שנים היה במותו, וארבעים שנה נהג צאן עדתו, אזן
ותיקן חברות שונות. ורק לעת זקנותו עזבוהו מאוד עיניו
והניח כסא הרבנות, תנצב״ה אפרים בערזינסקי.
9
PA                 אל המאספים והמחלקים ספרי הרמב"ם דפוס ארגעלבראנד
וגאלדמאן בווארשא
הנני להודיע להמאספים מן הרמב״ם הנדפס על ידי הח״מ, כי כעת יחולק
הכרך השביעי ובו נשלם חצי כל הרמב״ם, ובכרך הזה ימצאו המגיד משנה ופירוש
הרדב״ז מכ"י שהוספנו, ובקרוב יחולק החלק השמיני וגם התשיעי גם שם ימצא פירוש
הרדב״ז מכ״י נוסף על הכסף משנה, והכל באותיות ממוצעות כמו שנדפס המ״מ והכ״מ
והלח״מ בכל הכרכים לא כדפוסים הראשונים שנדפס רק הכ״מ ובאותיות קטנות מאד
גם הנני להודיע להסוכנים המחלקים ש״ס החדש מדפוס ראם בווילנא, ולוקחים
פעם בפעם הכרכים מש״ס מדפוס הנ״ל, כי מעתה יוכלו להשיג שם גם הכרכים מהרמב״ם
שלנו הנדפס מחדש ע״י הח״מ, וישיגו שם הראבאט היאות, כי מלאתי את ידם בזה
ע״כ מהרו ודרשו איש איש כמספר הכרכים הנצרכים לו, ואל תאחרו.
אדרעסע למכתבים לי השותף המנהל העסק הזה בסקלאד ספרים הגדול שלי
 מרדכי קאלינבערג
М. Канинбергъ Варшава, Палевкя № 23.
No 23. ווארשא נאלעווקי
M. Halinberg Warschau, Nalewki No 23.אוצר השרשים משפת רוסיא לשפת עברית ומשפת עברית לשפת רוסיא,
להרב הבלשן הגדול ר״י שטיינבערג, ג' חלקים:
Словаръ Виревския и алденскiя составл. С. Цгелибергонъ:
Квренско-русскiя въ I гомъ п. 3. руб.
усско-Виренския въ 2 томахъ и. 3. руб.
אודיע לכל אוהבי שפת קדשנו ושוחרי דעת בשפת ארצנו שפת רוסיא, כי ספר
אוצר השרשים הנ״ל היו לי למקנה מהרב המחבר הנ״ל ומידי ישיגו כל החפצים בם
במחיר הקצוב בעד כל סלאוואר 3 רו״כ, או בעד שני הסלאווארין 6 רו״כ למוכרי
ספרים אתן ראבאט כנהוג
א׳ סירקין מו״ס בווילנא
Русская Кининая Горговая А. г. Сргина въ Вилнъ.בית מלון חדש בביאליסטאק
לכל עוברי אורח הסרים לעירנו ביאליסטאק, הננו מתכבדים להודיע מבית
מלוננו אשר פתחנו בבית חומה הבנוי לתלפיות והמתנוסס בהדרו על רחוב גאוואליפע
Сверная Гостина — Hetel du Nord. :ויקרא בשם
החדרים מרווחים ומפוארים בכל פאר בתכלית היופי. גם שלחני ערוך במאכלים
כשרים וערבים לחיך טועמיהם, ובצדק נקוה כי כל הסרים אל ביתנו ירוו נחת וענג,
כנודע למכירינו מאז כי בידינו להפיק רצון איש ואיש בכל האופנים כיד הידיעה הטובה
עלינו בטוב עסקים כאלה.
B. Schapira et Feigin. מוקיריכם ומכבדיכםהמורה בבית הספר „רעאלשולע" לבני ישראל. פה ווארשא, החתום למטה
מודיע בזה, כי על פי הרשיון הנתון לו מאת המשגיחים על עניני החינוך, נכו
היא לקבל אל ביתו תלמידים לדירת קבע, ללמדם להדריכם בדרך ישרה ולהיות
להם כאב, ומלבד הדברים אשר ילמדו אותם בבית הספר יוכלו לקחת ג״כ מפיו
לקח שפת עבר, ושאר למודים מועילים, אשר לא נכללו בלמודי בתה״ס. גם יש
לאל ידו להכין את התלמידים הרוצים לבוא אל הגימנאזיען, אל בת״ס „רעאל-שולען״
או אל שאר בתי ספר הכוללים, וכל ישעו וחפצו הוא להכין את התלמידים המסורים
לידו ולהכשירם בלמודים ובשכל טוב על צד היותר נעלה
S. Halpern. Wielka No 18.
(המורה היילפערין נודע לכל באי שער עירנו,
למורה אמן יודע דרכי החנוך ועושה מלאכת הקודש באמונה
והאבות המפקידים טובת בניהם בידו לא ינחמו באחריתם).מודיע אנכי הח״מ בזה כי אלמד דקדוק שפת עבר נקוד שמות ופעלים עד
שינתה המתלמד הדק היטב את כל שרשי שפתנו לכל חלקי דבוריהם, ועל פי שמושם
בלשון באר היטב בזמן שלשה חדשים שעה ליום. ולבלתי היות כמתעתע בעיני
הקורא, כי הלא הסכינו בני עמנו ללמד דקדוק הלשון ימים ושנים רבות, והמתלמד
יעלה בידו חרם. לכן אאות בזה לבלתי קבל אף פרוטה אחת מיד המתלמד עד
הראותו הוא לדעת כי קרוב הוא אל תכלית למודו לפי ערך העת אשר יעדתי לו בזה.
אדרעססע להרעדאקציע
אלכסנדר זוסקינד זילבערמאן פה ווארשא
*) קראתי המודעה ואין בה נפתל, כי ידי האיש רב לו בדקדוק השפה. יצחק ג״טהודעה
דאקטאר ה. גאלדמאן
ארצט אים יודישען שפיטאל
וואהנט אויף דער מוראנאווסקי שטראססע
No. 24 אין דער לינקע אפפיצינע אויף
דעם ערשטען שטאק.דאקטאר סלאנימסקי וואהנט אין לאדזי
 אויף פיעטרקאווער
שטראססע, אים הויזע ה׳ „שיקקער״.יצא לאור ספר בשפת פולאנית בשם
Kalendarczyk Paleowy "לוח האצבעי
מאת י׳ גראהן והוא המצאה מחוכמה לדעת
קביעת החדשים לימי השבוע מהיום ולאחר
מאות בשנים או מאה שנים מקודם עפ״י
פרקי האצבעות. הספר הזה הוא מעט
חכמות ורב התועלת וכתוב בשפה צחה
וקלה להועיל גם לבני הנעורים.בכפר זאביליע 4 וויערסט מעיר סטא-
וויסק עומד על יד דרך השאססע בנין
חומה קרעטצמע עם שני איינפאהרען וה׳
חדרים נומערין, ולזה עוד שדה אדמה לערך
ד׳ מארגען, כל הנחלה הזאת שייכת לנו
השותפים, יהודא ליב קורלאנד, ור׳ נחום
ווילימאווסקי, וחפצינו למכור אותה במחיר
1500 רו״כ, כל החפץ לקנות מאתנו יפנה
אלינו ויקנה במקח השוה.הצפירה מראשית צאתה בשנת 1874
עד סוף 1875 בלתי נמצא עוד בהרע-
דאקציא, רק איזה עקסעמפלארין והם שלמים
בלתי חסרים, ומקחם 3 רובל עם פורטא
והצפירה משנת 1875 לבדה נמצאה למד
מקחה 1 רו״כ 20 ק'.שאלות ותשובות
לה׳ אברהם יצחק קאפ׳ לא נדפים, לה׳ יעקב
טיזש בח׳ התחיל אז מן 14 ולא מן 19, ובכ״ז
שלחנו שנית הפעם, לה׳ ז׳ נאייש׳ בסו׳, דברים שבע"פ
אין אנו רשעים לתת בכתב, לה׳ ס׳ ראספורט בטע-
למנעשט, עוד הפעם הגענו מכתב בשמו לשנות
האדרעסע שלו, ואנחנו לא נחליף ובפרט אחרי שנדפס.הדורשים באדרעססא שלנו יכתבו כזה
редактору газ. ГАEопр
З. Слонинскому Варшава. אז
S. Sionimski in Warschau
Dzika No 25a.