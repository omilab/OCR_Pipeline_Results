A
ברוסיא ופולין.
 השולח במוקדם לשנה 5 רו״כ.
 לחצי שנה 2.75 רו״כ.
ל לרבע שנה. 1.50 רו"כ. 
 ביתר הארצות 20 פראנק. 
אל באמעריקא 5 דאללאר.
Cצצ
מחירו באשכנז:
א
14 רייכס מארק לשנה.
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳
Aמכתב עתי משמיע חדשות
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים, ירושלים. מינסק. לאמזא
קריוואזאר. לאדז. הצופה לבית ישראל
מכתבים מזיעבענבירגען. הודעות. שאלות ותשובות.דברי הימיםהסערה אשר התחוללה בימים האחרונים בעניני המדינות
קמה כעת לדממה, הסכסוכים והשאלות אשר השתרגו עלו
ברום עולם המדיני יצעדו לאט לאט לקראת פתרונם, להרים כל
מכשול ולהיות המעקשים למישור, ותחת אשר עד היום רבצה
אימה חשבה על פני אוהבי השלום, לא כן עתה כי נסו יגון
ואנחה, ובמחניהם ירונן וירועע, ושפה אחת ודברים אחדים להם:
שלום שלום, אין פרץ ואין בדק בחומת האחדות בין הממלכות.
השרש אשר ממנו עלו כפורחת התקוה והבטחון בשלום אייראפא, 
הלא הוא מסע שר החיצון לממשלת רוסיא ה׳ גירס אשר בקר
בהיכל קיסר אוסטריא פראנץ יוסף, וזה האות לטובה ולשלום
לא בודד הוא במועדיו, כי בלעדיו הביאו הימים האלה חדשות
טובות גם משאר הארצות. העננה הרת חזיזים אשר רבצה על
שמי צרפת לא תפיל עוד אימתה ופחד כבתחלה, כי אחרי עמל
רב עלה ביד הממשלה בצרפת למצוא נתיבותיה בדרכה
ותון ומלא חדק וחתחתים מכל עבר, ואף כי עוד לא הוקמו
הע
על מכונם סדרים איתנים, אבל לעת הזאת די להממשלה כי
הצליחה לצאת ולצעוד צעד אחד מתוך ההפכה. גם שאלת
מצרים יצאה מאפילה לאורה, אחרי כי בימים האלה לפי השמועה
הודיעו ממשלות אשכנז ורוסיא, אוסטריא ואיטאליא, כי נכונות
 הן לאשר ולקיים את כל מעשי אנגליא אשר עשתה ואשר תחפוץ
לעשות בארץ מצרים. הנה כן לפי שעה נחה שקטה המהומהבשבוע העבר שב שר החיצון ה׳ גירס מוויען לבירת
המלוכה פעטערסבורג, וכבוד הקיר״ה הואיל לקבל את פניו
ולשיח אתו. מה היתה מטרת השר גירם במסעו לבירות שלש
הממלכות אשכנז איטאליא ואוסטריא? השאלה הזאת מרחפת
כעת על שפת כל יודעי דבר מדינה. ועוד יותר יחקרו וידרשו
כעת על דברת מטרת מסע השר גירם מאשר חקרו והתחקו עליה
בתחלה בסורו לברלין ולווארצין היכל ביסמארק. דורשי רשומות
כבר הקימו תלי תלים של השערות על יסוד הדבר אשר חזו,
כי קבלת פני השר גירם בוויען היתה בחבה יתירה וביתר כבוד
והדר ויקר בעיר וויען, מאשר היתה קבלת פניו בברלין. בין
בעלי ההשערות יצא מכ״ע „נייע פרייע פרעססע" לא לשערולדרוש רשומות אך להחליט לדבר ברור, כי רוסיא ואוסטריא
כרתו ברית אמנה בנוגע לעניני השאלה המזרחית, ועל פי
הברית החדשה הזאת תוכל רוסיא לבצע את חפצה לספח את
מדינת רומעליא המזרחית אל בולגאריע, ובשכר זה הבטיחה
רוסיא לעמוד לימין אוסטריא, לכונן השגחתה ולתקוע יתדה בשתיהארצות סערביע ומאנטענעגרא, והנה אם אמנם רחוק הדבר
אשר ממשלת רוסיא תמשוך את ידיה מסערביע ובפרט ממאנטע-
געגרא, בכל זאת רבים מיודעי העתים האמינו זאת, יען נודע
כי השר השליט כעת בעניני חוץ באוסטריא, ה׳ קאלנאקי, הוא
מן המחזיקים במעוז ממשלת רוסיא, וגם בזה ראו ידים מוכיחות
להשמועה הזאת, כי במשך הימים אשר ישב השר גירם בוויען
שננו מכ״ע המדברים בשם ממשלת אשכנז את לשונם להוכיח,בי מסע השר גירם אין לו מטרה מדינות כלל, ונקל היה להבין
כי הקנאה וצרות עין מדברת מתוך גרונם, יען לא טוב הדבר
בעיניהם אשר אוסטריא ורוסיא נושאות ונותנות בעניני עולם
המדיני מבלי עזר איש הבינים הנסיך ביסמארק. והנה כל האותות
המופתים האלה יחד תמכו את השמועה אשר הביא מכ״ע נפ״פ
הנ״ל ע״ד כריתת הברית בין שני איתני אייראפא אוסטרייא ורוסיא,
וכל כך נתפשטה השמועה הזאת ברבים ותפעל פעולה חזקה
כל ארצות אייראפא, עד כי ראו מכה״ע אשר לממשלת
אוסטריא לנכון לפניהם להכחיש את השמועה הזאת, ולהודיע כי
לא קמה ולא נהיתה ברית כזאת בין רוסיא ואוסטריא לעבור בין
בתרי תוגרמא, יען שאלת חלוקת תוגרמא עודנה באבה בוסר
ולא נתבכרה ולא נתבשלה כל צרכה שתוכל להיות ליסוד לבריתממלכות, אולם שאלות אחרות העבירו שרי רוסיא ואוסטריא
יחד תחת שבט הבקרת, ובנוגע לשאלות האלה זזו ממקומם
סלעי המחלוקת בין שתי הממלכות, אחרי הגלות נגלות
ההכחשה הזאת על עמודי מכה״ע אשר לממשלת אוסטריא
נפלגו יודעי העתים לשתי מפלגות, יש מאמינים בשמועת הנפ״פ
למרות ההכחשה, ויש אומרים כי מן הנמנע הוא אשר שאלה
כבירה ורמה כשאלת חלוקת תוגרמא תוכל למצוא פתרון לפסוק
עליה פסק דין בין ממלכה לחברתה, מבלי השתתפות שאר
ממלכות אייראפא אשר עניני ארצות המזרח נוגעים אל עצמן
ואל בשרן, לכן קרובים אל האמת דברי מכה״ע אשר לממשלתאוסטריא, כי לא בשאלה עיקרית כזאת רק בשאלות אחרות באו
שתי הממלכות רוסיא ואוסטריא לכלל דעה אחת; והנה אם כה
או כה, לכל הדעות ברור הוא, כי הסכסוכים אשר התנגש
בימים האחרונים בין רוסיא ואוסטריא חלפו ואינם, ורגל שתי
הממלכות כעת שלום ואהבה
נשיא המיניסטערים החדש בצרפת, ה׳ פאלליער, עבד
עבודת הממשלה בזעת אפו, בעודו מיניסטער בן יומו כבר
היתה לפניו השאלה הנכבדה ע״ד המתאוים למלוכה יורם באנא-
פארט וצאצאי בית ארלעאן, ויהי בית הנבחרים מקום המחזהלמלחמת הלשון ולמדנים וכעס שאון ומהומה. שתי הצעות היו
ערוכות לפני הנבחרים. הצעה אחת מאת הנבחר פלאקקעה,
אשר דרש מאת הממשלה לגרש מארץ צרפת את כל בני
באנאפארטע ובני ארלעאן, ולצאת ביד חזקה נגד בני המפלגות
הצמודות וקשורות בהם. והצעה שניה מאת הנבחר פאבר אשר
דרש מאת הנבחרים לתת הרמנא ורשות להממשלה לשלול מאת
בני באנאפארטע ובני ארלעאניסטים את הזכיות, לבל יוכלו לשאת
משרה בצבא ולא להיות נבחרים מטעם העם לכהונה ופקודה
אחרת מפקודת הממשלה, ואם יוסיפו המתאוים למלוכה לקשור
קשר ולעשות מהומה ומבוכה בארץ, אז יש הרשות להממשלה
לגרשם מן הארץ. נגד שתי ההצעות האלה נלחמו הבאנאפאר-
טיסטים והארלעאניסטים בכל כהם, ותהי המלחמה גדולה וכבדהמאד. ביום הראשון מימי המשא ומתן בענין זה, התחוללה סערת
הויכוחים כ״כ נגד נשיא המיניסטעריום החדש ה׳ פאלליער
וימררוחו ורבו בעלי חצים מכתות המתנגדים כ״כ עד כי מקוצר
רוח ומעבודה קשה התעלף באין אונים, והובא לביתו חולה
וכואב ועוד לא שב לאיתנו, ולע״ע מלא מקומו שר המשפטים
ומלחמת הויכוחים עשתה דרכה בסופה וסערה עד אשר נצחו
הרעפובליקאנים את מתנגדיהם, וברוב מנין של 373 נגד 163
אשרו וקיימו את הצעת הנבחר פאבר אשר לא תדרוש מדת דין
קשה כמו הצעת פלאקקעה, רק משמרת למשמרת לבל יוכלו
אויבי הרעפובליק להרוס יסודותיה, על כן ידרוש להוציא מן
הצבא את צאצאי הארלעאניסטים, ורק בשעת הצורך כאשר
תראה הממשלה, כי השעה צריכה לכך, רק אז יש לה הרשות
להרחיק מן הארץ את בני באנאפארטע ובני בית ארלעאן. שרי
ממשלת הרעפובליק תמכו את הצעת פאבר ולא את הצעת
פלאקקעה, והנה על כן תוכל קבלת ההצעה הזאת להחשב בצדק
כמו נצחון המיניסטעריום החדש, אבל עוד ההצעה לא היתה
חק ולא יעבור, כי אחרי משפט בית הנבחרים כל הצעה חדשהתבוא לפני משפט הסענאט, ואם הסענאט ישיבנה ריקם אז
תשתקע ולא תצא לפעולות, או אם בעלי ההצעה עומדים
בתקפם להוציאה לפעולות, אז אין לפניהם דרך אחרת רק
להתיר אגודת בית הנבחרים ולהועיד בחירות חדשות, אלה הם
משטרי צרפת מאז נוסדה הרעפובליק הזאת, ובכן תבוא הצעת
פאבר לפני הסענאט, ומי יודע אם תהיה גם לפני הסענאטלרצון, הן לא כבית הנבחרים בית הסענאט, בבית הנבחרים
יד חפצי רעפובליק ושואפי חדשות על העליונה, אבל לא כן
בבית הסענאט, רוב יושבי הסענאט מוציאים ישן מפני חדש
וגדול מאד מספר הזקנים שדעתם נוחה מן נסיכי באנאפארטע
ובני בית ארלעאן, על כן עיני כל דורשי שלום צרפת נטויות
כעת אל הסענאט לראות אם יתיצב במערכה לימין הרעפובלים
או לימין שוטניה. הפרעזידענט גרעווי אשר בכל ימי חייגאמבעטטא היה נחבא אל הכלים, יצא עתה לפעלו בשקידה
והחריצות נמרצה, על ידו נתפרדה החבילה של המיניסטעריום
הקודם, והוא כונן את המיניסטעריום החדש, ומה רב היה
עמלו אשר עמל טרם בנה את הבנין הרעוע והרופף הזה. כל
גדולי שרי הצבא מאנו לקבל את משרת שר המלחמה, יען רובם
ככולם חוסים בסתר בצל נסיכי ארלעאן, ובאשר על שר
המלחמה תהיה החובה מוטלת לבצע את פקודת הממשלה לקחת
את כל משרות הצבא מעל שכם נסיכי ארלעאן, לכן מאנו שעל
ידם תתגלגל חובה, ושהם יהיו מטה הזעם ביד הרעפובליק
נגד בני בית ארלעאן אהובי נפשם, רק שר צבא אחד צעיר
בצעירים הגענעראל טיבארין, אשר רבים מרגנים אחריו, כי
הורתה ולידתה של משרת גענעראל אשר על שכמו היתה שלאכהוגן, כי הוא נתפש בזעדאן בין השבוים, וישבע שבוער
אמן לממשלת אשכנז, כי לא ילחם נגד אשכנז כל ימי חייו
ויאמינו לדבריו וישיבוהו אל ארצו ואל מולדתו, ולא זכר האיש
את שבועתו ויתיצב במערכה בשדה בתוך חיל לאאר, ובתוך
שרידי הרב ההם זכה למעלת גענעראל. וכאשר נודע הדבר
לממשלת אשכנז אז חרצה עליו משפט מות שלא בפניו — והנה
איש כזה הוא היחיד ומיוחד בין שרי צבאות צרפת אשר אבד
לעמוד לימין הרעפובליק בעת צר לה, והוא היה לשר המלחמה
ולחובש נגד נסיכי באנאפארטע ובית ארלעאן. עתה גפן נא
נראה מה משפט שאר המיניסטרים. הנשיאות על המיניסטעריוםוגם שלטון עניני חוץ, ונוסף על זה שלטון עניני פנים כל
הכהונות הנשגבות האלה היו לע״ע לאגודה אחת, ונתנו ביד
רועה רוח אשר לא נודע שמו בין חכמי מדינה, ה׳ פאלליער
אשר בין כה וכה חלה את חליו מן הויכוחים, וכל כהונת הרע-
פובליק יחד אתו מוטלות על ערש דוי, כל החזות הקשה הזאת
נותנת קטורה לריח ניחוח לאויבי הרעפובליק, לא נפל לבם ולא
רפו ידיהם גם אחרי נצחון הרעפובליקאנים עם הצעת פאבר בבית
הנבחרים, לפי השמועה דבר הגענ׳ גאלליפע דבר אשר יוכל
להרגיז ולהרעיש את הרעפובליק כולה. הוא אמר, כי אם תגרש
הממשלה את נסיכי ארלעאן, אז חמשים גענעראלים צרפתים
יארחו לחברה עם הנסיכים באשר ילכו, אם יסוד השמועה הזאת
באמת או לא, בל נוכל לדעת, אבל גם המעשים הנראים לעיני
כל די בהם להפיל אימה על הרעפובליק. הציר של הרעפובליק
היושב בחצר קיסר אוסטריא, הגראף דישאטעל נסוג אחורממשמרתו כהודע לו, כי הצעת פאבר נתקבלה. הנסיך אוימאל
חוטר מגזע בית ארלעאן הקדיש את קרוביו ועבדיו לבוא להיכל
בשאנטיללי להועץ כדת מה לעשות נגד החלטת בית הנבחרים
בין כה וכה חלה יורם באנאפארטע בשבתו כלוא במאסר ויעבירוהו
משם לבית החולים, דברי משפטו יתנהלו בכבדות, ובכוונה
משתמטים חוקרי הדין במעשיהם ומצפים לשמוע את החלטת
הסענאט בענין הצעת פאבר. הרעפובליק עודנה צרורה בצרור
סכנה עצומה, בכ״ז הוטב מצבה מעט בשבוע העבר מאשרהיה קודם לכן. מכ״ע „נאציאנאל צט״ג" הברליני אשר במאמריו
בעניני חוץ הוא עומד לשרת לפני ממשלת ארצו ומקבל השפעה
ממנה, הוא מסביר דעתו ואומר: ממשלתנו צופיה בעין פקוחה
על מצב הענינים בארץ צרפת, ולא תחוש לצרפת עתידות
דעות. ממשלתנו בטוחה כי בסכסוכים הפנימיים בצרפת סוף
כל סוף ינצח השכל הבריא את הדמיונות. לפי דעתנו כל
המקרים אשר קרו כעת בצרפת הם כמו תולדה הכרחית הנמשכתכעולל רך המתעטף אל חיק אנשים נעלים וכבירי כשרון, למען
תתקיים רעפובליק כזאת נחוצים אנשי המעלה דגולים מרבבות
לכן נפגעה הרעפובליק עמוק עמוק במות מנהלה אביר הרועים
גאמבעטטא. אולם עתה תצא הרעפובליק מסתר המדרגה
ותתלמד לעמוד על רגליה גם מבלי עזר ומבלי מעוז אנשים
נשגבים וכהרעפובליק באמעריקא ובשווייץ תהיה גם היא
והנה למען תגיע למדרגה זאת עליה להרחיק מעליה כל צר וכל
משטין, לכן טוב ונכון הדבר אשר החליטה לשלח את המתאוים
למלוכה אל מחוץ לגבול. זאת היא דעת ממשלת אשכנז המבוארת
בתוך מכה״ע הנ״ל
מגפה שוררת בעולם המדיני ה׳ דיקלערק נשיא המי-
ניסטעריום החדש חולה, נאפאלעאן החמישי אשר בבית
האמורים, חלה פתאום — וגם הקיסר ווילהעלם והנסיך ביסמארקהם מוטלים על ערש דוי. חולשת הקיסר ווילהעלם לא מעלה
ולא מורידה, אבל הליו של ביסמארק מרפה את ידי המפלגור
הנמשכות אחריו, ומוסיף אמץ להמפלגות המתנגדות. בימים
האלה התגברו אוהבי החפש על אוהבי העבדות במערכה
בהפארלאמענט ויובילו לקברות את מזמת ביסמארק באחת
מהצעותיו. ביסמארק ערך לפני הפארלאמענט הצעה, לשוב
ליסד חברות ואגודות של בעלי המלאכות (צונפטוועזען). להיות
כל בעל מלאכה זקוק וכפוף אל איזו חברה ולא חפשי ונעזב
לנפשו. חופש בעלי המלאכות היא פנת יקרת בין הקנינים
היקרים אשר קנה הדור החדש, כי לפנים שחחו בעלי המלאכות
תחת עול עבדות בתוך החברות. והחברות היו משועבדות
להממשלה לעשות בהן ככל אות נפשה. והנה עתה בשוב
נסיך הברזל אחורנית מכל מעלות רוח האדם בדור האחרון, זמם
לקעקע גם את הבירה הזאת את חפש בעלי המלאכות, ודעתלנבון נקל, כי לו עלה ביד ביסמארק להחזיר ליושנן את חברות
בעלי המלאכות, כי אז עד מהרה שלט בתוך החברות האלה
רוח השוכים וצוררים כשטעקקער ועדתו, ועבדות והכנעה
להממשלה, על כן קמו נגד ההצעה הזאת כל אוהבי החפש
ותפול ההצעה מפני רוב דעות של מתנגדיה — מכ״ע אשר
לממשלת אשכנז מודיעים כי אחרי ישוב ביסמארק לאיתנו. הוא
מוכן ומזומן לערוך לפני הנבחרים את שאר הצעותיו, אשר כולןהולכות אל מקום אחד להרוס את הקאנסטיטוציאן ולהרבות לו
עבדים אשר יאמרו הן לכל אשר יאמר הוא הן, ולאו לכל אשר
ואמר הוא לאו; והנה כמו הכנה אל מערכות ההצעות החדשות,
ראה ביסמארק לנכון לפניו לפרסם בכל מכה״ע תוכן מכתב אשר
כתב הקיסר ווילהעלם אל האפיפיור ברומא, על אדות שאלת
הקאטולים אשר באשכנז, המכתב הזה כתוב ביראת הרוממות
במדת חסידות אשר לא נשמע כמוה מאת קיסר אדיר פרא
טעסטאנטי נגד כהן גדול קאטולי, הדפסת המכתב הזה ופירסומו
בכל מכה״ע, תכליתם למשוך את לב הקאטולים. למען יעמוד
ביסמארק במלחמתו נגד דורשי החפש(חדשות בקרב הארץ). בין החדשות אשר צמחו על
חלקת מחוקק הכי נכבדים הם התקונים אשר יעץ ועד נבחר
הממשלה ובראשם סגן שר הפנים אשר זה עתה גמרו את מלאכתם
להתחקות על שרשי מסחר המשקאות ולפלס לו נתיב טוב וישר
אשר פרי ישוה ממנו ולא תגרע תבואתו לאוצר הממשלה. הנד
יעין הועד את הדברים האלה: הרשיונות לקבוע מסחר משקאות
ונתנו בערים ע״י פקידי מנהלי הערים ובכפרים ע״י פקידי הכפרים
כל קצבי כסף ענושים המוטלים על מוכרי משקה מפני עבירת חק
מחוקי הממשלה וגדר מן הגדרים, הממשלה תגדיל ותרבה אותם
מן העת הזאת ותוציא עבוט מאת הנענשים אשר אין ידם
משגת לשלם את הקנס של ממון; אל כל העונשים יתוסף עונש
חדש הגדול מכולם והוא, סגירת בית המשקה ונטילת רשות
להלוטין מאת בעליהם לבל יעסקו בעסק זה לעולם; אסור יהיהבאיסור מוחלט למכור משקה בהלואה והעובר על איסור זה תנעול
הממשלה את בית המשקה שלו, ובשעת הצורך תשים עבריין
כזה גם במאסר, כן גם תשגיח הממשלה על הדבר לבל יוכלו
אנשים אשר ריחיים של משפחה על צוארם להלכד במוקשי
השכרות ולאבד הונם ונחלתם בתאוה השובבה הזאת. גם
תשגיה לבל ימזגו סוחרי משקה את סבאם לזקני יועצי הכפרים
ולהשופטים למען ישימו עיניהם בכוס ולא יעשו את חובתם
באמונה, ואם יתברר הדבר כי בכח המשקה עלה ביד סוחרי
משקה להשיג רשיון מאת הפקידים לעסוק במסחר זה, אז יסגר
בלי איחור בית המשקה על מסגר. כל החוקים האלה אשר אזן
וחקר הועד הנ״ל, נערכו לפני הממשלה הרוממה למען תת להם
)No. 34 תוקף ועז (גאוויניהמכ״ע רוסקי וויעד׳ מודיע, כי בהמיניסטעריום של ענינים
החיצונים בפ״ב נושאים ונותנים כעת עם צירי הממלכות של
אוסטריא אונגארן ורומעניע, בדבר היהודים היושבים על גבולות
שלשת הממלכות ההן, להרחיקם משם לתוך המדינות בפנים
במרחק ידוע מהגבולים, בכדי למנוע מהם עסק העברת המכס.)N. 36 אשר פרץ לרוב במשך הימים האחרונים (גאוויני
מכ״ע הרוסים מודיעים (וויעק No 26), כי שר הפנים וראש
כנסת הגדולה (סינאר) להדת הפראוואסלאווית באו לכלל דעה
אחת לכונן ועד מיוחד ליסד סדרים ולתקן תקונים בעניני יחש
הדתות השונות אל הממשלה, בהחוקים ע״ד נשואי תערובות
וע״ד תמורת הדת גם בנוגע אל דת המחמדנים והיהודים. —מכ״ע (קוריער וואר׳ No. 26) מודיע מקיוב, כי הגענ׳ גובער״
דרענטעלן נקרא בימים האלה לבוא לעיר המלוכה פט״ב ושמח
יבואו גם שאר הגענ׳ גובערנאטורים — כן מודיע כי הרוססי ה׳
גאלאגאן, אשר דעותיו ביחוס שאלת היהודים נודעו למדי מימי
מועצות הועדים. הוא נבחר להתאחד בסוד הועד הגדול של
קאכאנאווסקי המחוקק חוקים רבים ושונים בכל מקצועות ההנהגה
הפנימית בארצנו.מכ״ע רוססקי יעוורעי (No 2) מודיע מעיר וויטעבסק, כי
שם נרצח איש יהודי מאת איש נוצרי באכזריות נוראה מאין כמוה.
המנוח ה׳ כהן היה איש תמים וישר ומסובל באשה ובנים והיה
משרת בבית מסחר, ואדונו נתן בידו סך כסף לשאת אל בית
נתיבות הברזל (באהנהאף), ויהי בדרך בלכתו אל מחוז חפצו
סר אל חנות איש רוסי לתבוע את חובו ושם מבלי משים הוציא
את כיסו עם כספו, ויהי כראות זאת האיש הבליעל ויתנפל עליו
הוא ואמו וירצחוהו נפש
מכ״ע הצורר קיובליאנין העלה על עמודיו עלילה חדשהלאמר כי היהודים מוכרי המשקה שליטים בהשופטים המושבעים
הנבחרים מבין העם ומצודתם פרוסה עליהם להטותם אל כל
אשר יחפצו ועושים בהם קנין וחזקה (1?) וכופים עליהם הר
בגיגית להטות משפט לחייב את הזכאי ולזכות את החייב —
ומכ״ע נאוו׳ וורעמיע נפל על המציאה הזאת ועשה בה מאמר
ועל יסוד הלום כוזב זה אשר כל שומע יצחק לו, החליט כי
במחוזות המערב והדרום אשר שם בני ישראל נחתים חובה
והכרח לבטל סדר שופטים מושבעים המשועבדים בחזקת היהודים.
מ״ע ויאסחאד הדפיס מאמר נכבד המוכיח עד כמה השנאה
לישראל מרקדת כשטן בתוך שערים המצוינים בהלכה ומוליכה
שולל חכמים רוסים היושבים בקתדרא ומכהנים בהיכל המדע
מחללים כהונתם זאת בחרפות וגדופים נגד ישראל, לדברתמכ״ע הנ״ל הסופר הרוססי שיגארין הנודע מכבר הוא עושה
סחורה בסניגוריא שלו לטובת היהודים ואחרי אשר חיבוריו הביאו
לו חרפה תחת כבוד לכן אחז דרך אחרת והוא סובב סובב
בערים שונות בבתי יהודים ומדבר על לבם להסתפח אל איזה
חברה נושאת שם „פושקין" ומשתוקקת לקרב את לבבות הרוסים
והיהודים ולתכלית זה הוא דורש כסף חתימה מאת נגידי ישראל,
וכל העסק הזה הוא רמיה וגניבת דעת.מכה״ע וויעק (No. 24) מודיע, כי הסופר הנכבד הרוססי
הגראף ל׳ טאלסטאי היושב במאסקווא לומד בשקידה שפת עבר
מפי הרב מינאר ועושה חיל בלמודו עד להפליא. תכלית למודו
הוא חפצו להעתיק את כתבי הקדש העתקה שלימה ומתוקנה
מכ״ע רוססקי וויעד׳ מודיע, כי בעיר סאמארא מבצבצת ויוצאת
חברה חדשה של נוצרים מתיחדים הדומים בעקרם אל הקראים.
מכ״ע וויעק (No. 25) מודיע מערי וואלין, כי שם עומדת
על הפרק שאלת הקיום של היהודים מוזגי משקה, היהודים
מתאמצים בכל כחם ובכל תחבולותיהם לדלג על הגדרים האוסרים
להם מסחר משקה בכפרים. ובמלחמת הקיום הזאת המתחוללת
בכה נורא יעמדו האכרים לימין היהודים ועוזרים להם
בתחבולותיהם, וכבר נתפשט המנהג בכל גלילות וואלין להיות
האכרים זוכים ברשיון על שמם ומניחים מקומם אל היהודים,
והנחה כזאת מחירה חמשים רו״כ. הסופר הנ״ל צווח כברוכיאנגד האכרים הנהנים ומהנים ובשמחה יאמר כי עוד לא אלמן
העם גם מאכרים אכזרים אשר לא יחפצו לעזור להיהודים, ומי
יתן וירבו כמותם בוואלין עכ״ל — בשבוע העבר הודענו
לקוראינו את מעשה האציל מאפאלע אשר סגר את כל בתי
מסחר משקה אשר להיהודים בעיר ההיא. לפי הודעת האיזרא-
עליטא התנקם האציל הצורר הזה ביהודים יען לא בחרו בו
לשימו לשופט הכפרים, מכ״ע וויעק מוסיף נופך על הידיעה
הנ״ל, כי האציל באפאלע יסד ארבע חנויות של נוצרים נגד
החנויות של היהודים אשר רבו בעיר ההיא, על כל החדשות
והנצורות האלה ישיש מכ״ע וויעק ועמו יחד כל צוררינו
מכ״ע rzcg. at! בגליונו האחרון שב לדבר על אדות
עלילת הדם והבטיח לתת אותות ומופתים ממעשים שהיו אשר
לא ישאירו שום נדנוד ספק בצורך דם ילדי נוצרים. דבה שפלה
בתכלית השפלות כזאת גדשה את הסאה וראוי ונכון לגדולי
אחב״י יושבי עירנו לצאת נגד מכתבי עמל בני בליעל כאלה
בגליון הבא של מכ״ע הנ״ל יבואו האותות והמופתים; נחכהונראה מה יהיו חלומותיו
בקהלת אחב״י בעירנו מוקטר מוגש כבוד ותהלה לכבוד
הנדיב הנכבד ה׳ ברוינשטיין אשר התנדב לטובת בית הספר
„רעאל-שולע" של ה׳ דיקקשטיין למען נערי בני ישראל, סך
עצום 20,000 רו״כ כמו קרן קיימת אשר פירותיה יהיו לצרכי
בית הספר הנ״ל. בטוב צדיקים תעלוץ קריה, וגם אנחנו
נותנים ברכה לראש משבירהצופה לבית ישראלבשם „בעל החלומות" קראו בני יעקב ליוסף אחיהם כאשר
ספר להם שעפים מחזיונות לילה, איך כל האלומות תסובינה
תשתחוינה לאלומתו, ואיך גם צבא המרום במרום ישתחוו לו
ארצה, כי רוח היא באנוש לשנוא את רעהו המתנשא עליווהאומר אני ואפסי עוד וכל העולם לא נברא רק בשבילי. אם
יצדק האיש בגאונו או לא יצדק, אם גדול הוא בענקים ובאמת
לו יאתה כבוד ופאר או אזוב הוא המתנשא לארז, אחת היא
קנאים יפגעו בו, וישימוהו כמטרה לחץ. כן הננו רואים בין
אדם לחבירו וזאת נחזה גם בין עם לעם, העם אשר יתהלך
בגדולות ונפלאות, העם אשר יתרומם על במתי התהלה והתפארת
וישים עטרה על ראשו, ובראשי הומיות ישמיע קולו ברמה כי
הוא מאיר נתיב ומנהל לכל באי עולם, עם כזה אשר יזרע מהללי
פיו יקצור בוז ולעג השאננים. את הדבר הזה הבינו מורינו
ימאורינו מאז ומקדם, ולכן נתנו לנו את התורה היקרה מפז,
„לעולם יהא אדם ענוותן ושפל ברך וכו׳, ובכל הדורות שהיו
ישראל מסתכלין כלפי מעלה ומשעבדים את לבם לאביהם
שבשמים לא התגאו ולא התרברבו. לא השמיעו במרום קולםכי נתן להם קורא הדורות מראש „תעודה" עלי תבל לפלס מעגל
העמים ולהפיץ אור ודעת, לא חפשו באבוקת החקירה למצוא
בין זרים תכלית לחייהם ואחרית לפעולותיהם, לא העבירו את
כל טובם „מרשות היחיד לרשות הרבים״. אך בקרב נפשם
פנימה ראו את תעודתם והרגישו את תכליתם, בתוך ד׳ אמות
שלהם מצאו מנוח ועדן לנפשם, ולא בקשו „מלכותא בלא תגא״,
ולא התימרו בכבוד מנהלים ונושאי רגל לכל בני האדם. רק מן
העת אשר נגה אור ההשכלה בין אחב״י „במערבא״. באשכנז
ובשאר הארצות, ומן העת אשר החלו המנקשים והמכרסמים
המלבנים והמנפצים לתקן את הדת ולברוא לה פנים חדשות
לקחו לשונם להועיד לישראל תעודה בין העמים, לאמר: היהדות
היא חנות פתוחה וישראל הוא חנוני מקוף. הנותן מתורתו
ומחכמתו לכל העמים והמרכיב על כתפיו את כל העולם כולו
ומאז ועד העולם ישראל הוא מוכתר בנימוסו להאיר לארץ ולדרים
עליה, ועוד הוא משפיע ומאציל את קניניו הרוחניים ואת טובו
הנצחי, ועוד לא הגיעה העת אשר יאמר: „עד כאן תחום
פעולתנו״. מה זר ומה נפלא שינוי הדעות בין דורות ראשונים
ובין הדור המתוקן והמושכל בחו״ל ! קמאי קשושאי מסרו נפשםעל קדושת השם, חבת הקדש היתה חזקה ועצומה בלבם, בכל
זאת במקום גדולתה של אהבת הדת היתה גם ענותנותם ושפלות
רוחם, ולא התנשאו למאשרי דרך ולבעלי תעודה, והאחרונים
אשר החקירה החפשית השליכה קרחה כפתים על לבם ופסקו
הלכה: בכל מערבין ומשתתפין עם בני הדתות האחרות, המה
יעדו גאון וגובה, ועושים את דתם לקופת הרוכלים ולתלפיות
לכל העמים, ומתהללים „בתעודתם״ ומתימרים בכבוד פרנסים
ומנהיגים לכל המין האנושי!, האם יצדקו „המתוקנים" בדעתם
שיש תעודה לישראל לפעול פעולתו בין העמים? והאם ראוי
הדבר והשעה כשרה לכך, להתפאר עתה לעיני כל העמים בכבוד
מלאכי ההשגחה וצירי עליון נושאי דגל תעודה נשגבה ונעלה?
על השאלות האלה נשיב: הן ולא! אמנם כן, ישראל הוא גזע
עתיק יומין אשר הפליג בזקנה ובחכמה. בדת ובמוסר השכל
עם שותה מים חיים מבארו אשר כרוה גדוליו במשענות תבונתם,
עם אשר לו כח ענק לשאת כל עמל ותלאה, עם אשר תורתו
השכלתו כנר תמיד לא תכבינה, עם אשר יוכל לאמר בצדק
„חבלי רשעים עודוני תורתך לא שכחתי״. עם אדיר ונעלה כזה
לא ימלט אשר לא יהנו ממנו כל העמים עצה ותושיה דת ודעת,
עם כזה לא ימלט אשר לא תהיה לו תעודה רמה ונכבדה כפלגברכה היוצא ממעין כשרונו, והמתהלך ברחבה כזרם תושיה
להרעיף דשן מעגלות דעת וערוגות חכמה ומחקר לכל העמים
אשר תחת השמש — אולם להתהדר ולהתנשא על קהל העמים
בכבוד משפיעים ומנהלים, הוא הבל ורעות רוח, מהבילים המה
המתקנים והמטיפים בחו״ל, ולא ידעו רוח ישראל ולא יבינו כי
תכונתו מאז מעולם היא: „זעיר אנפין", ודרכו בקדש: הצנע
לכת, ומדוע לא ילמדו מן הראשונים, מה הראשונים אשר לבם
היה רחב כפתחו של אולם באהבת עמם ודתם בכל זאת לא
התנשאו ולא התהדרו בתעודתם, הם האחרונים, אשר לבם
פתור לעניני הדת כקופא דמחטא והתלהבותם ירדה עד נקודת
הקפאון, עאבו״כ אשר אין להם לעלות בככלות במקום אשר
לא ינחלו כבוד עקב גאותם. בצדק נוכל לאמר על בעלי התעודד
את מאמר חז״ל: „עד השתא קרו להו טפשאי והשתא טפשאי
דטפשאי", כאשר השתעשעו במליצות ע״ד „התעודה" בעתהשקט ושלוה, הנה יכולנו לדונם לכף זכות ולאמר, כי מתוקה
המליצה הזאת לחך צאן מרעיתם, וטובה להם שירת אומנת זאת
להפיל עליהם תנומה נעימה ולפוטרם מכל המצות ומכל חובות
הלאום; אבל בבואם עתה לאחוז בכלי נשק זה נגד צוררינו,
לסתום במליצת התעודה את פיות משטינינו ומקטריגינו. בדבר
הזה גדשו את הסאה, ולא תודה יאתה להם ולא ברכה מאת עם
ישראל אשר לכבודו יקנאו ואת מלחמתו ילחמו, ראה ראינו
את רוב ספרי הסניגוריא אשר כתבו מטיפינו מליצי ישרנו נגד
שטעקקער וחברתו, ורובם ככולם יצאו המערכה נגד הצוררים,
ונגד כל השטנות והעלילות, נגד כל הרבות והגדופים אשר
טפלו עלינו שוטנינו, הם באחת: לנו תעודה רמה ונשאה,
אנחנו מאשריכם ומדריכיכם, בלעדנו לא יכון אשרכם עלי חלד
אנחנו למדנוכם ונהלנוכם עד היום, וגם מן הוא והלאה נחכימכם
ונורה לכם דרך אל מטרת השלימות; בקול הזה יקראו רוב
המטיפים פה אחד מפני ליסטים ומפני רוח רעה, בעוד צוררינומליצי ישרנו מתקשטים ומתבסמים ומתנשאים למנהלים ולבעלי
תעודה — ומה שטעקקער וחברתו עונים על זה: קוראים נכבדים,
ציירו בנפשכם את האשכנזי האנטיסעמיטי, או גם את האשכנז
הסתמי אשר בעיניו אשכנז ארץ מולדתו היא סמל הנצח וההוד,
הגבורה והדעה, וביסמארק חובק בזרועותיו את כל העולם כולו,
ואל מה ישוה בעיניו המטיף היהודי בעל „התעודה" הצווח ככרוכיאכי הוא, ישראל הכל יכיל אותו ואת ביסמארק יחד, התדעו
אל מה ישוה בעיניו? לא נחפוץ להוציא דבר מגונה מפינו ולערוך
לפניכם את הדמיון הזה. על כן יתחמץ לבבנו בקרבנו בכל
פעם אשר נראה כי תועה לב לוחמי מלחמתנו, ותחת לדרוש
משפט האדם ולדבר בשם חובת האנושית, הם קושרים כתרים
לראשם ויוצאים המערכה בגאות הרוממות בשם התעודה אשר
הם עתידים להוציא לפעולות ביחוס העמים, ביחוס האנטיסע-
מיטים. אזנינו תצלינה לקול תרועת שחוק הצוררים הקוראים
בלצון: הנה בעלי החלומות! הנה בעלי התעודה! הם אומרים
כי לא לעצמם נבראו אך בשביל כל העולם, ולטובתנו הם
אפוטרופסים, שקילו טיבותייכו ושדו אחיזרי! - כן יקראו
הצוררים, ואם כי לא יצדקו נגד אחב״י זעומי נפשם, אבל
צדקו נגד מליצים אוילים מהי תפל מי בקש זאת מידכם
ללחום בשם „תעודה" ולעורר קנאה ושחוק ולצון? עד מתי אתם
מעוותים עלינו את הכתובים להורות כי ישראל לא לעצמו נבראאך לטובת אחרים, ותכלית חיינו לא בקרבנו ינוח רק מחוצה
לנו? אם כזאת תאמרו לבני עדתכם משום דרוש וקבל שכר
לא אחראין אנחנו בעדכם, אבל אם בחבילי קש וחבילי זרדים
כאלה תצאו למלחמה לפני אויבינו, עצור במלין לא נוכל. והננו
קוראים אליכם את קול הקריאה: „חכמים הזהרו בדבריכם!"
„חכמים הזהרו בדבריכם!" כן קרא גם הועד של ישוב א״י
מגאלאץ אל כל הטיילין ויושבי קרנות שבספרות, אשר בעת
האחרונה הרבו לבלבל את הדעות בהבילות חבילות של פתגמים
נפוחים ע״ד החזרת עטרה ליושנה ותחיה מדינית של האומה,
וכהנה וכהנה דברים הקלים להאמר והקשים כקי״ס להעשות.
המשחיתים בפעולותיהם בהשמעם בריש גלי והמלהיבים את
הדמיון ומפילים תרדמה על השכל. הסופרים חשבו כי במאמריהם
הם מקרבים את הקץ ומסייעים לעושי מצוה, אבל כמה שגו
ברואה! אנחנו כבר עדרנו בשאלה הזאת פעמים לא מעטהבה נניח עתה את המקום להועד הנכבד לחוות את דעתו
הנה כן יאמר הועד במכתבו הגלוי: הנסיון הורנו עתה מה
אמנו דברי המשל הקדמוני: ה׳ לי בעוזרי ואני אראה בשונאי
(שם נאמר: שיטצע מיך אגאטט, פאר מיינען פריינדען;
פאר מיינען פיינדען ווערדע איך מיך זעלבסט צו שיטצען וויסען).
נודע ברבים ועדים כל פעולותינו וספרי זכרונותינו ומכתבינו אשר
נפוצו ברבים, אי זו דרך בחרנו לנו ללכת בה בענין ישוב א״י, כל
מעשינו אשר עשינו וכל דרכינו אשר הלכנו בהם יעידו ויגידובשפה ברורה, כי רחוקה היתה מלבנו מטרה מדינית כרחוק
מזרח ממערב, לא עלה על לבנו, ולא חשבנו א״ע ראוים ואת
השעה כשרה לכך להקים על מכונו לאום ישראל בארץ אבותיו,
לא התהלכנו בגדולות ובנפלאות ממנו ולא נשאנו דע למרחוק
להשתעשע בהגיונות ובחזיונות נעימים. אנשי פעלים אנחנו ולאבעלי דמיון המשתוקקים לדחוק את הקץ. שמענו את שועת
אחינו את יללת הרעבים והצמאים את אנקת המשחרים לטרף
ולעבודה ואין, ונקם ונתעורר להחיש ישע להעניים האלה, אף
זכרנו את מאמר חז״ל „תפסת מרובה לא תפסת״. ותהי זאת
כל מחשבתנו להושיע להעניים. ולא להרים קרן לאום ישראל
לכונן בנין מדיני, אשר זאת רק מאת צור ישראל נוחיל ונקוה
הננו מאמינים בני מאמינים ונעשה רק את אשר יש בכח אדם
לעשות. הנסיון הורנו כמה קשה הוא הדבר הזה למצוא מחסה
ומקלט לאומללי אחינו. מחסה אשר בו ינוחו ויחיו את נפשם
בכבוד מעבודת האדמה, לדאבון לבנו ראינו את עמלנו ואת
לחצנו, את יגיענו ואת התלאה אשר מצאתנו לרגל המלאכה אשר
לפנינו, אבל לא נפל לבנו ולא רפו ידינו. הננו נושאים וסובליםברצון „יסורים של אהבה" אלה, והננו נכונים לסבול עמל ותלאה
כפלים. למען הושיע לאחינו להצילם מצרותיהם — אולם על
רעה חולה אחת ידוה לבנו, על הרעה הזאת תעלה היום תלונתנו
באזני קהל בני ישראל, על הרעה אשר יעשו לנו אנשים קלי
דעת ובלתי זהירים בדבריהם. אנחנו דנים אותם לכף זכות
ומאמינים כי אין מחשבה זרה בלבם. אולם הם עמדו מרחוק
לפעולותינו, ולא יוכלו לדעת את הרעה אשר יעוללו לנו, לכן
החובה מוטלת עלינו להודיע להם, שמעשיהם אינם רצוים אף
כי כוונתם רצויה. הננו מודיעים בגלוי ובאמת ובלב תמים
אשר כל איש אשר לבבו פונה לראות את ישוב א״י בתור
תנועה מדינית או לאומית, או בתור קץ וגאולה ומשעבוד
כל איש כזה אין לו חלק בקרבה ולא נחלה בחברתנו, ומאת כל
איש אוהב עמו נקוה כי ישימו לב אל דברינו להזהר בדבר
שפתים ובעט סופרים. „ולבל יחנקו את עמם אהוב נפשם מרובחיבוק ונישוק". בשם ה׳ ובשם חובת האדם ובשם הענין הקדוש
ישוב א״י, נבקש מאת כל הסופרים והמחברים ומאת כל העוסקים
בצרכי העם, לבל יזלזלו באזהרתנו הזאת וכו׳ וכו׳ ע״כ דברי פי
חכמים חן! הנה זה הוא קול הגיון ושכל טוב נגד המית דמיון
לוהט ושאון מבוהלים ונמהרי לב, ומה יעשו עתה הסופרים
אשר מלאו את אשפתם פתגמים מלהיבים וקשים כגידין? הסחורה
הזאת לא עוד תעבור לסוחר, זולתי אם ימרו הסופרים את פי
הועד מגאלאץ, כאשר המרו את פי כל אנשי הגיון אשר דברו
אליהם השכם ודבר לשקוט מן הרעש ולהשיב את תער הסופרים
אל תערו, אולם לא נפסח אף רגע קטן על שתי השעפים, ונכון
לבנו בטוח כי קול הועד המדבר בצדקה ישיב שערה מלחמת
סופרים בענין ישוב א״י הדעות אשר בירר וליבן הועד מגאלאץ
הן שוות לכל נפש, ולית מאן דפליג נגד ישוב א״י באופן הישרוהטוב הזה. מעט עם מעט יעשה רב, אף נטף גשם יעשה חור
באבן. המגדל הפורח באויר אשר חזו בעלי הדמיון בחלומב
ימוג כשפופרת של בורית, ועלינו לבנות יסוד, נאפאלע
הראשון אמר: איש הצבא אשר לא הכין לו בילקוטו כובע ישועות
לשים בראשו בעת יעלה למעלת שר המצביא, איש צבא כזה
„אפילו נהמא דבריסיה לא שויא״. כן נאמר גם אנחנו: העם אשר
אין לו בלבו תקוה לאומית איננו ראוי להקרא בשם „עם״. אולם
על איש הצבא החובה מוטלת לעמוד על מקומו במערכה, ואוי
לו אם יחלום ע״ד עליתו בעתיד למעלת שר המצביא, אם חלומו
זה ישפוך עליו רוח עועים וישנה את טעמו ולא יכיר את מקומו
אך יקפוץ בראש, כאלו כבר היה לשר מצביא — איש צבא כזה
לא יהיה לשר המצביא לעולם, ועוד ישפל לרדת. כן הוא גם
בעם שלם, דעת תרומם גוי ודמיון לאומים אסונם. מדרגה
במדרגה נוכל לעלות, אבל בפסיעות נסות נכשל חלילה.
שאלו שלום ירושלים הושיבו רעבים בארץ הקדושה
יכוננו שם ערי מושב למען יזרעו שדות ויטעו כרמים ויעשו פריתבואה, אך הבו נא גם כן עזרת מצר לאחיכם יושבי חשך וצלמות
אסירי עני וברזל! שמחנו באומרים לנו מאנגליא ומצרפת, כי
חברה חדשה תצא לאורה, חברה אשר תכונן לה את המטרה
לשמור את אחב״י מכל פגע וצרה, עד אשר תופע עליהם נהרה
משפט אזרחים בכל ארצות מושבותיהם. הנה מפוזרים ומפורדים
בעמים ובארצות, מליצי ישרנו מפקדי צבא מלחמתנו, אין איש
שומע שפת רעהו, אין דבק ואין אגודה, אין דרך סלולה ואין
מטרה ברורה, וניצוצי הפעולות הקטנות והנפרדות הצנומות
הנהלאות, כל ניצוץ לעברו יתע ויעלה בתהו, מי יתן לנו רוחלתוך מרכז אחד ונקודה אחת! שוא יאמרו „הנואשים״ כי אין
בכח גדולינו לעשות מאומה, יען שאלת היהודים היא מגפת
הזמן וחלי רע של הדור, ומקורה בעניני עם ומדינה אשר אין
בכחנו לשנותם, ואשר רק רופא אחד, הלא הוא הזמן, יוכל
להעלות להם ארוכה, אמת, כי השנאה השוררת נגדנו בלבות
רוב העמים תתעורר, גם כן לרגלי סבות מדיניות (אשר אין המקום
פה לבארן) אבל לא להתם שנאה ולא לכלות את שאלת
היהודים כליל. נקוה ע״י מעשים טובים ונמרצים מצד גדולינו
רק להביא עכ״פ הצלה פורתא לאחינו הרובצים תחת משא
התלאות. לאחינו בארצות רומעניא אשר ישתוחחו תחת נטל
חוקי און ואכזריות העמוסים עליהם כקורות בית הבר. לאחינו
בארצות כמאראקקא הנתונים להרוג לאבד למכה ולחרפה. עלשנאת העמים אלינו נוכל לאמר שאין לה תקנה כל עוד לא תכלה
הרשעה מקרב הארץ, ובאשר לא בעלי היכולת אנחנו לקרב
את המין האנושי עד מרום קץ שלימותו, על כן לא נוכל למנוע
את שנאת העמים אלינו, אבל אכזריות הממשלות כרומעניע
ומאראקקא, האם גם זאת היא קלקלה שאין לה תקנה? אם גם
הממשלות נותנות יד לפושעים, אם צל החק והמשפט יסור
ודתי המדינה יחדלו מהיות ביברים של חיות רעות, חיות האנ-
טיסעמיטיזמוס, אם כן הוא מצבנו בארצות מאפליה רומעניע
הלא כקין אנחנו אשר כל מוצאינו יהרגונו! נוהגים היו בית אבא
במצוא אותם תלאות כאלה, נקהלו והמתיקו סוד ושלחו שלוחי
צבור אל הממשלות, ותקעו בשופר של תחנונים ופיו מצופה
הב, לפעמים היתה תחנתם לרצון ולפעמים היו טורפים להם
תפלתם בפניהם, אבל כה או כה עשו כל אשר היה ביכלתםיצאו ידי חובתם, ומה אנחנו עושים עתה? עתה כאשר יש
לנו רוזנים וטפסרים דרי מעלה דעיילי בלא בר. עתה כאשר יש
לנו חכמי מדינה ואבירי מדע ונטילי כסף אשר לא היו כמוהם
מעולם בינינו. עתה הננו חוזים שוכבים בחיק העצלות, עתה
כאשר הסם האנטיסעמיטי מפעפע ומחלחל בכל ארץ וארץ? כל
השאלות האלה עלו כעת על עמודי מכה״ע האנגליים לישראל,
וזקוקין דנור נפקו מפומיה של מכ״ע „דזוז אוארל" הלאנדאני,
הוא שואל שאלה קשה: מדוע מן העת אשר נקבע שווי הזכיות
לחק ולא יעבור בארץ רומעניע, ורק קול דברים שמענו וחירות
ראינו על הלוחות, אבל תמונה לא ראינו, ונראה את ההפך
עשק רש וגזל משפט וחמס ורשע, מדוע לא התעוררו אחב״י אף
פעם אחת לבוא לפני הממשלות האדירות בתפלה ובתחנונים,
כאשר עשו פעמים רבות ותכופות זו אחר זו לפני הקאנגרעסס
הברליני? גדולי אחב״י אינם מעלים בקדש רק מורידים, ופסיעה
גסה פסעו לאחור ואינם נזקקים לצרות הכלל — אבל לא לנצח
יועם ניצוץ לב העברי ולא תכבה גחלתו חלילה, וראוי רק לתרום
את הדשן ולהסיר את החלב המכסה את הקרב — המלאכה הזאת
לא לנו היא, כי אם לאחינו הסופרים המדברים אל גדולינו בחו״ל
בלשון שהם שומעים, אנגלית וצרפתית וכו׳ — הבה נשתעשעירושלים. בתשיעי לירח שבט, זה שבועים אשר עבי שחקים
זורמו מים, ורוח סועה וסער ישלוט בים וביבשה,
אניות סחר ההולכות בים התיכון שבעו נדודים מנסיבת הרוח,
ואחדות מהן נשברו לרסיסים ונוסעיהן היו לברות לתניני הים
גם מחלות רבות ושונות שמו משכנן בעירנו, ואנשים רבים
נקטפו מידן עודם באבם באלה הימים עזב את התבל איש
צעיר לימים אשר ראוי הוא להציב לו מזכרת. הוא גניסי הרב
המאוה״ג מ׳ ר׳ חיים ז״ל בעהמ"ח שו״ת דברי חיים, כתר חכמה
כו׳. הוא היה מאלה אשר הבת ירושלים התפארה, בעל מדות
תרומיות איש אמת במלוא מובן המלה. ולמגינת לב הלך
גרירי, ולא השאיר אחריו רק שמו הטוב, תנצב"ה.
בעלי חברת המיססיאן, מצודדי נפשות אחינו, גמרו אומר
לכונן קאלאני בעד אחינו העמיגראנטין אשר פרשו עצמם מהצבור
ידבקו במו, כאשר הודעתי במכתבי הקדום, וכנשמע קנו את
הכפר „אבו שושא" אשר רצו בתחלה שלוחי אחינו מרוסיא לקנותו
ולא עלתה בידם. אחדים מהעמיגראנטין הגידו לי כי אם ימצאומינסק. שונים ומשונים דרכי בני דור החדש, הליכותיהם,
משפטי חייהם ודעותיהם, דרכים חדשים אשר לא
שערום אבותינו, וקדמונינו לא התבוננו. גם בצדקה וחסד
יפלסו למו נתיב חדש לא ידעו לפנים, לפנים אם רגש הצדקה
הכה שורש בלב אחד או רבים לצאת לישע אומללים לחלצם מן
המצר. הנה גם המתעסקים הראו פנים זועפים, ובאנחות
שוברות מתנים, ולפעמים גם בדמעות עינים. חתרו אל לב
נדיבי עם, לעורר לבם לחמלה על הנפשות הנענות היודעות
מחסור או חמת המציק, לחוש לרוחתם לישועתם. לא כן
הימים האלה, צעירי הדור ההוה המציאו תחבולה בקראם נדבות,
לא בדאגה ורגזה, לא אנחת שבר יעוערו, דרך עצב לא ידעו,
ואין תוגה במעגלותם, הם חגים יקראו, ומועדי ערב יקבעו
שם בשמחה יצאו ובגילת רגן ילכו, והיה כנור נבל תוף וחליל
ויין משתיהם, ופרים קודש הלולים קודש לצדקה וחסד
לא נכחד אשר עם לבנו, כי מעשה חסד כזה זר מעשהו.
ועבודת הצדקה הזאת נכריה עבודתה בלב אנשים כערכנו אשר
לדור הישן נתחשב. כי באמת לא נעים המראה הזה לראות
המון אדם רב מתהוללים, מכרכרים ומפזזים, ידיעו אף יצהלו,
בחורים ובתולות יחדו, לעת אשר בית ישראל בשרו קרוע
בקרעים שאינם מתאחין, אלפים ורבבות גועים ברעב וכפן, או
נושאים כל יד עמל ותלאה; לעת אשר גם אלה השמחים אלי
גיל בליל התקדש חג המחול, גם אלה ירונו אך לא מטוב לב,
יצהלו כאבירים, עת לבבם בקרבם יזעק ונפשם מר תשוע
ובכן גדולים מעשי בני דור החדש, נפלא לראות איך המה
מאחדים ומאחים שני הפכים בנושא אחד. לב נשבר עם מאודפנים, עצבון ושמחה, יגון קודר עם מחול משחקים.
כמראה הזה ראינו שתי פעמים רצופות זו אחר זו בעירנו.
לראשונה התעוררו צעירי הדור, ויעדו בו מועדי ערב לצאת בו
במחולות, ויהי פרי ההכנסה קודש לאגודת ביל״ו ההכנסה
היתה בערב ההוא עד כדי מאה ושלשים רו״כ, מלבד הנדבות
לחפץ הזה מאה וחמשים רו״כ. — אחריהם התעוררו מפקחי בית
ספר המלאכה אשר בעירנו, אשר ראו כי התלמידים המסתופפים
בחצרות בית הספר הזה, מתהלכים ערומים ויחפים, ואין לכסף
תוצאות, ויעשו גם הם כראשונים ותהי ההכנסה 450 רו״כ. —
גם נכבדי הנוצרים, פקידי הממשלה ונושאי משרה לקחו חלק
בדבר הזה, וביד נדיבה הרימו תרומת כסף לתכלית זו, ואחד
מהנוצרים נדב מאה רו״כ לקרן קימת של בית הספר הזה. יהיו
איו״ב ממינסק
המתנדבים והמתעסקים ברוכים לה׳
מעיר לאמזא מודיע ה׳ אברהם יעקב לעוויטאן, כי שמה
נוסדה חברת „גמילות חסדים" לטובת העניים
לע״ע נמצא בהחברה כסף מזומן אלף ושמונה מאות רו״כ, ויקוו
כי עוד רבים יבואו לקחת חלק בחברה הזאת להתנדב איש איש
כפי ערכו. גם התחילו במלאכה לגמור הבנין מבהכנ״ס אשר
עמד עד כה זה ד׳ שנים ולא נגמר.מעיר קריוואזאר (פלך פאדאליען) מודיעים, כי רוח נדיבה
התעוררה שמה למעשה הצדקה להושיע
לעניים בצוק העתים האלה, ויאספו סך 500 רו״כ, ויקנו קמח
בזול למכרם לעניים בפחות 2 ק׳ מכל פונט כפי מקח השער
גם בדבר הת״ת אשר ה׳ פנחס כהנא כתב (בהצפירה גליון 1)
כי חדלו מהלביש והנעיל את הנערים ולא חזקו את בדקי הבית,
הוא שקר, וע״ז שלחו לנו החשבונות החתומים מהגבאים בענין
ז' סאקאלאווסקי
ההוצאות וההכנסות בזה.
מסט׳ סיניאווע מגישים תודה וברכה להנגיד ה׳ אהרן שמואליא-
וויץ נ״י על חסדו וצדקתו לאנשי עירו, כי
לקח מהאדון הגראף זכות מכירת משקאות (פראפינאציע) שמה
ונתן מזכותו סך 300 רו״כ לטובת העיר, והמשקאות אשר יתן
טובות הנה ומדותיו נכונות. בימי החורף נתן יותר מן 150
עגלות תבן לעניים להסקה ולבנין ביהמ״ד חדש התנדב כ׳ אלפים
לבנים, יגמלהו ה׳ כצדקתו
הכותב בשם רבים, יצחק שמואל מענערתקנות המושב נגד דת ישראל יעזבו את המיססיאן, והם לא
יבינו כי למען יצודם בהרמם יערכו התקנות לרוח היהדות, וסוף
מעשה רק במחשבה תחלה, ולאט לאט יעבירום על דעתם ודתם.
שלשום נקריתי בבית הגאון הרש״ס עת בא אליו אחד
מהעובדים בנחלת החברה „ראשון לציון״, אשר נשלח משמה
לשאול שאלה בהלכות כלאים, ועל שאלת הרב אם יאבו כל
בני החברה להחזיק במעוז הדת, השיב כי אמנם ימצאון אחדים
אשר יאבו ללכת אחרי שרירות לבם הרע, אכן בטלו ברוב בני
האגודה אשר לא יאבו לסור מדרך התורה
אנכי דרשתי ממנו להודיעני מצב היושבים שמה, ואלה
הדברים אשר יכולתי להציל מפיו — אחרי אשר על רוב משאלותי
לא ידע לתת לי מענה — כעשרים משפחות המה בעלי הנחלה,
רק חמש משפחות לא נאחזו עדנה בנחלתם, ויתרם כבר מצאו
למו מנוח על אחוזתם. חמשה בניני אבן נבנו שמה בעלי
תחתים ושנים ושלישים, ואחדים ישבו עדנה באהלי עץ. עניי
האגודה פנו בבקשתם לראשי חברת כי״ח בפאריז, כי יהיו
לעזר למו, ובקשתם נמלאה, ולפני שבועות אחדים שלחה החברה
להאדון ד״ר הירש — הפקיד בנחלת החברה „מקוה ישראל״
אלף פונט שטערלינג אשר הפקיד יוציאם על בנין בתים וחפירתבאר מים, ולקנות בהמות בעד אלה אשר מטה ידם, גם גנן
צרפתי שלחה החברה מפאריז למען ילמד את בני האגודה מלאכת
הבאטאניק - אם כי למותר הוא — ביחוד תביט החברה בעין
חמלה על בני האגודה ביל״ו אשר הסתפחו לחברת „ראשון לציון״.
אויר המקום טוב מאד מאד. מרבית היושבים שמה נחלו בהיותם
בעיר במחלת הקדחת, ועתה הנם בריאי אולם מנסיבת האויר
הטוב אשר ישלוט שמה, מיפו ירחק המקום כשתי שעות וחצי
הלך אדם בינוני, ומראמלא העיר שעה אחת. כל עץ פרי
נטעו נוטעים בגנות, ופרים לגאון ולתפארת. ביום השבת
יתפללו גרי המקום בצבור, ובחול איש איש לבדו, מעצירת
גשמים לא ידעו עד כה. אנא ה׳ השקיפה ממעון קדשך וברך
את בני האגודה ואת האדמה אשר נתת להם
זה שבועות אחדים בא ליפו האדון יחיאל ברי״ל מו״ל מכ״ע
הלבנון, הוא ואחד עשר אנשים מגולי רוסיא וישם משכנם בנחלת
החברה כי״ח, והוא לבדו כונן מושבו ביפו העיר, מטרת בואו
הנה היא לכונן מושבות שונות בעד אנשים שונים מכסף אוצר
חברת כי״ח אשר בחרה בו לציר להו״ל המפעל הלזה בהיותו
תושב הארץ לפנים, גם שלחה על ידו מכונה לחפור בה בארות מים
(ארטעזישע ברונגען) אשר מחירה יעלה לירע נאפאלעאן. ובעוד
ימים אחדים תחל המכונה לעבוד עבודתה בנחלת החברה „ראשוןלציון״, אשר רבות עמלו עד כה לחפור באר ולא מצאו מים.
באלה הימים גמרו פקידי ואמרכלי אמשטרדם מקנה החצר
אשר קנו פה לאחוזת עולם, ויתנוהו לבית החפשית האספיטאל
ליושבי ציון. החצר הנהו גדול ורחב ידים. בתים רבים ימצאון
בו נהדרים למראה, גם גן נחמד לא יחסר בו, נקוה כי עת
יפתחו שעריו לא יאלצו עוד בני ציון לדפוק על דלתי בית
החפשית אשר להמיססיאן פה.
מחיפה יכתוב לי אחי בדברים האלה: באלה הימים הגיע
הפקודה למושל העיר מאת הפחה הדמשקי, כי לא יעצור עוד
בעד הבאים מרומעניא ורוסיא מרדת על החוף, אם תעמוד
הפקודה לאורך ימים לא אדעה.
שבוע העבר נפתח בית ספר לילדי העמיגראנטין, כמאה
ועשרים נערים ונערות יקשיבו לקח שמה, השפות אשר ילמדו
הם, עברית, ערבית, צרפתית, אשכנזית
בעלי ברית המיססיאן לא ידעו שבעה בנקמתם אשר נקמו
מהאדון פרומקין מו״ל מכ״ע החבצלת ויעצרו בעדו מהו״ל מכ״ע ,
כי עוד העמיקו שחתו כי הטו ברב שוחד לב שופטי עירנו.
ויחרצו משפטו לשבת בכלא חמשה וארבעים יום. מאד ידאב
לבב הנבונים לראות משפט מעוקל כזה. אכן אין לדון עם
שתקיף ממנו
כנשמע לא יעברו עוד ימים רבים ואחינו האדון יוסף קריגער
ישוב על כנו, להיות מליץ הפחה לשמחת לבב כל תושבי עירנו.
יעקב גאלדמאןמעיר לאדז מודיעים, כי שמה נוסדה חברה „הכנסת אורחים״,
מאת המתנדבים לתת סך קצוב מדי חודש בחדשו
וכבר שכרו בית חומה והכינו בו מטות ושלחנות והפקידו פקידים
ומשגיחים נאמנים, והרב הגאון אב״ד שליט״א אשר השתתף
בדבר הזה דרש לפני הנאספים דברים נכוחים בענין הנכבד הזהמכתבים (מזיעבענבירגען)לרעי כאח לי מימים עתיקים, המשכיל ...
בטרם אאחוז פתיל מכתבי אשר קפדתי ולא עת, אגיד
לך דברים אחדים מארץ מגורותי ארץ זיעבענבירגען ומאחינו
היהודים היושבים בקרבה, כי הנה הארץ הזאת לפנים, בטרם
חרשו על גבה מסילת הברזל, היתה בעיני רב אדם ומה גם
בעיני אחינו היהודים מארצות הרחוקות, כספר החתום, וסופרי
האשכנזים בכתוב עמים, קראו לה לפנים ארץ הרובים — ואתה
שמע ודע לך!
זיעבענבירגען מדינה קטנה, גם לא מדינה כי אם פלך
(כהיום תחשב גם היא לארץ אונגארן), אבל מבורכת ה׳ ארצה,
ארץ אשר לא יחסר כל בה, מהרריה יחצב זהב כסף נחושת
בדיל וברזל, במקומות לא מעט בטנה הרת מלה, אין מספר
למעיני תרופה הנובעים מבין רגלי הצורים העתיקים, ומפיקים
רפואות לתהלואים שונים. אדמתה פוריה ותתן אוכל למכביר,
גם בהמות בהררי אלף בריאים וטובות מראה לא יספרו ולא ימנו
מרוב, והם מוצאים יום יום עדר עדר מהלאה לגבולה
במקומות רבות ישתרעו כרמים פוריים על אשרות ההרים והגבעות
ומיינם ישתו ימצו כל עם הארץ, עם כל זה כלפני שלשים —
ארבעים שנה לא יצאה שמה בגוים הרחוקים מגבולה, כי היא
היתה בת בלי שם. לבדד שכנה ובין הארצות לא התחשבה,מערבה ועזבונה בתוכה היתה, ולא באה בברית המסחר עם
ארצות אחרות.
שני גוים עליה שכנו לשני עמים נפרדו, האונגארים והרומענים
האונגארים היו אדוני הארץ בעלי אדמות גדולות ורחבות ידים
וכל טוב הארץ בידם, והרומענים היו נתונים לאדוני הארץ
אשר עבדו בהם בפרך בעד ארבעה חמשה צמדי שדה אשר
חלקו לכל בית אב בעד עבודתם. — היהודים היו מתי מספר
ומצבם בשפל המדרגה, משלח ידם היה בשול יין שרף, וזהלבדו היה מנת חלקם כמעט לכלם כאחד, כי הם ידעו היט
למוץ יין שרף מתבואת האדמה הרבה יתר מבני עם הארץ, ובגלי
הדבר הזה מצאו חסות בצל האדונים, בימים ההם היה לכו
אדון ואדון בית משרפות יין שרף, כי מבלעדי מלאכה זאת לא
יכלו לתת מהלכים לעבוד הארץ ולהפוך דגנם לכסף, והיהודילבד היה להם למקור נפתח להקיר להם כסף, כהקיר ביר מימיה,
במכירת היי״ש ובהמותיו וכל הולכי על ארבע אשר שמנו עשתו
על מרק הבליל. אבל היהודים היו נבזים ושפלים בעיני אדוני
הארץ עקב שפלות מלאכתם ועקב זלותם שפת אונגארי, כי
בעיני האונגארים כל אשר לא יכון לדבר כן בשפתם לסכל יחשב,
והיהודים בהיות משאם ומתנם עם דלת העם לבד, כי רב הואהסכינו לדבר רק בשפתם, והדבר הזה היה ראשית חטאת, כי
באמת שפת שפר תרחיב לאדם ולפני גדולים תנחנו, ובלעג
לשון ישוב כדך נכלם. — עם כל זה חיו היהודים כלם בשובה
ונחת, ושלות השקט היה להם מכל עבריהם, ההשכלה טרם
היה בארץ, והתחקות על חכמת ומדעים — אין זכר לה. אין
איש חושב מחשבות, ואין אחד נותן שכלו למרטו למען היותלו ברק, לא הלכו בגדולות ולא רמו עיניהם, ויחיו חיי מנוחה
(אידילישעס לעבען), חיי נחת ומרגוע כאלה משכו אליה אורחי
ארחות, וכל איש מצוק ומר נפש מהיהודים ההולכים לנו במרחבי
ארץ לחליף גורלם, ויהי כל הבא על אדמת זיעבענבירגען ועמד.
כה רבו היהודים ויתלקטו לאחד אחד — כלם נקבצו באו לה משכני
גבולה מארבעת רבעיה, ויאחזו בתוך היהודים ילידי הארץ באין
מפריע, כי הממשלה לא היתה עוינת אותם ולא שמה עי
פקוחה על כל דרכיהם. — אבל לפתע פתאום, וכעל פי קסם,
והנה שנת הגאולה באה, שנת תר״ח הנודעה, השנה אשרהקטנה הזאת גם היא במחולת המחנים. אז נהפכה בהפוך
הפארור — בהולם אחד חפשו הנתינים לאלפים ולרבבות. —
רוח העת הרעימה בקולה נפלאות: „כקטן כגדול כעבד כאדוניו
כשפחה כגבירתה" כלכם בנים אתם למדינת ארצכם. עוד מעט
והנה חרב איש באחיו, והמלחמה נפוצה על פני כל הארץ,
במלחמת תנופה נלחמו אזרחים חדשים באזרחים עתיקים
הרומענים באדוני הארץ. — צבאות עסטרייך ורוסיא מלאו את
הארץ מפה לפה, אבל הלעולם תאכל חרב - לתשובת השנה,
והסער קם לדממה. — אבל „הצבאות ידודון ידודון ונות בית
תחלק שלל" היהודים השלוים במגוריהם יצאו מן החורים ויביאו
מכרם ציד, וכלכלו חליפות חילים וצבא רב, ובהיות היהודים
עודם מתי מספר לעמת רחבת המקנה והקנין הבא בפתע וכנפול
משמים, העשירו רבים וימצאו און להם. — גם חפשת הנתינים
הריקה כסף רב מכלי אל כלי ומכיס אל כים. כי אדוני הארץ
נאלצו להעביד אדמתם בכסף מלא תחת אשר עד כה עבדו
הנתינים כל עבודתם בשדה חנם אין כסף. — סובב סובב הלך
הכסף בארץ ועל סביבותיו שב הכסף אל צרורות היהודים, לדבקהבם. — למן הימים האלה החלו היהודים לעלות מעלה מעלה,
ויעזבו את הדודים ויתגערו מפיח התנורים. הסירו הבגדים
הצואים וילבשו מחלצות, אז הוחל לקרוא בשם מסחר, כי
אחזו בכל מיני מסחר נקיים אשר יחיה עליהם האדם, ובפרט
בשכירות נהלאות אשר היו למכביר בימים ההם, יען אדוני
הארץ נלאו להעביד אדמתם בכסף, ויואילו ויתנו נחלאותיהם
ליהודים בשכר למספר שני תבואות. גם שאר מיני מסחר פרחו
ויציצו ויגמלו שכר רב, כי על עקב חפשת הנתינים אשר נהפכו
ובבות עבדים לאנשים חפשים, ויחלו גם הם לראות בחיים.ורשה אך ליהודים לבד, יען בעיני האונגארים אדוני הארץ,
אשר הסכינו להיות עלי גאותם וחרבם לתועבה היה שלוח אצבע
במסחר, וכל חדושת המעשה לחרפה, ודלת העם לא ידעו מה
היא. - בא שנת תרכ״ז שנת הדרור, אז נקרא דרור ליהודים
להיותם מן הוא והלאה לאזרחי הארץ, ויוסיפו עלות מעלה מעלה,
שדות בכסף קנו, ויבנו בתים ויטעו כרמים ויאחזו בארץ. —
והאחרון הכביד — והיא מסילת הברזל אשר הוכנה בשנת תר״ל
כמעט על מלא אורך הארץ, בעת ההיא הוסיפו רבים היהודים
ויעשירו, כי המלאכה היתה רבה, וגם המסחר עשה לו כנפים
והוא מועף ביעף כמהר חץ.
(סוף יבוא)אלון בכות
Hמעיר קעניגסבערג הגיעה לנו שמועה רעה, כי אור ליום ו׳
שבוע העבר גוע ויאסף אל עמיו, הרב
הגאון המפורסם מו"ה ישראל סאלאנטער זצ"ל. הגאון הזה
היה אחד מהשרידים בדורנו, אשר עם רוב תורתו צדקתו ופרישותו,
הקדיש רוב עתותיו לטובת בני עמנו בכל מאודו ונפשו והיה
אוהב לחכמים ומכבדם*) ועליו יאמרו הסופרים: „הי חסיד
הי עניו תלמידו של הלל״. ה׳ יחוגן עפרו, תנצב״ה.
*) כעת יודפס בדפוס ר׳ יצחק גאלדמאן נ״י בווארשא, ספר אבן
שראל, דרושים ופלפולים וחילוקים בש"ס ופוסקים מהרב הגאון המנוח זצלה״ה,
אשר היו עד הנה בכ״ילהה׳ מהור״י לענסקי, כן כתבתי גם אני בגליון 49 לתקן לשון
הרמב״ם שצ״ל „מתארך" במקום מתקצר, ורק ה׳ ראזענפעלד במכתבו אלי
הביאני בספק, ובחפזי הודיתי לו בגליון 3 העבר לומר כי יפה העיר על מכתבי
ועוד הטעה את זכרוני להביא המעשה מסיקטוס הו׳ להיפך מכפי שהיה באמת,
כי שמה אדרבה נתקצרו החבלים, כנודע, ואתה יישר כחך שהזכרתני כי הצדק
אתי, וכמו שכתבתי בראשונה בגליון 49 כן הוא האמת, ובכמו זה אמרו
המו״ל
החכמים הזהרו בזקן ששבח תלמודויצא לאור ס׳ שנאת עולם לעם עולם
No. 25 נחום סאקאלאוו, ווארשא, דזיקא
במחיר 1 רו״כ ישיג כל דורש את הספר הזה מיד המחבר או מיד הרעדאקציאן
של הצפירה (האדרעססע של המחבר הוא ג״כ: ווארשא, דזיקא No. 25), והקונים סך
מסויים יקבלו הנחה כנהוג.
И. Соколову, въ Варшаву Лзикая № 25.
N. Sokolow, Warschau, Dzika No 25.ספר המלים. קונקורדאנציא החדש (בתבנית אקטאף יפה ומהודר מאד)
האוצר כל המלים הבאים בספרי קדש בשמות ופעלים, גם מלות בכל נטיותיהם למיניהן
איש איש על דגלו ושרשו. ומראה כל מקומות המצאם בתנ״ך. עם פתרון הוראותיהם בכלל
ובפרט. — מחירו „על נייר מובחר" עם פארטא 2 רו״כ. החפץ בו יפנה אל:
. Гельббломъ, Варшава. Мурановская № 23.בילליג אונד זעהר געאייגנעט צו געשענקע, אייניגע וועניגע עקזעמפלארע
„פאפולער וויע
נשאפטליכע מאנאטסבלאַטער צור
עלעהרונג איבער דאס יודענטהומס״,
רגאן דעס מענז
לסאהן פעראיין אין פראנקפורט א מ׳. פאן ד״ר וואלף ברילל, 2-טער
ואהרגאנג 1882 (ערש
ער יאהרגאנג איסט פערגריפען) 288 זייטען שטארק, זינר
אויסנאהמסווייזע אום דעם בילליגען פרייז פאן 2 פלארין אדער 4 מארק אבצוגעבען
אפפערטע בעליעבע מאן אן ה׳ סלאנימסקי אין ווארשא ריכטען צו וואללען.
ד״ר אדאלף בריללאתכבד להודיע כי החילותי לטחון ברחיים הקיטורי אשר לי קמח וסולת על
חג הפסח הבע"ל בסארטין שונים, ואתאמץ שיהיה הסחורה מחיטים יפות ומובחרות
קח השוה.
כשרות גם למהדרין מן המהדרין עם הכשר מהגאב״ד דפה, והכל במ.
העניך רובינשטיין עט הירש אפפעל פה ס
אדרעססע על אחד משני שותפים הנ״ל.
Tерасшоле,  губ.הקמח לפסח מן הרחיים אשר בזעגרזשע הנודע מאז ליפה ומשובח במינו ומחירו
מועט לפי הערך, ונעשה בכשרות גמורה בהשגחה ושמירה מעולה עצהי״ט, ועתה
נתוסף תיקון חדש הנקרא (האך דרוק אספיראציאן פיר מיהלגאנגע)
המוציא כל
החמימות מהקמח ביציאתו מתחת האבנים בלי להשאיר שום לחלוחית כל העלעוואטארען,
וכמו שיעידו עליו הרבנים בתעודותיהם, — הסודרים הקונים החפצים לבוא בברית
מו״מ, יפנו בטובם אל הקאנטאר של הרחיים מן זעגרזשי
סטאניסלאוו קראפיווניצקי בווארשא ו
א׳ ב׳ קראליר לעשנא 40, או אל הסוחר של ביני קמח
.No. 3 ע, ווארשא רחוב נאוויווינארסקי
St. Krapiwnicki, Warszawa Leszna. No 40.
B. Kratka Nowowiniarski No. 3.צור בעאכטונג פיר קאלאניאל אונד צוקקערבעקער
וויר בעקאממען פאן דען הויפט קוועללען בעזפעסקעס ראזינען, זיסע
אונד ביטי
ערני
י מאנדלען, שאפטאלע, עטצ׳ פרייזע מעססיג, צו בעציהען זאוואהל
.
אנגרא פארטיען אלס איינצעלנע זאקע
אין טראנספארט קאנטאר דער געברידער טיטונאוו עט קאמפ׳
נא
עווקי הויז מאחאטקין נומר 9.
Въ гранснортноя Кантора бр. Л. В. титуповвихъ и кош
Варшава, До Махоткина № 9.החפץ לקנות כל מיני כלי זמר כמו: הארמאניעס,
פידלען, סמיטשקעס, סטרונעס איטאליאנסקע וכדומיהם, 
יפנה נא אל בית מסחר של ה׳ פייגענבוים עט קאמפ׳.
א
No. 29 בווארשא על רחוב נאלעווקי
י
וימצא אססארטימענט גדול מכל מין במקח השוה
.
אב
Варшавскiя Магазинъ Музвкальныхъ Пистр
.
Мелтовъ.
ДAигEцBAуМъ и Ком.
4
Варшава, Па 29.קמה פסח
ומכשרה גם לאוכלי ישן 4 זארטין טובחו ים.
ותכלית.
כשרות בהכשר הרב הגאון
בפינסק יעמידו מהרחיים של האחים לוריא
מפינסק
י״י מסלת הברזל, בוואגאן מכוסה,
בכל עת ולכל מקום שידרוש הקונה
במקחים זלים מאד
Вратья Лурве, Пискъ האדרעססעבבית החולים אשר בעירנו ווארשא יבקש
כעת איש סוכן (קלוצניק) לבית המבשלות
(קיכע) כל החפץ למלא פקודה זאת
יפנה במכתב בקשתו אל משגיחי הבה״ח.יצא לאור לוח השנה
Roworocznik Warszawski na rok 18-3
Cena kop. 25, Dzielna No 6.
בו נמצאו מאמרים נכבדים מאד הנוגעים
למצב אחב״י בארצנואתכבד בזה להודיע כי יש תחת יד
תמצית חומץ (עססיג אטענס)
סקלאד
 מפאבריקע
מובחרים מח״ל מן 80 עד 100
גראד, ויכולים לעשות מן א׳ קווארט 40
קווארט חומץ טוב בטעם וריח גם אתי
התמצית הזה כשר לחג הפסח בהכשר
הרבנים גדולים מח״ל אשר יכולים לסמוך
וש כלל, והרוצה
עליהם בלי חשש פקפוק ומ
ג פרובע ישלח א׳ רו״כ על אדרעס שלי.
 להשיג
С. З. Кучинскiя.
въ Влоцлавскъ губ. Варшавскתחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טוב
כאשר יערב עם 35 חלקים מים. נגד שלוח
יקל
(בפאסט מארקין) ישיג
 70 כ
כל מבקש פראבע
Лкоблинеръ и Конъ
Влоцлавекъ, Варш. губ.
פערקויף אין פלאשען
- דער איינצעלנ
קאממען
ג-עססענץ צו בעק
פאן אביגען
No. 10. בויא א׳ וויסקאטש פראנצישקאנער
אים הויזע קאפטאלס .שאלות ותשובות
לה׳ לענסקי בהוראדנא, הכסף קבלנו אך ביום
13 דנא ומה נוכל לעשות אם הפאסט בטרם תכתוב
בפנקסה מכתבי כסף ותכתוב המודעה להמקבל וכו'
סך לפעמים שבועות!, כאשר כן קרה לנו כמה
פעמים;אדרעססא שלנו
Редактору газ. ГАEопрA
З. Слонинскону Варшава
S. Sionimski W Warszawie.
Dzika No 25a.