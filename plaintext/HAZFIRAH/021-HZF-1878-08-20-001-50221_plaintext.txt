J
ברוסיא ופולין.
 השולח במוקדם לשנה 8 רו״כ.
לחצי שנה, 2,75 רו"כ. ו
 
ש לרבע שנה 1.50 רו"כ. על
 ביתר הארצות 20 פראנק. 8
באמעריקא 5 דאללאר
.A
מחירו באשכנז:
 14 רייכם וארק לשנה. 
 בעסטרייך 8 פל׳ לשנה
וכן לרבע שנה.
שכר מודעות
 מכל שורה קצרה 5 קאפ׳ א
ומשורה רחבה 10 קאפ׳.
Eמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים, היהודים ברומאניא אחרי פסק דינו של הקאנגרעס.
וויען. פארזעלווי, וויטעבסק. ביאליסטאק.
ידיעות העולם והטבע. התגלות מכמני זהב בארץ מדין מאת נחום
סאקאלאוו. חדשות שונות. חדשות ספריות. הודעות. שאלות
ותשובות.דברי הימיםמן היום אשר אדירי הממלכות נתנו ידם אל הברית הברלינית
ופתח תקוה חדשה נפתחה אל השלום לשוב ולהתנער מערמת
עפרו עד היום הזה, לא היו ימי מבוכה ובלבול הדעות בעולם
המדיני כבימי השבוע העבר. רבים מדברי הברית יצאו לפעלם
ויתנו אותותם אותות השלום השב לשכון כבוד בארצות איי-
ראפא, וגם רבים מקטני אמנה, אשר לא חדלו עד עתה
להטיל דופי במפעלות הברית ותוצאותיה, שנו עתה את דעתם
וישובו להאמין בשלום ולנבא לאייראפא ימי מנוחה ושלות
השקט, ולעומת זה נקרו ויאתיו גם דברים רבים אשר החרידו
עוד הפעם את לב העמים תאבי השלום וצמאי המנוחה, ואותות
מהומות ומבוכות חדשות נראו על פני שמי הפאליטיק, הנכונות
להיות למקור סכסוכים ודברי ריבות בין אדירי הממלכות אשר
זה כמעט שבתו מריב.
 דבר תהלוכות המלחמות והתגרות אשר להעסטרייכים
נגד גדודי תוגרמא מהמתקוממים במחוז באסניא; גלוי דעת
(קאמוניקע) של ממשלת רוססיא האדירה, אשר בא במכ״ע של
הממשלה .Hpaz. Bscr המפיץ אור חדש על דעת הממשלה
והליכותיה בהשאלה המזרחית לימים יבואו, ואשר בו תעיד
בהפארטא, כי מרה תהיה אחריתה אם תוסיף לשום מכשולים
על דברי הברית לבל יצאו לפעלם; הסכסוכים הגדולים בין
רוססיא ובריטאניא בארצות אזיא התיכונה, אשר כמעט עלו
מבטן הנשיה ילכו עתה הלוך וגדל; והאחרון הכי נכבד הוא
הדבר אשר התוגרמים עזבו את המבצר ווארנא והרוססים באווישבו תחתם, כל הדברים האלה הם המה הצירים אשר עליהם
וסבו כל עניני המדינות בארץ הקדם לעת כזאת, ועלימו יטיפו
מלתם כל יודעי העתים וחוזי קורות הימים.
עוד בשבוע העבר הצענו לפני קוראינו את כל תוקף
מלחמות תנופה אשר לחם המצביא צבאות אוסטריא הגענ׳
פיליפאוויטש נגד גדודי המתקוממים על יד העיר מאגלאי ויהדוף
אותם ממצבם החזק אשר התבצרו שם; משם אחז הגענעראל
את דרכו הלאה על המסלה העולה אל בירת המחוז סעראייעווא,
וכבואו אל העיר שעבצע פגע עוד הפעם במחנה כבדה מהמתפרצים
ועליהם נספחו המון רב מצבאות תוגרמא עם כלי תותח הרבה
מאד, ושם מצאה מקום התגרה היותר גדולה מן היום אשר
נאחזו העסטרייכים בסבך המלחמה עם התוגרמים יושבי באסניא.
כיום תמים נמשכה המלחמה, פעם גברו המורדים ופעם היתה
יד העסטרייכים על העליונה, רבים הומתו ונפצעו משני הצדדים,
עד אשר לאחרונה כשל כח המתקוממים להתיצב נגד צבאות
אוסטריא מלומדי קרב ומלחמה ויאלצו לסגת אחור והעסטרייכים
באו אל שעפצע וישבו בה; מהעיר שעפצע שם הגענעראל
פיליפאוויטש את פניו לעומת סעראייעווא, ובבואו אל המקומות
סעניצא וויטעס התחבר עם חיל האגף הימיני אשר תחת פקודת
הנסיך מן ווירטעמבערג, אשר גם הוא נטבע בעמק מלחמה
כבדה נגד המתקוממים על יד העיר הבצורה טראָווניק וילכדה
ברעש מלחמה, ושני המחנות האלה הולכים עתה ומגיחים יחד
לעומת בירת המחוז סעראייעווא. כל הדברים האלה נקרו בימי
10 11 לחדש הזה, ומן העת ההיא לא נשמע כי צעדו צבאות
אוסטריא הלאה ויגיעו למחוז חפצם, מכה״ע אשר להממשלה
בוויען מהרו לבאר את הדבר אשר עצר בעד הגענ׳ המצביא
ללכת הלאה על דרך נצחונו, ויספרו, כי בסעניצא יצא לקראתו
שר העיר מסעראייעווא ויודיעהו, כי נוכחו בני העיר לדעת,
כי לשוא כל עמלם להתיצב בכח הזרוע נגד צבאות אוסטריא
הרבים והעצומים מהם וכי מעתה יבקשו חנינה אצל ה׳ פֿיליפאוויטש
כי יבוא על העיר לא בתור אויב כי אם כאוהב ודורש את
השלום, אך כמעט נשמעו הדברים האלה ברבים והנה נודע
הדבר כי אין נוכח האמת דברי המכה״ע הנזכרים, וכי לא
עלה ביד העסטרייכים לשבור זרוע עז המתקוממים ולבצור אתרוחם, ובעצם היום אשר חיל המרכז והאגף הימיני נצחו את
המתקוממים ויפיצו אותם לכל רוח ופאה, היתה יד המתקוממים
חזקה על מחנה האגף השמאלי של צבאות אוסטריא תחת פקודת
הגענער׳ שאפארי להכותם מכה נצחת ולהרבות את חלליהם.
אנשי חיל הצבא הזה עברו את גבול הארץ בקרן מזרחית צפונית
של המחוז ויבואו עד המקום גראטשאניצא ומשם עשו את
דרכיהם הלאה בחפצם להתחבר עם החיל הראשי העומד במרכז
תחת פקודת הגענ׳ המצביא ה׳ פֿיליפאוויטש ובהגיעם אל העיר
טוזלא התחתונה (דאלנא טוזלא) אשר במזרח באסניא לא רחוק
מנהר דרינא על גבול סערביא, ושם נפגשו עם חיל רב
מהמתקוממים ויבקשו ללכוד את העיר פעמים רבות חגרו
העסטרייכים עז וישתרעו על העיר ללכדה ברעש מלחמה אך
בכל פעם הוכו אחור ויפול מהם רב, ולאחרונה מצאו התוגרמים
און בנפשם להשיב את פני המלחמה אל צבאות אוסטריא
ולהתנפל עליהם והנרדפים שבו להיות רודפים צבאות אוסטריא
נסוגו אחור ויעזבו צרכי מלחמה רבים בידי אנשי ריבם בהיותםנחפזים לשוב משדה המערכה ולנוס מנוסת חרב מן אויביהם
אשר הדריכום מנוחה כשמונה פרסאות עד שובם אל העיר גראט-
שאניצא אשר יצאו משם, אם גם שם לא הונה להם וגדודי
התוגרמים הדביקום ויחדשו עליהם את פני המלחמה וגם צרכי
הקרב הלכו הלוך וחסור אצל העסטרייכים עד אשר נאלצו לסגת
אחור עד העיר דאבאי על שפת נהר באסנא. והדבר אשר
נגפו אנשי חיל האגף השמאלי, לפני המתקוממים לא אחר
להראות את פעולתו לרעה גם על מחנה ה׳ פֿיליפאוויטש,
וכבוא לאזניו השמועה הזאת עלה מורא על ראשו פן ילכדו
התוגרמים גם את העיר הזאת, ואז ינתק גם חבל המשא ומתן
בין צבאות אוסטריא וארץ אונגאריא מבלי יכלת להספיק משם
מזון ומחיה ובל יתר צרכי החיים אל המחנה הגדולה, וזאת
הוא שרש הדבר אשר עצר הגענ׳ בעד מסעו ולא הוסיף ללכת
הלאה עד אשר תסיר הפארטא את כל מכשוליה אשר הניחה עלדרכי העסטרייכים בבואם לבאסניא
והשמועה כי הוכו העסטרייכים מכה נצחת על גבולות
סערביא באה עד בעלגראד ותעורר לתחיה את בני הכת
הנודעה בשם „אמלאדינא", אשר זה כל ישעם וכל חפצם
כל הימים להתחרות באוסטריא ולאחד את כל בני שבט
הסערביא לגוי אחד וממלכה אחת ותביא בלבם את החפץ
לתת יד ולהתחבר הפעם עם שנואי נפשם המחמדנים להלחם
יחד בהעסטרייכים הנצבים כצר היום נגד הסלאווים והתוגרמים
יושבי המחוז גם יחד, ואותות החפץ להרים יד באוסטריא נראו
גם במאנטענעגרא. והנסיך ניקאלאי קרא עצרה מכל שרי
צבאותיו ויועץ עמם על דבר מסעו החדש בהערצעגאווינא
ויהי בהשמע בוויען לאמר: כי שתי הנסיכות חורשות רע על
אוסטריא, וימהר הגראף אנדראססי לשלוח ספרים אל ראשי
שתי הממלכות הקטנות ולהעיד במו, כי מרה תהיה אחריתם,
אם אך יעיזו לתמוך בסתר את ידי שונאי אוסטריא, ויוסף ה׳
אנדראססי לבקש כי יתנו ראשי ממשלות שתי הנסיכות ערובה
נאמנה, כי יהיו אך לאוסטריא ולא לצריה, אך כפי הנראה
לא נבהלו ראשי ממשלות הנסיכות סערביא ומאנטענעגרא מדברי
ראש הממשלה בוויען, וביום בוא השמועה כי הוכו אנשי חיל
אוסטריא מכה נצחת על גבול סערביא, עברו גדודי סערביא
את הגבול ויחזיקו מעמד בכל המקומות אשר חנו שם גדודי
המתקוממים. עוד לא נודע פעולת הדבר בוויען, אך זאת נעלה
מעל כל ספק, כי אם אך אמת בפי השמועה הזאת, הנה יש
בכח המעשה הזה לבדו להיות לסלע המחלוקת ולבלבל ולסכסךאת כל עניני המדינות עד לבלי הכיל.
ממוצא הדברים האלה נבין לדעת, כי פרי כל הנצחונות,
אשר נצחו שרי צבאות אוסטריא את המתקוממים בפנים הארץ
עלו בתהו על ידי המכה אשר הוכו אצל טוזלא וגראטשאניצא,
וכעת מצב צבאות אוסטריא ברע מאד בהיותם מוקפים מכל
צד ועבר מאויבים רבים ועצומים מהמתקוממים אשר התחזקו
מאחוריהם וצפוים גם אלי מלחמה עם הסערבים מקדם
ומאנטענעגרא מים. לרגלי המעמד הזה אין להתפלא, כי הכניע
ה׳ אנדראססי את גאותו, וכאשר דחה עד היום בשתי ידים
את רעיון הברית בינו ובין תוגרמא הנה שב עתה להאיר פניואל צירי תוגרמא ובחפצו לצאת מן המצר גמר אמר לכרות
ברית ואמנה את תוגרמא, אשר בידה הכח והעז להשבית
מלחמות מארץ באסניא ודבריה נשמעים עד היום מאת המושלמנים
יושבי הארץ, וביום 16 לחדש נכרתה הברית בין אוסטריא
ותוגרמא, אשר על פיה תשאר צל ממלכת תוגרמא בארצות
באסניא והערצעגאווינא ודגל תוגרמא ירחף ביחד על מגדלי העיר
עם דגל אוסטריא ובכלל הכירה אוסטריא את ממשלת הסולטאן
בהמחוזות הנזכרים. על הדבר הזה יתפלאו רבים מיודעי
העתים וכל מעשי אוסטריא כחידה סתומה בעיניהם: לו באו
העסטרייכים כאוהבים, כי עתה יכלו להשאר בארץ הנתונה
תחת עול ממשלת הסולטאן, אכן עתה אשר צבאות באסניא
התגרו מלחמה את העסטרייכים הנה היתה חובת הממלכה לנקום
נקמת כבודה בתור ממשלה אדירה להכניעס וליסרם עד אם
ישובו ובקשו כי תתן למו את ברכת השלום, אך עתה הנה
נראה הדבר כי נפלה אימתם עליה ומפני שמם נחתה היא.אמנם לעומת דברי המלחמות בבאסניא אשר העירו פחד
ודאגה בלב כל דורשי השלום, הנה הועילו דברי ממשלת רוססיא
להוציא על ידם מפעלות הקאנגרעסס והסכמותיו ולהפיח את
תקות השלום בלב כל אוהבי המנוחה, ודברים אחדים אשר
נאמרו במכה״ע של הממשלה .pan. Ber עשו רושם גדול
אדיר וחזק בכל פנות העם בקאנסטאנטינאפאל, ויעלו על שפת
לשון גם כל דורשי קורות הימים ויודעי העתים, וכל מכה״ע
הגדולים יוסיפו גם עתה להפוך בהם ולדרוש אותם על כמה פנים.
תוכן הדברים הוא:Hpan ביום 9 לחדש בא במכה״ע אשר לממשלת רוססיא
מאמר גדול המבאר השקפת הממשלה על השאלה
המזרחית ואופן פתרונה, ובתוך הדברים יפיץ אור על הליכות
ממשלת רוססיא בימים עברו, ויאיר את נתיבותיה לימים
יבואו, בראשית הדברים יעביר מאמר הממשלה את זכר כל
המעשים מיום החלו המהומות בארץ הקדם עד אשר פרצה
המלחמה באשמת הפארטא אשר לא מלאה את חובותיה אשר
קבלה עליה בברית הפאריזית לתת לעבדיה הנוצרים חוקי חיים
וסדרים ישרים, איך היה חפץ השלום לאבן פנה לכל מעשי
רוססיא, אשר לא חדלה לדרוש את השלום מאת הפארטא,
גם אחרי שלפה חרבה מתערה טרם עברו צבאותיה את הררי
באלקאן, ממשלת תוגרמא לא שבה מדבריה ותוסף לרעץ
ולרוצץ את עבדיה הנוצרים, ובכן עשתה המלחמה את דרכה
הלאה בסופה ובסערה. מקרי הימים האלה גלוים וידועים לכל
באי עולם. ואייראפא כולה יודעת את הקרבנות הרבים אשר
הקריב העם הרוססי על מזבח אהבת מלכו וארצו, ואת הנצחונותהגדולים אשר קנה במחיר רבבות מבחרי בניו אשר מתו מות
גבורים על שדה קטל, ואחרי כל אלה הראתה הממשלה גם
עתה לדעת, כי לא לבה הלך להרחיב גבולות ממלכתה ועל
כן נאותה לשנות בכמה פרטים את ברית סאן סטעפאנא ולקבל
את דברי הברית הברלינית תחתיה. אמנם עם כל זה. הנה תמצא
הממשלה לנכון לגלות את דעתה והשקפתה על דברי הברית
האלה ותאמר: ספר תולדת בני האדם ומשפט דור יבוא
יעירו ויגידו עד כמה נחה רוח האמת על יוצרי הברית הברלינית
ועד כמה היו רחוקים מכל משא פנים ונטיה עצמית בהוציאם
באור משפט עמי ארץ הקדם. אמנם את המגרעת אשר נראה
בהברית גם היום, היא, כי לא היו למראה עיני הדיפלאמאטים
בהציבם גבולות ארצות הקדם את משכנות הלאומים והשבטים
השונים למשפחותיהם, כי אם רצונם והשקפתם הפרטית היו
להם לקו להוסיף ולגרוע נחלת עם ועם. הדבר הזה צורר בכנפיו
המון מהומות וסכסוכים חדשים לימים יוצרו, ממשלת רוססיא
תגלה את דעתה, כי עוד לא השלימה את מלאכותה אשר
התותה לפניה ההשגחה העליונה לקרוא דרור לעמי ארץ הקדם,
והשלום הנוכחי הוא רק מנוחת שעה, לשאוף רוח ולהחליף
כח למען הביא את השאלה המזרחית אל קץ פתרונה, ובסוף
דבריו ישים בעל המאמר את פניו אל תוגרמא ויאמר: „עתה
הנה הגיעה העת אשר הפארטא תמלא את חובותיה ככל דברי
הפרטים הנאמרים בברית הברלינית דבר לא נעדר, אולם אם
תוסיף להתהפך בתחבולותיה, הנה תדע כי רעה נגד פניה, וכייש שופטים בארץ לשלם לה כגמולה ולהראות לעיני השמש את
כל סתרי מזמותיה.
הדברים האחרונים לא אחרו לעשות רצון שולחם, ויראו
את פעולתם הנמרצה במושב סוד יועצי הכולטאן אשר מהרו
להוציא את דבר הפקודה, כי יעזבו צבאות תוגרמא את
המבצר ווארנא לשבת באניות ולבוא אל קאנסטאנטינאפאל,
ובעצם היום הזה באו צבאות רוססיא בשערי העיר הזאת, ועם
זה נכבשה כל ארץ בולגאריא הצפונית לפני הרוססים, השמועה
הזאת הרגינה את לב כל אוהבי השלום, ורבים יקוו כי בעוד
ימים אחדים וצבאות רוססיא יעלו מעל קאנסטאנטינאפאל, וגם
נשמע כי כבר קבלו צבאות הגארדע פקודה לשבת באניותלבוא אדעססא ביום 19 לחדש, וגם המיניסטער נארטקאטה
הודיע בהפארלאמענט להבריטאני, כי באו אל עמק השוה הממשלות
רוססיא ובריטאניא להשיב אחור מעל בירת התוגרמים את אניות
בריטאניא ואנשי צבא רוססיא, אמנם כפי הידיעות האחרונות
גלה הציר הרוססי בקאנסטאנטינאפאל את דעתו, כי לא תשיב
ממשלתו את צבאותיה עד אם תקים הפארטא את כל אשר
התחובבה בברית הברלינית, ותקיים את מוצא פי הקאנגרעסס
גם בדברים הנוגעים לארץ יון
ובאמת נראה כי עוד רחוק הדבר מאת תוגרמא למלא
את כל חפצי הברית הברלינית, ובפרט בדברים שבינה לבי
ממלכת יון, ובספר הגלוי אשר שלח סאוופעט פחה בשבוע
העבר אל חצרות כל הממלכות באייראפא, אמר בפירוש כי
אין כל הצדקה ליון להרחיב את גבול ממלכתה, אחרי אשר
לא עמדה בקשרי המלחמה ולא נצחה את תוגרמא בשדדאמנם מכל מקרי ימי השבוע הנה שנים מהם הכי נכבדים
בפעולותיהם ותוצאותיהם, ולעת כזאת אך הם יפילו חתיתם
על כל אוהבי השלום והמנוחה, מצב הענינים היום במסב
העיר והמבצר באטום, והסכסוכים החדשים אשר נולדו עתה
בין רוססיא ואנגליא, ואשר מקום מוצאם הוא אזיא התיכונה
לעומת הודו המזרחית. עוד בשבוע העבר הודענו לקוראינו כי
נועצו נוסדו יחד עשרים אלף איש מבני השבט הלעזים להתיצב
בזרוע רמה נגד הרוססים אשר יהינו להבקיע אל העיר והמבצר
ועד היום הזה עומדים הלעזים ערוך לקרב ומלחמה, וימסרו
גם מכתב בקשה אל ה׳ לאיארד אשר בו ישחרו את ממשלת
בריטאניא לעמוד לימין חפצם ולהסך עלימו באברתה, והיה
אם תפרוץ מלחמה בין הרוססים ושבטי הלעזים, הנה קרוב
הדבר כי תעמוד אנגליא לימין שונאי רוססיא, ומה גם עתה
אשר דבר פחד הדעות והסכסוכים בין שתי הממלכות עלו עתה
למעלה ראש, גם בהענינים הנוגעים לאזיא התיכונה, וכל יודעי
דבר מדינה יאמרו כי סכנה רבה נשקפה אל תקות השלום מן
הסכסוכים האלה.עוד בנו' הקודם ספרנו מעט מהרבה מן הרושם הגדול
אשר עשתה באנגליא השמועה, כי צבאות רוססיא החונים בהמחוז
טורקעסטאן תחת פקודת הגענ׳ קויפמאנן, שמו פניהם אל נגב
הארץ לעומת הנסיכות הקטנות הנקראות כאנאטים, וכי כבר
עברו צבאות רוססיא את נהר „אָקסוס" ויתקרבו אל גבולות
הנשיאות אפגאניסטאן. היא הארץ הנשענת על גבולות טורקעסטא
מצפון, והודו המזרחית מנגב, ולפי תכונתה הגעאגראפית היא
הדרך היותר קרובה ובטוחה מן ארצות ממשלת רוססיא בטור-
קעסטאן אל מושבות הבריטאנים בהודו, ועל כן דעת לנבון
נקל את הרדת שרי הממשלה בלאנדאן אל השמועה, כי צירי
רוססיא ההולכים לפני מחנות הצבא הגיעו עד העיר קאבול
בירת אפגאניסטאן ויתקבלו מאת הנשיא (עמיר) בכבוד מלכים,ואותות רבים נתנו עדיהם כי עברו דברי סתר בינו ובין צירי
רוססיא, אחרי אשר נודע הדבר אשר הנשיא הזה הוא איש
מלחמה מנעוריו, ובהיותו חרד לבל תבוא ארצו ברבות הימים
תחת עול ממשלת בריטאניא. הוא נוטה בסתר לבבו אחרי
רוססיא, וביותר נודע בן הנשיא ויורש העצר לשונא את הברי-
טאנים תכלית שנאה, וזה ימים אחדים אשר יצא מבית האסורים
אשר שם אותו אביו שם על דבר פרוד הדעות בינו ובין בנו
בעניני המלוכה. כל הדברים האלה הנועדים להחריד את לבות
ראשי ממשלת בריטאניא ולעוררם ממנוחתם, ולהראותם דעתכי תמצא גם יד רוססיא לקחת נקם מבריטאניא עת תראה כי
השעה מוכשרת לכך, וכאשר נשאל המיניסטער ה' נארטקאטה
בהפארלאמענט על דבר המעשים באזיא התיכונה ענה ואמר:
כי לא נודעו להממשלה פרטי דבר מלאכות רוססיא אל חצר
נשיא אפגאניסטאן, וכי גם ממשלת בריטאניא מהרה עתה
לשלוח ציריה אל הנשיא הנזכר ובידיהם כסף והון רב לקנות
את לבבו, עם גדודי צבא מחיל הודו להיות מוכנים לדורון
ולמלחמה. מן כל זה נראה איך עלולים המעשים האלה להגדיל
את רוח הקנאה ולהרחיב את הפרץ בין שני מצוקי ארץ הקדם
המתחרים איש ברעהו על דבר שלטונם בארצות אזיא, והתרגשות
הלבבות והרוחות בא עד מרום קצה בבריטאניא, עד כי גם
המכה״ע טימעס יקרא מנהמת לבו ויאמר: כי אם אך אמת
דבר הברית כי אם אך נכונה בפי השמועה מדבר כריתת
הברית בין רוססיא ואפגאניסטאן, הנה יש בכח הדבר הזה לבדו
להפר את השלום בין בריטאניא ורוססיא הדבר הזה נתן יד
למנגדי ה׳ ביקאנספיעלד להתלונן עליו, ולקרוא תגר על מעשיווהליכותיו אשר הקימו את רוססיא לאויב לבריטאניא, ועל כן
בחפצו להיות חפשי במעשיו גמר עתה אומר להתיר אגודת
הפארלאמענט בתקותו כי העם השבע היום רצון מאת נצחונותיו
על מערכת הדיפלאמאטיא יבחור היום אנשים כלבבו, אך בין
כה וכה הנה הגיעו הימים אשר על פי חוק שנה בשנה ישבות
הפארלאמענט מעבודתו, וביום 17 לחדש נקראו דברי המלכה
לפני נבחרי העם, אשר בהזכירה לטובה את הברית הברלינית,
תשיב תודה גם אל הנבחרים אשר היו בתומכי יד הממשלה,
ובכן נסגרו שערי הפארלאמענט עד ימי החורף, והנבחרים שבו
איש איש לביתו לנוח מעבודתם הרבה במשך תקופת הימים מן
חמשה ירחים, אשר היו עתה לפרק גדול רב התוצאות וגדול
העליליה בספר תולדת ממלכת בריטאניא.
לפי הידיעות האחרונות מצאו גם המתקוממים בהערצענא
ווינא און להם לצאת ביד חזקה נגד צבאות אוסטריא, וביום15 לחדש היתה תגרה גדולה בין החלוץ מצבאות אוסטריא
אשר חדר בפנים הארץ לתור את הדרך לפני המחנה החונה
בהעיר סטאָלאץ, ובין גדודי המתקוממים במספר רב אצל העיר
לוביני. המתקוממים גברו על העסטרייכים, וחמשה גדודי
אוסטריא אשר מהרו לבוא לעזרת אחיהם, לא הצליחו כי אם
להציל את הנפצעים מכף אויביהם, ולדברי מכה״ע בוויען לא
נשאר מכל גדודי החלוץ כי אם שלשים איש, ומבאסניא נשמע
היום כי מספר המתקוממים במזרח הארץ יעלה עד לששה
עשר אלף איש, וביניהם שני אלפים נוצרים מבני הסלאווים
ועליהם נספחו עוד שלשים באטאליאנים מצבא תוגרמא, וכל
המחנה הגדולה הזאת התאספה ותתבצר במסבי העיר" „בעלא-
לאוואץ" וכפי הנראה תהיה שם מקום המערכה אל המלחמה הגדולהבין צבאות אוסטריא והמתקוממים
וגם באשכנז יצאו לאור בימי השבוע העבר מקרים רבים
ונכבדים על פי תוצאותיהם הגדולות. הבחירות האחרונות להשלים
את מספר חברי הפארלאמענט באותם המקומות אשר תוצאות
הבחירה היו מוטלות בספק ביום 30 לחדש יולי לא העלו
קטורה באף הנסיך ביסמארק, המאציאל דעמאקראטים נבחרו
הפעם כמעט בכל המקומות אשר התיצבו לנגד בני הכתות
האחרות, וביתר הערים נבחרו אנשים מההולכים קדימה ונודעים
למתנגדי שיטת המדינה של הנסיך ביסמארק, ואשר הפליא
ביותר את ראשי הממשלה בברלין, כי גם בעלי כתת המרכז
צענטרומספארטיי) התיצבו כצר, נגד הקאנדידאטים מצד הממשלה,
וברובי המקומות תמכו בידי הסאציאל דעמאקראטים, ותהי זאת
לאות כי עוד רב הדרך אל ההתאחדות והברית בין כסא
האפיפיור והנסיך ביסמארק, אחרי אשר נודע כי בעלי מפ
ת
המרכז סרים למשמעת אבי האמונה הקתולית ברומא, ועל פיו
וכלכלו את כל הליכותיהם בהשאלות המדיניות הנוגעות ברב
או במעט אל עניני הדעות והאמונות; ועל כן נשמע, כי ביום
בוא לפני הפארלאמענט - אשר שעריו יפתחו ביום 9 לחדש
הבא — דבר משפט החוקים הנכונים לשום מתג ורסן ולבצור
את רוח הסאציאליסטים, ישיתו בעלי המרכז את ידם עם בני
הכתות מאוהבי החירות להתנגד אל הצעת החוקים האלה;
והנה מה יעשה הנסיך יביסמארק אם תהיה כדבר הזה, ואםגם רובי הנבחרים החדשים ישיבו אחור את דבר הצעתו? האם
ותיר שנית אגודת הפארלאמענט? הדבר הזה עוד נעלם מעיני
כל יודעי העתים באשכנז, ומקרי הימים הבאים ידברו
וגם בצרפת החלו בימים האחרונים להרים ראשם בעלי
הכתות המדיניות אחרי אשר זמן רב שבתו מריב. ולא הפריעו
את מנוחת הארץ מיום הפתח שערי המצבה הכללית, אמנם
עתה כאשר ימי בחירות הסענאט הולכים וקרבים ומדעתם כי
רבות תוצאות להנה אל ממשלת הרעפובליק בצרפת, ומהן
וצא כל משפטה אם תתכונן להיות ממשלת הארץ כל הימים
או תוסיף להיות צפויה אל ריב משנאיה, אשר כל היום יחרשו
מזמות ויתנקשו אל חיי הממשלה להפוך את סדרי הארץ בכח
הזרוע. על כן קמו ויתעוררו כל ראשי הכתות השונות להכון
לקראת מלחמת הבחירה בימי החדש הבא. וזאת תורת בחירת
הסענאטארים: על פי הנהגת ממשלת הרעפובליק אשר נתקבלה
בחדש פעברואר שנת 1875 שונות הנה הבחירות אל ביתנבחרי העם מבחירות הסענאט, ובעוד אשר הראשונות תצאנה
מחיק העם בעצם וראשונה, וכל הצרפתים כדל כעשיר אם אך
יתנהגו בדרכי יושר והגיעו לשנות בינה יקחו חלק בהבחירות
האלה, הנה משפט בחירת הסענאטארים מסורה רק אל בוחרים
מיוחדים מגדולי האזרחים, כיועצי המחוזות וראשי התושבים
בכל עיר ופלך, ובאשר כי הבוחרים האלה גם הם נבחרו מן
העם, על כן יתחשבו בצדק גם הסענאטארים לבאי כח העם,
אמנם בכל זאת נראו עקבות השינוי הזה בדרכי הבחירה גם
בהרוח החופף על פני שני הבתים האלה, ובעוד אשר רובי
הנבחרים הם בעלי חופש הרוח ודורשי החירות, הנה היו מרבית
הסענאטארים מן אנשים אשר אבד עליהם כלה מבעלי דעות
נושנות ואוהבי המלוכה, ואחרי אשר על פי חוקי הקאנסטיטוציא,
ועזבו שליש הסענאטארים את משמרתם בכל תקופת שלש שנה
וחדשים ימלאו את מקומם, ועל פי הגורל יבדלו אלה הסע-
נאטארים אשר עליהם להניח את משרתם. ויהי בעת התאסף
הסענאט בפעם הראשונה בשנת 1876 ויפול הגורל על רובי
הסענאטארים מאוהבי מלוכה לעזוב את משמרתם אחרי כלות
שלשת השנים, ועל כן התקוה משחקת עתה לפני הרעפובליקאנים
כי ירבו הפעם מספר הסענאטארים החדשים מבעלי בריתם
ויכדיעו את כף הרוב לטובתם, ואז תהי ידם על העליונה
גם בהסענאט, בעלי כתות אוהבי המלוכה יודעים ומכירים גםכן כי אם ינוצחו גם הפעם, אז אבדה כל תקותם לנצח להשיב
את המלוכה בצרפת, ועל כן באו בעצה אחת כל שלשת
הכתות מחפצי מלוכה: אלה הנאמנים בברית עם משפחת מלך
העתיקה מבית בורבאן, חפצי מלוכת בית ארלעאן עם הנוהים
אחרי ממשלת קיסר ממשפחת באנאפארטע, ויעשו חוזה לעדור
חדו במערכה, ולהחזיק מעמד נגד שנואי נפש כולם הרע-
תובליקאנים, ויוציאו קול קורא אל כל הצרפתים, כי יתאספו
מסביב לדגלם אך כפי הנודע הנה תהיה קולם כקול קורא
במדבר, ואין שומע להם מהצרפתים אשר רצתה נפשם בממשלת
הרעפובליק, מלבד זה הנה אין אחדות ואין שלום במגורם,
בעוד אשר להרעפובליקאנים לב אחד ורוח אחת, על כן נעלה
הדבר כמעט מעל כל ספק, כי גם בפעם האחרונה הזאת יצאו
ראשי הכתות אוהבי המלוכה וידיהם על ראשם מאת הבחירות
והרעפובליק תבנה ותתכונן בארץ צרפת כאשר הראה העם הזה
לדעת, כי חפצו לחיות חיי חירות ושלום, מבלי להיות לסלע
המחלוקת בידי אנשי הכתות השונות החפצים להרכיב את בעל
בריתם ממשפחות המלוכה אלופים לראשוהיהודים ברומאניא אחרי פסק דינו של הקאנגרעססבעוד אשר מסערביא תשמענה אזנינו היום בשורות טובות
ונחמות, כי מלאו ראשי הממלכה אחרי חפץ אספת הקאנגרעסס
ודבר השתוות היהודים בכל זכותי אזרח נתקבל היום לחוק קבוע
ועיקר אחד מעיקרי הקאנסטיטוציא, הנה לא טובה השמועה
הבאה מרומאניא, ומעשי ימים האחרונים יראו לדעת, כי עוד
רחוקה תשועת רבבות אחב״י שוכני הארץ הזאת; ומלבד אשר
יערימו סוד ויתחכמו להרע בחוקקם חוקים כוללים הנכונים למרואת חיי היהודים החרדים על דת קדשם, כמו החוק ע״ד שחיטת
הבהמות בעיר יאססי הנזכר בהצפירה נו׳ 25. הנה עוד ימצאו
טענות ומענות שונות להרחיק את הקץ ועת גאולת ישראל מכל
צרותיו ומצוקותיו בארץ הזאת, ולדברי המה״ע .Pol. Corr גלו
ראשי ממשלת רומאניא את דעתם, אשר להוציא כאור משפט
יהודי ארצם נחוץ לקרוא עצרה מאת זקני העם ומחוקקיו (קאנ-
סטוטיאירענדע פערזאממלונג) באשר השאלה הזאת לעיקרי הנהגת
הממלכה, אשר לא יוכלו להשתוות רק בסוד אספה כזו, ועד
אשר יצא הדבר הזה לפעלו יעברו עוד עדן ועדנים. בין כד
וכה והיהודים צפוים אלי חמת ההמון ולחץ בעלי הפקודות
המפטירים עליהם בשפה ויכעיסום תמרורים. בשנותם אתדנו את דין סערביא הדברים האלה עלו עתה על שפת
לשון כל שונאי ישראל אשר גם ממקרי ימים עברו יאבו
להוכיח, כי רעה עיני אחדים בהיהודים ולא יתמכם בימין
דורשי טובת ושלום יהודי רומאניא, והמקרה אשר קרה
בימים האלה ידבר בשפה ברורה, עד היכן מגעת שנאתם של
הרומאנים אל תושבי הארץ מן היהודים. אחד מגדולי הרופאים
בעיר יאססי ה׳ טאויסיג, אשר שנים רבות שמש בכהונת ראש
הרופאים בבית המשוגעים אשר שם נדחה עתה ממשמרתו באין
כל סבה גלויה להצדיק את המפעל, למרות הדבר אשר האיש
הזה עשה לו שם בעולם המדעים בידיעתו בחכמת רפואת
הנפשות (פסיחיאטריע), וכאשר התאמצו אוהביו לחקור אצל
הממשלה על מה חרי האף הגדול הזה עליו? באה
התשובה, כי משך עליו את שנאת הממשלה בגלל הדבר אשר
נסע לברלין בימי התאסף הקאנגרעסס להמתיק סוד ולהתיעץ עם
ראשי חברת כל ישראל חברים ע״ד יהודי ארצו, ויוסיפו
לאמר: כי עוד עשתה הממשלה עמו חסד ולא מתחה עליו
את גזר דין בוגד ומורד במלכות. אמנם הדבר אשר הרעיש
ביותר את לב היהודים גרי הארץ, היא הפקודה אשר יצאה
מאת הגענעראל. אינספעקטאר לאסור על היהודים לבל יבואו
בקהל צבאות אזרחים (נאציאנאל גארדע), ובעוד אשר במלחמה
האחרונה הראו היהודים את עז רוחם וגבורת ימינם על שדה
קטל. לא יחפצו עתה בעת שלום כי יתהדרו גם במלבושי
כבוד צבאות אזרחים. זאת כל פרי אהבת יהודי רומאניא לארצם
וזה שכרם.וויען. ביום הששי בעשירי לחדש מנחם אב, ראינו פה בהיכל
הישן מחזה יקר לחדות לב, איש אחד צעיר לימים בא
כברית הנשואין עם בתולה אחת צעירה לימים, והנה אם מחזה
בזה איננו יקר, אבל המחזה הזה כפלים ליקרו, כאשר אספר:
החתן הזה הוא יליד ארץ רוססיא, עיר קאוונא היא מקום
מגורי אבותיו, ששם באו מעיר קטנה ככף איש אשר שמה
„שאט" וישבו בה. שמו אפרים אברהם (מכונה עדוארד) נאוויאזקי,
והוא בא לפני שמנה שנים עלם דל בחסר כל לעיר הגדולה
הזאת, ורק שלשה דברים הביא עמו מארץ מולדתו: לשון
הליטוואקען בפיהו, קולו הטוב בגרונו, ותשוקתו ללמוד חכמת
הזמרה בלבו (כבר מנעוריו היה משורר עוזר אצל חזנים שונים
כמנהג פולין ורק בשנה האחרונה לפני בואו לוויען היה אצל
קאהר-חזן בביאליסטאק). אולם בשלשה אלה לא היה אף אחדאשר יכול תת לחם לבעליו, ובכל זה לא התיאש בפני הקיר
הברזל הזה אשר עמד בינו ובין מטרת חפצו. כבאו החל לתור
ולדרוש אחרי פראפעססארן מורים מומחים לחכמת הזמרה ובאין
עוזר ותומך מצא נתיבותיו אל הפראפעססאר האדון שמידט
ואחריו אל הפראפ׳ האדון ראָקיטאנסקי, (הוא בן הפר׳ הגדול
והמהולל בחכמת הרפואה קארל ראָקיטאנסקי), שני האדונים
האלה, והם נוצרים לא השיבו את פני הנער הליטוואק ריקם,
אמצו את רוחו וילמדוהו תורת השירה חנם אין כסף, באשר
ראו כי אוצר נחמד אצור ושמור בקרבו. בשני המורים האלה
נודע נאוויאזקי ברבים כי עתיד הוא להיות כלי יקר בהיכל
השירה, ובכן נפתחו לו שערי הקאנסערוואטאריום לבא שם
ללמוד כאות נפשו השירה וכל הדברים הדרושים והנצרכים
להאפער חנם אין כסף, ותחת אשר עד כה כלכל את נפשובלחץ ודחק, בכל מיני דלות ועניות, עתה כבואו אל הקאנ-
סערוואטאריום, נמצא לו הפר׳ האיטאליאני המהולל האדון מארקעזי
ויהי לו בעזרו ביד נדיבה, סוף דבר, נאוויאזקי למד הרבה
ויעש חיל רב. מיום ליום גדל שמו, כי הוא התלמיד הנבחר
בכל תלמידי הבית הזה. ויהי לפני שנתים, אך כלה למודיו
לעת כלות לו הזעמעסטער האחרון, אבל עוד לא נקרב להבח
והנה קדמהו הדירעקטאר מהאפער הגדולה ויקדישהו לשר בהיכל
הזה בשכר אלפים פלארין לשנה, על זאת השתוממו רבים, כי
מעולם לא היתה כזאת, כידוע, אשר גם שרי האפער הגדולים,
בטרם יזכו להכבוד והגדולה להשמיע קולם על במת האפער
בוויען, יגועו ויגודו בתחלה בבתי טהעאטער קטנים בערי
המדינה בנות העיר הבירה, שנים כמה וכמה, ונאוויאזקי דלגעל כל מעלות הסלם הזה בקפיצה אחת ויעל לגדולה פתאום
פעם אחת באין כל עמל ותלאה, ואולם זה היה רק החלו
ראשית דרכו לגדולתו, כי עתה לפני שנים חדשים העמד לו
עוד סלם שני גבוה על הראשון, והוא גם בזה עלה למעלת
הראש בקפיצה אחת. עתה חדשו לו קאנטראקט שני על שלש
שנים ויקבו לו שכרו: בראשונה חמשת אלפים פלארין, בשנית
שבעת אלפים — ובשלישית שמונת אלפים פלארין, רק כי יותר
פה ולא ילך להתחבר אל השרים האיטאליאנים הסובבים בכל
ערי אייראפא הגדולות, ואמנם לא נפלא הדבר הזה עוד, כי
נאוויאזקי הולך הלוך וגדול מיום אל יום, קולו נפלא מאד
קול באססבאריטאן הוא, יוצא מפיו אדיר וחזק בקלות יתרה
ונכנס לאזן כל שומעיו ערב ונעים עד להפלא, והוא אחדהעומד במקום שנים, יען פעם ישורר באריטאָנפארטיען ופעם
באסספארטיען, וגם במראהו וגדולו הוא נחמד למראה בעשותר
דברו על הבמה, ולמלא עוד סאת הצלחתו, הנה נמצא פה
פראפעססאר יהודי לחכמת המאטהעמאטיק, והוא אחד מגדולי
חכמיה, מפורסם ומהולל מאד ושמו שפיטצער, והאיש הגדול
הזה בחר בנאוויאזקי לתת לו את בתו לאשה, בתולה נחמדה
ומחוכמה עם כסף נדוניא עשרים אלף פלארין. וביום הששי
הזה העבר היתה החפה בהיכל הישן כדת משה וישראל
מהיום הזה והלאה ישרו להאדון נאוויאזקי כל מסלותיו בארץ
החיים להגיע לעושר וכבוד, לשם ולתהלה בכל שרי אייראפא
הגדולים. כי מלבד אשר כחו בו בעצמו לבא עד תכלית חפצו,
עוד זה חותנו, אשר שם לו בכל גדולי הארץ, הוא יסך
לו ככרוב סוכך והוא יהיה לו גם לחלוץ גם למאסף על כל
דרכיו אשר ילך בהם. והנה אחרי הדברים האלה, האם אין
אמת בפי באמרי, כי מחזה יקר לחדות לב ראינו ביום חתונת
האדון נאוויאזקי עם בת הפ״ר המהולל האדון שפיטצער? אמנםיקר ויקר הוא, יקר מצד החתן מזה ויקר מצד החותן מזה
ועוד לי עפיואדע אחת קטנה לספר בגדולת נאוויאזקי:
לפני מספר שבועות בהחל ימי המנוחה (פעריען) הלך נאוויאזקי
לשובב נפשו בנאות יער הרחק כששת שעות מעיר וויען בקרבת
המקום רייכענאוויא, ששם הנסיך הגדול. האדון ערצהערצאג
קארל לודוויג, אחי הקיסר פראנץ יאזעף יושב בימי הקיץ,
ויקרא נאוויאזקי לבא לשיר בבית התפלה אשר הערצהערצאג
בא בו, ויבא נאוויאזקי וישר, אחרי כן נקרא שנית להראות את
פני האדון הגדול בהיכלו, וזה כבדהו לדבר עמו כחצי שעה
וישאלהו על כל אודותיו כאחד העם אולם כמעט שב נאוויאזקי
אל משכנו, והנה בא אחריו אחד מאנשי הערצהערצאג ויושט
לו בשמו מתנה יקדה, מחט של נוי מפוארה, עליה נחש
כסף כרוך מעולף אבנים טובות ובתוך יושבת משבצה מרגלית
אחת, אשר מראה אפר לה (גרויע פערלע), בלוית מכתב מלא
דבר, חן לכבוד נאוויאזקי ולמהללו בעבור שוררו נפלאות. (את
המחט ראיתי ואת המכתב קראתי)
אברהם כהן קאפלאןבתי מקדשים המעט והמון הספרים אשר בתוכם, ואך שלשים
בתים שפלים אשר נשארו כמצבות על שדה קבורת בתינו
לא היה ביום חרון אף ה׳ שריד ופליט, כי במשך שתי שעות
היו כל רכושנו ומחמדינו בחול ובקדש למאכולת אש מבלי
אשר היה לנו ידים להציל מעט מהרבה, קרוב למאתים בתי
אבות נטושים על פני השדה, המה ועולליהם הערומים היחפים
והרעבים צרובי פנים, באין כל מוצא לחם, ובאין כל תקוה
קרובה טבעית לשוב לבנות חרבותיהם, ולפנות איש אל מקומו
ולעבודתו, ולהחיות נפשות ביתו, ולהצילם מחסר ומכפן ומקרה
בחרף הבא.חנונו חנונו אחינו הקרובים והרחוקים, עוצו קומו על
נדיבות, והיה איש מעירו עוזר בצר לקומם חרבות בתי מקדשנו
אשר היו בתי ועד לתפלה ות״ת ברבים ולהקים את בתינו
מערמות עפרם אשר לא נשאר לנו מהם בלתי אם גויתנו ואדמתנו,
שומע אל אביונים ה׳ ישמע לקול תפלתנו בעדכם המתחנן
בעד עדתו, והנאנח בשברון מתנים. הכו״ח יום ג׳ ז׳ מנ״א תרל״ח
לפ״ק פה פאדזעלווי
יהודא הלוי ליפשיץ החופ״ק הנ״לוויטעבסק. יום ד׳ חמשה עשר באב, נפשי תשתוחה ולבי בקרבי
הולם פעם, על השמועה כי באה ונמס כל ברכים
אוי ליום תוכחה, כי שפך ה׳ עברתו על העיר יאנאוויטש הקרובה
לעירנו ומשנה שברון הושברה. לפני ימים אחדים יצאה בה
אש מבית אחד והתלקחה בעים עוזה ושלשים בתים היו לברות
לשני המשחית, ואתמול ביום ג׳ לחדש אב העיב ה׳ אותה
באפו עוד הפעם, שלח אש מן השמים ותגע בארבע פנות העיר
ותהרוס בעברתה ולא חמלה את כל חוצותיה ורחובותיה, בניניה
בתיה עם כל בתי תפלותיה ומדרשיה לא השאירה שריד ופליט,
בתים רבים וחנויות עם כל סחורותיהן ומערביהן נהפכו לערמת
דשן וגלים נצים. בעיר גדולה רבתי בחוצות אם יד האש תגע
באחד מחלקי העיר אז ימצאו להם הנשרפים מקום בחלקי העיר
הנשארים לפליטה, לא כן פה אשר כלה נהפכה כמהפכת סדוםועמודה, אך מחוץ לעיר על שדה בוכים יתיפחו ויילילו, על
כבודם כי גלה מהם! כעני כעשיר נשתוו באין מאסף
ביום יאכלם חרב וקרח בלילה; באין פת לחם להחיות נפשן
קול שועת הנדכאים האלה הגיע גם לאזני עירנו, אשר על
נדיבות קמו ויושיטו למו יד עזרה וישלחו למו להם להחיות
רעבונם ולא יתמו לגוע. לכן אחינו בני עמנו הקרובים והרחוקים 
הביטו על אחיכם אשר יד האש נגע בהם לרעה, העניקו להם
מכספכם ומהונכם כפי אשר תשיג ידכם, כי למה יפלו, ולא
וכלו קום? וברכת אובדים כמוהם עליכם תבוא כי תצלחו בכל
אשר תפנו, כעתירת הכותב בלב דוי וברוח נכאה.
בער איסר זאבייעזענסקי, לעירנו יוכלו לשלוח כסף על
האדרעסע של הרב מטעם הממשלה.
раввину Л. Калеру въ Витебскъ.ביאליסטאק. נשי עירנו העדינות והכבודות הצטינו בכל עת
בטוב לבן וברוח הצדקה והחמלה אשר תפעמיהן,
ובימים האלה הראו עוד הפעם לדעת כי תשכילנה אל דלי
עירנו ואל צרכי העניים ובעלי הבתים שירדו מנכסיהם וכלמה
תכסה פניהם לדפוק על פתחי נדיבים, וידי נשים רחמניות אלה
יסדו עתה חברת „סומך נופלים". וחברי החברה הם בנות העיר
ותשימנה לחוק אשר הממעטת לא תגרע מעשרים קאפ׳ והמרבה
לא תוסיף על רו״כ אחד לחדש. ותכלית החברה תהיה לתמוך
ידי החנונים הקטנים ובעלי המלאכות בכסף בתורת הלואה, לקנות
סחורה או כלי מלאכה לאשר יחסר לו, ולהאיש אשר מטה
ידו תבקשנה הנשים העדינות מקור פרנסה לשכור לו חנות או
לקנות לו סוס. סוף דבר נשי עירנו הראו לדעת איך יקרה
בעיניהן מצות תוה״ק „כי ימוך אחיך והחזקת בו" היינו להחזיק
אותו על מעמדו הראשון למען לא יפול ולא יוסיף לקום חלילה.
ועל טוב יזכרו שמות הנשים הכבודות אשר נמנו לראשונה
לדבר מצוה זאת: הגבירה הכבודה מ׳ טויבע אשת הגביר הר״ר
מ״מ ראזענטהאל וכלתה המשכלת הגבירה הכבודה זוסע ראזענטהאל,קול קורא לעזרת נשרפי פאדזעלווייד ה׳ היתה בעירנו פאדזעלווי, הסמוכה לווילקאמיר פלך
קאוונא, לשפטה באש באופן נורא מאד, ביום ו׳ ג' לחדש
מנחם אב עלו על מוקדה מאה ושלשים בתים יחד עם שלשהאשר ביד חכמת החשבון והנהגת ספרי מסחר הטובה עליה עמסה
על נפשה את העבודה הגדולה לנהל את חשבונות החברה
בסדרים ישרים ונכוחים, יהי שמן מבורך בפי כל ישרי לב וזכר
תהלתן לא יסוף מתוך כל קהל תושבי עירנו ובתוכם גם אנכי הכותב
אליהו סלאנימסקי סוכן הצפירהמוליכי המים (וואססערקונסט), תעלות, מכונות לעושי מלאכה
בזכוכית, ושאר בתי חרושת מעשה מלפנים ישב בארץ
ההוא עם חכם ונבון, חרוץ ורב פעלים, ואף כי מזג הארמה
נשתנה לרעה מן העת ההוא, אולם בכל זאת אם יצרור רוח
ההשכלה את הארץ מדין, תמלא חיים חדשים, כשאר הארצות 
מריקות הזהב.
אמנם ה׳ בורטאן במכתבו הכולל פרשת דבר מסעיו, לא
יעבור בשתיקה גם על המוקשים והמכשולים אשר יפגשו אנשי
פעלים בחפצם לקרבה אל המלאכה לחשוף את מטמוני הארץ
הזאת, לא בנקל יצלח לו לאיש האייראפי לעבור על כל
המכשולים האלה ולהגיע, עד אוצרות הזהב הטמון במעבה
האדמה. ה׳ בורטאן בהחלטתו ע״ד דברי ימי יושבי הארץ הזאת
מקדם, יצב מספר השנים אשר חיו העמים האלה עלי אדמות,
בזמן הקדום לספירת תורתנו מן בריאת התבל, ובכ"ז עוד
העמים האלה כמקדם חפצי קרבות המה ורק על הרבם יחיו
לכן יחשוב הנוסע בצדק כי גם לימים יוצרו יתיצבו לשטנה
לחכמי לב אשר יחפצו לעשות להם מסלות בקרב הארץ, ורק
צבא חיל טוב יוכל להיות למגן ולמחסה על החופרים במכרה
ההרים, אל החפץ הזה דורשה ממשלה אשר די כח לה לפזרכסף תועפות ולמשול ממשל רב. — על המכרה אשר מצא
בההרים, יחוה ה׳ בורטאן דעו כי עוד בימי קדם קדמתה לקחו
מפה הצורים, המצרים, היהודים, הרומאים, והערביים, זהב
רב, ונשאר בהם עוללות לדור הזה גם הוא הון עתק ועושר
אין קץ. את תוצאות ההתגלות הזאת לא נוכל לדעת מראש,
ספורי אוצרות פסאמעטיקוס ושלמה יפיחו בלבנו תקוות מרגינות
לב, כי אוצרות מצרים ימלאו זהב על כל גדותם; אך יהיה
מה שיהיה, הן זאת נעלה הוא מעל כל ספק, כי ה׳ בורטאן
העשיר את ידיעותנו אשר דלו ומעטו בפנה הזאת ברכוש
ידיעת מחקרי הארץ ההוא, היקרה מאד לחוקרי דברי ימי
עולם. — נעתקה פה את דברי המכתב הנדפס בהטהיימס.
(סוף יבוא)ידיעות העולם והטבעהתגלות מכמני זהב בארץ מדין*)
על שפות אפריקא הדרומית ובארץ הודו, על אי סומאטרא
ועל מאדאגאסקאר כבר חפשו ודרשו הנוסעים והתרים את ארץ
אופיר אשר לשמה ולזכרה תאות נפש כל החיים בתור הזהב
הזה, ובדי ריק יגעו כי הארץ הזאת, כמו נתש אותה יוצר
הטבע מעל פני האדמה ותצלול אל תהום הנשיה, ועתה הדור
החומד כסף הקשיבו, כי הנוסע הקאפיטען ה׳ בורטאן השלוח
מטעם משנה למלך המושל במצרים, אשר שם נפשו בכפו
להתחקות על שרשי הארץ הברוכה הזאת, יתפאר, כי מצאה
במקום אשר לא פללנו ולא עלה על לבנו, על גדות ערב,בארץ הנקראת בשם „מדין״. — ומו״ל מכה״ע טהיימס כנראה
יאמין בו אמונה אומן, כי עד מהרה מלא אחריו, ובראש
מאמריו יתן מקום לסיפור כל מקרי הנסיעה הזאת אשר נסע
ה׳ בורטאן במשך ארבעה חדשים ואת התלאה אשר מצאתו
בדרך עם האורחה והכבודה אשר לרגליו, ויפזר לו ולהוצאותיו
מלוא הפנים כבוד ויקר
הארץ אשר גלה ה׳ בורטאן תשתרע במקום עזוב מני
רגלי הנוסעים, אף כי בשנים האחרונות כתתו הנוסעים את
רגליהם ומדדו בשעלם חלק גדול מארץ ערב, אך על אדמת
הארץ הזאת — לפי דברי ה׳ בורטאן — לא דרכה עוד כף רגל
כן אייראפא, יושבי הארץ הם פראים הולכי שובב בלי דעת
מאומה, וכלי חמס מכרותיהם אשר מהם לחמם נמצא, רק
כזאת שאר רוח להם, כי לא יהינו את נפשם להתנפל על כל
עובר. בלתי אם יבינו כי יוכלו לו, בגלל זאת, ובגלל אויר
המקום ההוא הטוב, עלתה בידי ה׳ בורטאן, לחדור לפנים
הארץ ולחפש כל מטמוניה, וגם יד המקרים לא נחתה בו
כי לא יותר מן איש אחד מת עליו בדרך ההוא, אך יתר
אנשיו אשר שבעו נדודים וחרבוני קיץ הנם בכ״ז בריאים
ושלמים. האורחה אשר נלותה עמו חוברה לה יחד מן שמנה
בני אייראפא, חמשה שרי חיל מצרים, עשרים וחמש אנשי
צבא, שלשים חופרים בהרים, מאה גמלים ועשר אתונות
ה׳ בורטאן במסעיו אלה מצא שלל רב אשר ייקר בחין ערכו
מכל מלקוח ובזה אשר יבוזו אנשי חיל בנצחונותיהם, משקל
ההון היקר והנעים אשר אספו בחפניהם היה כדי 500 ככר
מרביתו אבני חפץ ומתכיות יקרים, והם משכו עליהם ביותראת עיני המשנה למלך אשר בכספו יצא המסע הזה למענהו
בין הדברים המובאים התנוססו מתכיות בתכונות שונות, אבני
יקר, אבן השיש ואלאבאסטער, שרידי זכרונות ממלאכת עבודות
מכרה ההרים בדורות קדומים, נטיעים וצמחים שונים, מטבעות
וכתובות מפותחות, אבנים מלוטשות, זכוכית, שרידי מלאכת
היוצרים בחומר מימי קדם, תמונות וציורים מכל יפה נוף בארץ
ההוא, ומפה ערוכה בכל ומתארת את כל שבילי הארץ אשר
ראו. הארץ מדין, אשר בשמה נכנה את כל הככר הנשען
לגבול גדות הים האדום. במרחק גדול כדי 300 פרסאות מן
גבולה הצפוני, ומשם נגבה עד קצה הארץ במקומות הבלתי
גלויים עוד היא פתוחה לפני הנוסע, לערך שלשים ערים
אשר מלאו תשואות בימי קדם, והזמן הרס אותם בעברתו
יוסיפו לוית חן והדר על תפארת הארץ ההיא. האורחה לא
חסה על עמל ויגיעה הדרושה לתור את כל המקומות אשר
רק על המפה שמותם ימצאו, הם פלסו להם נתיב בין עיי
מפלות ערים אשר התפוצצו לרסיסים, עקבות מפעלות השכלת
עמים אשר כלכלו את חפציהם בטוב טעם ודעת, בין שרידי
Wedrowiec ממכה״ע )*חדשות שונותבין אותות הכבוד אשר הראו להשר ביקאנספיעלד וסאליסבורי
בשובם לארצם מן הקאנגרעסס, היה ג״כ שנתכבדו מתושבי
חלק העיר כוטא בלאנדאן, להיות נכתבים בספר לאזרחי העיר
(עהרנבירגער), ולאשר חוק ישן הוא מאז שכל המתקבל בין
תושבים האזרחים מחוייב להיות נמנה באחת מחברת בעלי
המלאכות (צעבע), ע״כ קבלו עליהם השרים ביקאנספיעלד
סאליסבורי להיות חברים „בחברה הייטים״. ואז נעשה מנהג
הכבוד כסדר הזה. שר העיר לארדמאיאר ישב על כסא כבודו
לבוש בבגדי כהונתו, מלבוש ארגמן מרוקם זהב, ולפניו באו
ששה אנשים חייטים מחברה ההיא. והעידו כי החברים
החדשים השר ביקאנספיעלד וסאליסבורי הם אנשים ישרים תמימי
דרך הנכונים לקבל עליהם מצות המלכה ולשלם כל מסי
המדינה, אח״ז נשבעו החברים האלה בשבועה כי יהיו נאמנים
לממשלת המלכה, לשמוע בקול השר לארדמאיאר ולהגן בעד
עניני הסיטא, וע״ז כתבו פראטאקאל, ואחרי כן גמרו לכבוד היום
ההוא סעודה גדולה באנקעט
הגבירה הכבודה אננא פאן ראטהשילד הרימה זה מקרוב
נדבה סך 30,000 מארק, ותתן אותם על יד שר העיר
בפראנקפורט א"מ. באופן אשר התרבית העולה מן סך הזה
בכל שנה, יהיה לעזר ומשען לעניים אשר מטה ידם לשלם שכר
דירה לבעלי הבתים אשר יתגוררו אצלם
זה מקרוב מת עני אחד מחזר על הפתחים בלאנדאן
הניח אחרי מותו סך הון גדול מן 65,000 ל״ש. יותר משלשים
שנה היה מחזר על הפתחים, ואף כי היו לו קרובים ממשפחתו
יורשים אותו, צוה לפני מותו לתת עזבונו לשני בתי הסד
אשר בעיר
לעיר פאריז באו זה מקרוב איש ואשה אשר נולד להם
ילד תאומים זר ונפלא בטבע, כי מן הטבור ולמטה הוא גוף
אחד בעל שתי רגלים, ומן הטבור ולמעלה הוא הולך ונפרד
לשני גופים מובדלים זה מזה בשני ראשים וזרועות הידיםשלמים בבנינם וחיים בפני עצמם, כל אחד הוא בעל רצו
וחפץ לבדו, הילד הזה או יותר הילדים, הם בן שנה אחת
בריאים בגופם, וכבר נמצאו אנשים בפאריז אשר יחפצו לתת
להוריהם סך ל' אלפים פראנק למען יוליכום בכל ארצות אייראפא
לאסוף הון מן הפלא הזה.
בעיר גדולה ורבתי עם כפאריז אשר המסחר במיני מאכל
אדם תפנוקים ומעדנים הוא רב ועצום למאד, ומכל המקומות
הקרובים והרחוקים יבקשו לאסוף את כל הנחוץ לכלכלת תושבי
העיר, הנה בכל זאת לא מצאה ידם עד היום להספיק די
תרנגולים מפוטמים לעשירי העם מדושני ענג אשר ידרשו
אותם למרבה, וע״כ המציא חכם אחד אדילע מארטין מכונה
אחת המפטמת את התרנגולים ע״י הלעטה, אשר בזמן קצר יעבתו
וישמנו למאד. המכונה הזאת הוצנה כעת לעין הרואים בשער
המצבה ותהי לפלא בעיני ההמון לראות איך יתפטמו 630 תרנגולים
בפעם אחת ע״י פעולת המכונהבאיזו מקומות באמעריקא התחילו זה מקרוב להסיע עגלות
טעונות על מסלת הברזל לא בכח הקיטור אבל ע״י מפרשי הרוח
נספינות, העגלות נמוכות הן בתבניתן, ועליהן נצב תורן עם
מפרש גדול ההולך לרוח הנושב עליו, מרוצתן בערך ממוצע
עולה לערך עד 48 וויערסט בשעה, וברוח חזק עד 64 וויערסט.המכה״ע האנגלי גלאבע מודיע כי העיר ווירזינא אשר
במחוז נעוואדי באמעריקא, בהיותה יושבת על צלע ההר, היא
יורדת לאט לאט מתחתיה שנה שנה, ועד היום לא נראו בזה
אותות סכנה לתושביה, אבל יפחדו כי פתאום יבוא קצהחדשות ספריות.1) מיום שהרב נייגער היטיב לחקור בתורת המחוקק מחמד
והיהדות!) לא הוסיפו הדורשים לדרוש במקצוע זה, עד שהתעורר
דר׳ גאסטפריינד למלאות החסרון הזה לפי המקורים החדשים שנגלו ברבים,
ובספרו: „מחמד לפי התלמוד והמדרש" 3) הראה לנו לדעת בטוב טעם
ושום שכל, כי רובי תורתו וחכמתו בנה מחוקק המוסלמנים, על אדני
היהדות, וקרנים אך מידה לו. ומלבד שהמחבר. יעלה בד בבד המון מאמרים
אשר בספר קוראן (המקרא) ונושאי כליו עם מאמרי חז"ל במאזנים ישאם
יחדיו, עוד יטיף מלתו על דבר היהודים בארץ ערב לפני בוא מחמד
ואחריו, ודבריו אלה הם כאבני מלואים להידיעות שכבר הציעו לפנינו
בספריהם החכמים: גרעטץ, דעליטש, נעלדעקע וחבריהם
2) זה אלף ושבע מאות מהעת שהעיר ביתר הוכתה לרסיסים
הגבור הנערץ בר-כוזיבא (בר כוכבא) נפל שדוד לרגלי הרומאים ודמי
ישראל הוגרו ארצה כמים; והנה עד ימינו אלה תעו כל החוקרים בתהו
לא דרך ולא מצאו ידם לפתור השאלה ע"ד מקומה, משטרה. שמה
ותכונתה של העיר הזאת, והיום האח! ראינו אור חדש שהפיץ על השאלה
הזאת דר׳ לעברעכט ז"ל בספרו: Bether *) אשר בו יפליא לחקור ולדרוש
ע״ד הגבור האחרון בישראל בכלל ועיר ביתר בפרט. חמשה עשר מופתים
חותכים יציע לנו המחבר לחזק דעתו החדשה, כי עיר ביתר לא היתה
ולא נבראה, כי מקומה לא על חוף הים התיכוני או קרוב לירושלים
כאשר יחשבו בעלי מחקרי ארץ, אבל בבקעת בית רמון גזרתה ויסודתה,
וכי הבקעה הזאת אשר עליה המחנות וטור מלכא התנוססו, היתה
נקראת בפי הרומאים בשם : astra Vetera (מחנות ישנות) או ביחיד:
 (מחנה ישנה) או בלי תאר כלל : Veter וכראיה
לדבר נמצא גם בערכין (דף ל״ב, ע'): כנון קצרה (קסטרא. גסטרא)
הישנה של ציפורי וכו׳. עיי"ש ותוסיף דעת.
3) הגאון ר׳ שמואל חפני, ריש מתיבתא בסורא בימי רבינו האי
גאון ז"ל, היה נודע לנו עד עתה אך מעט מזער לפי קצת החקירות
של חכמי דורנו. לכן לטוב יזכר הר"א הרכבי כי „ירד לגן הספרות
העבריות לקטוף מלילות ולעשות מטעמים" (המליץ, בראש דברי המעריך)
1) וואס האט מחמד דעם יודענטהום ענטנאממען? 1833
2) מחמד נאך תלמוד אונד מדרש, 2 טהיילע 77— 1875
3) ביתר. דיא פראגליכע שטאדט אין האדריאניש יודישען קריעגע.
איין 1700 יאהריגעס מיסספערשטענדניסס 1877וישמיע לנו חדשות ?) ע״ד ספרי הגאון המונחים בכ"י באוצר הספרים
בסט׳ פט״ב ואשר יסודתם לרב בשפת ערבית בדרך כל הגאונים הקדמונים
אשר הרס״ג בראשם, כידוע.
4) במחברת הראשונה מספרי החברה לדרישת לשונות בני קדם?),
לא מצאנו הפעם - כפעם בפעם - אף מאמר אחד הנוגע בעצם תמו
לחכמת ישורון; והמאמרים שבאו בו ומתיחסים אך בקצתם לישראל וקדמוניותיו
הלא הם: א) חקירה ארוכה על שם המספר 2 בלשונות מזרחיות, ולשון
עבר בכלל מאת פר׳ פהיליפפי. ב) בקרת על הספר הנעלה של דר׳
קויפמאנן: „נעשיכטע דער אטטריבוטענלעהרע", מאת דר׳ פראנקל, וג) דרישה
ע"ד החרוז והמשקל בהכתבת הארמית מימי פטאלאמיים שמצאו במצרים
מאת פר׳ שלאטטמאנן, עם מלואים מאת הה׳ יוסף הלוי בפאריז. ולמען
יקרת הכתבת הנושנה הזאת המפותחה תחת סמל אשה אחת המקטרה
והמקדשה לאחד מאלילי מצרים Osiri שמו, וכעין דוגמא משפת ארמית
שהשתוררה בירחי קדם ההם ואשר השתמשו בה לתפלה ולעבודה לאלילים
אמרתי להציעה בזה בעצם לשונה, עם העתקה ופתרון מלים, כפי שפתרוה
החוקרים הנזכרים, וז"ל.הכתב ת
בריכה תבא ברת תחפי
תמנחא?) זי אוסרי אלהא
מן דעם באיש:) לא עבדת וקרצי איש?) לא אמרת תמה
קדם אוסרי בריכה הוי
מן קדם אוסרי מי נקרה?)
הוי פלחא נמעתי )
ובין חסיא הוי שלמ(ה) *)
הפתרון
ברוכה את תבא בת תחפי. המקודשה לאליל אזירים,
מאומה דבר רע לא עשית, דבה על איש לא הוצאת (אמרת), תמה!
לפני אוזירים היי ברוכה,
מלפני אוזירים הנכבד והיקר,
*
היי מוקדשת (מתפללת) את נעימתי! ובין ישרים היי שלום! (תהישלמה !).
5) ספר קטון המדבר על ענין גדול הוגש לי, הוא ספר „הדבוק״
או השקפה כללית על התפתחות האמונה בגלגול הנפשות מאת פסח רודערמאן,
והנה כנים דברי התנצלות של המחבר, כי צעד הפעם על הדרך המוביל
המדברה. מדבר שאיה ושממה. מדבר שכבר הכו בו בעורון ובשגעון,
הוא המדבר הגדול הנקרא פילוסופיא או חקירה עיונית, בכ״ז נשה כר
לצעוד צעד בדרך סכנה מחמת הסבה - הוא מעשה הדבוק - שהעירתהו
לזה; אולם בהתבונני בדברי המחבר ראיתי, כי חדשות ונצורות בענינו
חקירתו לא גלה לנו הפעם, כי רבי דעותיו באו אל קרבו מספרי המחקר
הנקובים בשמותיהם בשולי הידיעות והידועים למבינים, אשר לא בשבילם הפיץ
הספר על פני החוצות, ומגמתו - אך להאיר עיני החשכים בעם אשר
אור החכמה נסתר מהם, ואם זו היא כונתו, אומר ולא אכחד, כי
קצר מאד במקום שהיה ראוי להאריך, באשר אך בקצה עטו נגע בענינים
נשגבים כמו שכר וענש וכדומה ואך ברמיזה וסקירת עין בלבד הציע את
דעותותיו, וההצעה כזאת מלבד שלא משביעה את נפש איש המוני, אך
מביאה אותו עוד לספק ספקות, לשאלות בלי תשובות, למשפח ולא למשפט,
לצעקה ולא לצדקה
לשון המחבר צחה וברורה וגדול כחו להערות עלי גליון ענינים
מתקריים בשפה מובנת ונחמדה לחיך הקורא.
ח״י גורלאנד*) במאמרו הנדפס במכה"ע : מאגאזין פיר דיא וויססענשאפט דעס
יודענטהומס 1 ,
3) צייטשריפט דער דייטשען מאאגענלענדישען געזעללשאפט
AKII
1) תמנחא - משרש מנח (ווייהען), הזכר „מנחא" והת׳ לנקבה
והיא מלה ארמית מצרית
3) מלשון הגמרא (בכורות נ״א, ב׳): לא גמרתי ויהבת מידעם ביש,
ופרש״י: מידם ביש עבדת..
3) מלשון התרגום והגמרא: אכל קרצא, אוכל בהו קרצי (פער-
ליימדען), והלוי קרא „כרצי" ולא נהיכא
*) משרש יקר והנו"ץ במקום הדגש
3) נמע- נעם בסרוג האותיות, וענינו חמדתי מחמד נפשי
*) בהעתקתי רמזתי על שתי הדעות של שני הפותרים הנ"ל.256 —
הודעות
הנני להודיע כי גם בשנה הזאת אמציא לאחינו אתרוני ארצנו הקדושה,
הכשרים לכל הדיעות ומהודרים גם בהדרת קודש (בין מאתרוני ארץ הגליל שהוחזקו מאז
ובין מהאתרונים הגדלים ביפו) ולולבין ידוקין געניווער, והדסים, ומי מהסוחרים הגדולים
עם הקטנים החפצים באתרוני ארה״ק יפנו להר׳ משולם זלמן בהרב ר׳ אהרן שולמאוויץ
בקאוונא כי אותו הפקדתי לסוכן ואקוה כי בשנה הזאת יפיקו האתרונים רצון קוניהם.
בנימן ביינש סלאנט מעה״ק ירושלים ת"ו
אדרעסע
Sельанъ ульловичъ Ковоספר המלים, קונקורדאנציא החדש (בתבנית אקטאף יפה ומהודר מאד)
מחירו 1.20 רו״כ, ועם פארטא 1.50 לסוחרים ינוכה ראבאט, החפץ בו יפנה אל:
. Гельбблiонъ Варшава.הקאמיטעט של בית הכנסת אשר ברחוב דאנילאטשעווסקא מודיע לכל
הגבאים והפקידים של בתי כנסיות ומדרשות, כי נמצאו למכירה חפצים יקרים של
תשמישי מצוה וקדושה השייכים לבהכ״נ הנ״ל העומד להסגר בקרוב. כמו מנורות
תלויות וקבועות בכותל של בראנצע מעשי ידי אומני פאריז, ידיעות פרכיות מרוקמות
זהב וכסף, וכיוצא באלו חפצים נאים ומשובחים, ולאשר חפץ הקאמיטעט לבלי
הורידם מקודשתם, ע״כ יוזיל מחירם הרבה בעד הקונים אותם לצרכי קדושת בהכנ״ס
כל החפץ בם יפנה אל וועד הקאמיטעט הנ"ל.המביט יצא לאור בכל שבוע על ידי פרץ בן משה סמאלענסקין.
המכה״ע הזה יפרד לשנים: האחד בשם המביט יכונה ובו יבואו קורות
העתים מכתבים, חדשות בישראל וחדשות שונות, ומאמרים בחכמות שונות;
והשני בשם המביט לישראל יכונה ובכלל הוא כהראשון ורק תחת מאמרים בחכמת
הטבע וקורות הדורות והיצורים יבאו מאמרים וספורים על אודות בני ישראל ודרכיהם
למושבותיהם. מחירו ברוססיא ששה רו״כ לשנה, שלשה לחצי ורו״כ ורבע לרבע
שנה הסוכן הכללי הוא ה׳ אברהם צוקערמאן בווארשא. גם השחר אשר מסבות
שנית נתאחר לבא לרוססיא ישיגו כעת מידואודיע נאמנה בשער בת רבים, לבאי עיר הבירה פעטערסבורג, לרגלי
עסקיהם, אשר יש אצלי להשכיר חדרים טובים לאורחים, הן לימים אחדים, והן
חדשים, ובמקהים ממוצעים כרצון איש ואיש, ואקוה כי באי צל קורתי ישבעו
עונג בכל הפרטים. כן נמצא בהחצר הזה גאר-קיך כשרה, במאכלים טובים וערבים .
פראספעקט יעקאטערינהאפסקי, הבית נומר 5 פליגל נומר 20.
В. г. Sанцевъ(תיקון טעות)
בגליון 31 העבר בהמודעה, כי יצא לאור הכרך הששי של הייעוורייסקי
ביבליאטהעקע להחכם לאנדוא, נשמטה המלה „בקרוב" וצ״ל כי בקרוב יצא לאורלהודיע
כי הסקלאד ספרים שלי בווארשא נעתק אל רחוב גענשי בחצר הגביר ר׳ יודל טאקאר
No. 2 י״י הנודע בשם האטעל האמבורגסקי, אצל הסקלאד של הג׳ ר׳ יודל טאקאר, גענשי
בהסקלאד שלי ימצאו כל מיני ספרים, ובפרט הספרים מדפוסי (פעדלאג שלי), והכל במקח קצוב כבכל הסקלאדין.
ולמו״ס ינוכה ראבאט כנהוג, ואם ישלח לי מי ככף קדימה
אנדגעלד) אוכל לשלוח הספרים ע״י הבאהן
בנאכנאָהמע, או ע״י קאנטאָר בטוח. ומיחידים אבקש לבל ידרשו ממנו איזה ספר פרטי, כי רב הטורה בזה.
הילקוט נביאים וכתובים והמ״ג כבר נגמר, ואוכל לשלחו לכל דורשיו, וכן
יכולים לדרשו מן שותפי הג׳ ר׳ ברוך קאפעלאוויטץ בדינאבור.:
יצחק גאלדמאן מדפיס בווארשא
Въ Tин. М. Гольднана, въ Варшавъ. —aak Goldman, Buchdrukereibesitzer in Warschau.
В. Копелевичъ. Линабургъ. — B. Kopelewitsch. Dinaburg.שאלות ותשובות
למר׳ סאקאל" לא ידענו איה ההודעה, לאברהם הור׳ בפאל׳ עד כה שלחנו כסדר, ועתה
שלחנו ע״פ האדרעסע השנית, לזר׳ זעליווי׳ הכסף לא הגיענו בחזרה והמקבל שולח לו המאמר
א נדפים, לאלעזר סוטין קבלנו, אל זאב גל׳ בניע׳ זמן הרבע כלה, אל משה אימיאני׳ קבלנו
שלחנו כפי האדרעסע שכתב אז לבאברויסק ליחזקאל אימיא׳. ליעקב צבי בילענ' כל קורא רואה כי
הוא טעות סופר והאלף מיותר, לזעליג פאוו׳ בטאל׳ אין כדאי להודיע מזה. ליתר הקארעספאדענטן
נבקש כי ימתינו לנו ויבואו בדפוס בקרב
редакторъ-Издатель S. Сонински.הנני מודיע ליודעי ומכירי, אשר הכינותי
בית מלון אורחים בהבתים אשר לי
ברחוב סקידלער N. 30 ויען כי כבר נודע
אשר בעז"ה בטח ימצאו בי חפצם הדרוש
להם בעסקי קאמערצע ובבתי המשפט, בטח
יפנו אלי והנני לשרתם בכל אשר ידרשו
ממני. - הוראדנא
שמרי׳ נטע גינצבורגזה שנה וחצי עזכני בעלי ה׳ דוחמאן
אלימלך בר׳ יחזקאל מעיר יאנאווע, וילך
לעיר טרעסטינא, ומהרתי לבקשו שמה ולא
מצאתיו, ואלה סמניו, קומתו בינוני
שערותיו צהובות, על לחיו הימני שרטת
בצבע תכלת, שנותיו שלשים ואחת, אבל
בשנת 75 העריכו אותו עשרים ושם שנים
מלאכתו סנדלר, אבקש שכל אשר יודע
לו מהאיש הזה ירחם עלי להודיעני ע״פ
האדרעססע
Синонъ Кабачникъ, Гродно.הודעה לסוחרי אתרוגים
הנני מודיע לכל בעלי משאי ומתני
מכבר. ולכל החפץ לכנום עמי במסחר
האתרונים מחדש, כי מסחר הקאמיסיאן
שלי יהיה אי״ה בשנה זו כשנה בשנה, וכל
איש שיעשה חוזה עמי ישיג על ידי כל
מיני אתרונים קאראפירער פארגא עצמה
ארץ ישראל. יוניווער מאראקער
קארסיקאנער גם לולבים והרסים, על פי
המקחים מטריעסט, רק בהוספת שכר
קאמיסיאן, ויהיה מלא רצון מכל פרטי המסחר
נפתלי משכיל לאיתן ממינסק
אדרעסס
Патталю Маскиленсоцу
въ губ. г. Минскъ.כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד גערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור, ותרופה
בכתב, אחרי אשר יודיעוני מחלתם וכל אשר
חסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת)
אדרעססע
M. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.הרוצה לכתוב אלי יכתוב ע״פ אדרעססע
S. Sionimski in Warschau
Muranowska )Breite Mila( No. 24.
. Сошцискiй г. Варшава
Мурановская № 24.