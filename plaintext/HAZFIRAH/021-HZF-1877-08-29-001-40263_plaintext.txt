                 
ברוסיא ופולין.
 השולח במוקדם לשנה 5 רו״כ. 
 לחצי שנה, 2,75 רו״כ. 
לרבע שנה 1,50 רו״כ.
 ביתר הארצות 20 פראנק. כ
 באמעריקא 5 דאללאר 
נA
מחירו כאשכנז: 
 14 רייכם מארק לשנה, ב
 בעסטרייך 8 פל׳ לשנה
וכן לרבע שנה
שכר מודעות:
 מכל שורה קצרה 5 קאפ'.
Eמכתב עתי משמיע חדשות
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע
יוצא לאור אחת בשבוע, מאת
חיים זעליג סלאנימסקי.תוכן הענינים.מאסקווא. ידיעות העולם
דברי הימים. קלימאוויץ
והטבע. תולדות אבני חן מאת יעקב
פרענקעל. חדשות ספריות. ידיעות תלגרפיות.
הודעות. שאלות ותשובות.זו את זו נוכל להוציא משפט, כי אם עוד לא גמרה
ממשלת סערביען להפר בריתה את תוגרמא ביד רמה, בכל
זאת רבו האנשים בבירת הנשיאות הזאת, היא העיר בעלגראד
החפצים מאד במלחמה את תוגרמא. בשבוע העבר התפטרו
שמה איזה מיניסטרים ממשמרתם, והנסיך הפקיד אחרים תחתם,
וה׳ ריסטיטש, שר הענינים החיצונים עד כה, היה עתה גם
לראש המיניסטרים, ותחת זה יצא ה׳ מארינאוויטש מאת
המיניסטרים לגמרי; לפי הנשמע, הנה היה ה׳ מארינאוויטש
מן רודפי השלום, על כן נטל עליו לעזוב את כהונתו; ובדבר
ה׳ רוסטיטש, הנה כפי הנודע אין לבו הולך אחרי השלום,
והוא הגיע לב הנסיך מילאן בשנה העברה לצאת בחרב
לקראת תוגרמא; ואם כי הוא בעצמו כרת אחרי זה ברית
שלום עם ממשלת הסולטאן; אבל אז היתה השעה צריכה
לכך: ראשי מבצרי הארץ היו נתונות בידי האויב; התוגרמיםהרעישו את המבצרים אלעקסינאץ, דעליגראד ומצודות דיוניש,
וידם היתה נטויה על כל ארץ סערביען; על כן מהר ה׳
ריסטיטש לבקש מאת אדירי הממלכות לפשר בין סערביען ובין
תוגרמא ע״ד השלום. אולם כעת הנה נשתנו הענינים מן
הקצה אל הקצה; הרוססים עומדים בארץ בולגאריען ומגמת
פניהם למול קאנסטאנטינאפאל; מחוף הדאנוי הימיני פשטו עד
ניקאפאל והלאה וקול נחרת סוסיהם נשמע עד גבול סערביען;
ידי תוגרמא מלאות עבודה להפקיע את עצמה מידי האויב;
כל עבדיה אשר ידיהם רב להם לשלוף חרב כבר נשלחו אל
שדה המערכה באייראפא או באזיא; עתה לא תירא עוד
סערביען פן תעשה תוגרמא אתה כלה; על כן אחת היא אשר
תוכל למנוע כעת את סערביען מבוא בדמים, והוא יראתה
את עסטרייך. עד העת הזאת הנה באמת רק הדבר הזה
שם מעצור באף הסערבים. אולם כעת לפי הנראה נשתנו
תנאי הדבר כמעט. הפגישה האחרונה בין שני הקיסרים
באישל שנתה את רוח עסטרייך, לפי דברי מכה״ע, שנוי
גדול; דברים נכונים לא נודעו ע״ד הפגישה הזאת ולא במהרהדברי הימיםכאשר קמה זה לא כביר מנוחה על שדה הקרב, החלו
הדיפלאמאטים לשוב לאט לאט אל עבודתם - לכתוש מים
במכתש. בראשונה נשמעו קולות מקולות שונים ע״ד השלום
כי קרב לבא; זה הכניס את אנגליא בתור פשרן בין המריבים,
וזה החליט כי עסטרייך קבלה על עצמה להיות איש הבינים.
חיש קל אמנם הכירו נביאי השלום לדעת, כי אין שומע להם
מאת העם ויניחו מקומם למודיעים אחרים, אשר אחזו את
החבל בקצהו השני ויחליטו, כי בקרב הימים יעבור הריב
את גבולו, כי אנגליא ועסטרייך נכונות להפר ברית הבינים
ולהביא את עצמן בקשרי המלחמה. והנה בנוגע לאנגליא כבר
הוכיחו דברי הלארד ביקאנספילד ודברי המלכה וויקטאריא ביום
הסגר שערי הפארלאמענט, כי לא תמהר הארץ הזאת לצאת
ממעמד הבינים, כל עוד לא יגעו המקרים עד עצמה ובשרה;
אולם ע״ד עסטרייך לא באו עוד הסופרים לכלל דעה אחת
אם גם אין קצה להמון המאמרים אשר באו במכה״ע שונים
בענין הזה, הסבה הראשונה, כי עוד נבוכים הסופרים בדבר
עסטרייך ומגמתה בעניני הריב; והוא כי לא נודע עוד משפט
סערביען, אם תשמור גם היא את מצב הבינים או תקרא
מלחמה על תוגרמא. מכל הידיעות הבאות במכה״ע, המכחישותNcues ;יודעו בקהל; רק השערות שונות שמענו מפי מכה״ע
eמודיע בשם סופרו דברים אשר ישתומם להם W. 
כל שומע אותם. והוא כי גמרו קיסרי אשכנז ועסטרייך, כי
אם יעמוד הנצחון גם לימים הבאים לימין תוגרמא, אז יצוו
מלכי אייראפא האדירים על תוגרמא להשיב חרבה אל נדנה
ולנוח ממלחמה על משך ירחים אחדים מובן הדבר, כי
אין לבנו הולך להאמין בדברי מכה״ע ההוא; אולם מכה״ע
אחרים, וביניהם מכה״ע .Nordd. Allg. Ztg אשר לפעמים
רוח ממשלת אשכנז מדבר מקרבו, מחליטים, כי באמת שנתה
עסטרייך את דעתה לרגלי חפץ עסטרייך, ויוכל היות אשר
הטה הקיסר ווילהעלם את לב קיסר אשכנז אחרי ברית שלשת
הקיסרים; ואחרי כל זה מובן הוא, כי המאמינים, אשר עתה
תוכל סערביען לקרוא מלחמה על תוגרמא מבלי אשר תהיה
עסטרייך לשטן לה — לכל הפחות יש להם על מה שיסמוכו;
ואם אין ראיה גמורה לדבר, יש זכר לדבר במעשי הפרינץ
רייס, ציר אשכנז בעיר קאנסטאנטינאפאל. בימים האלה בא
הפרינץ רייס להזכיר לממשלת הסולטאן, כי רע המעשה
בעיני אשכנז, אשר צבאות תוגרמא התעיבו עלילה בערי בולגאריען
ויעשו שם תועבות נוראות ומעשים איומים אשר לא יעשו;
ואחרי כי גם ממשלת תוגרמא קיימה וקבלה עליה את חקי
משפטי העמים אשר נוסדו בעיר גענף, על כן הפרה במעשיה
אלה את ההקים אשר קבלה עליה לקיים ולעשות, לפי דברי
סופר מכה״ע .Köln. Ztg מעיר וויען, הנה צותה ממשלתעסטרייך על צירה בבירת תוגרמא, הגראף זיצי, כי יעשה
גם הוא כמעשה הפרינץ ריים להוכיח לממשלת תוגרמא על
עברה על חקי תורת האדם. תחת זה הנה הודיע ה׳ סאדוללאי-
בעי ציר תוגרמא בחצר קיסר אשכנז, כי כאשר בא הוא
לפני ה' ביולאוו ממלא מקום הנסיך ביסמארק בענינים
החיצונים, לספר לפניו כי עשו הרוססים שלא כהוגן בערים
אשר נכבשו לפניהם, אז קבלהו ה׳ ביולאוו בפנים נזעמים,
עד כי לא יחפוץ עוד ציר תוגרמא לראות פניו שנית
לפי זה אפוא נכון להאמין, כי בעוד ימים מועטים יחדלו
הסערבים לחבק יד בצלחת ונוספו גם הם על שונאי תוגרמא.
אפס כעת הנה לא יהיה עוד הדבר הזה נכבד בעינינו כאשר
היה מקדם; כי העזר אשר יוכלו הסערבים להביא לצבאות
רוסיא קל הוא מאד; במלחמתם האחרונה הראו למדי, אשר
אמנם גבורים הם לדבר גדולות, אבל חלושים ורפי כח על
שדה קטל; ואם לפני זה הביטו מביני דבר על התחדשות
המלחמה בין סערביען ותוגרמא כעל ענין מדיני נכבד מאד
היתה זאת מפאת אשר האמינו, כי לרגלי הריב בין סערביעןותוגרמא תצא גם עסטרייך ממצב הבינים; אבל הריב בין
הסערבים ובין הטורקים כשהוא לעצמו איננו לא מעלה ולא
מוריד ואין בכחו לשנות מאומה בעולם המדיני, אם תהיה
עסטרייך כמחרשת.
אכן אם צר כח הסערבים לעשות גבורות במלחמה
הנה בכל זאת יוכלו להרע לתוגרמא רעה רבה, בהמעיטם את
מספר חילה על שדה המלחמה למול הרוססים. בלי תפונה
ראשית מעשה הסערבים, אם יחדשו המלחמה, יהיה לעבור
את הטימאק ממזרח סערביען, ולהתנגח למול המבצר ווידדין,
ולבא לחיל אסמאן פחה מאחוריו, באופן אשר נחוץ יהיה
לאסמאן להלחם את הרוססים במזרח ואת הסערבים ברוח
צפונית-מערבית; ואם גם לא יהינו הסערבים להראות אתופנים במערכה בשדה, בכל זאת יוכלו להרגיז אותו מן הצפון,
ואם יעלה בידם להתחבר את הרומאנים והרוססים הנצבים
אצל פלעוונא ומשם מערבה, אז אנוס יהיה אסמאן פחה לסגת
אחור ולעזוב בידי המקרה את כל המקומות אשר לכד בדמים
רבים ובנצחונות גדולים. על כן נחוץ יהיה לתוגרמא להעמיד
חיל רב למול הסערבים, אם מפאת הטימאק מזרחה ואם מעבר
הדרינא מערבה, לבל יהינו הסערבים לעזוב את גבול ארצם,
וזאת תהיה לתוגרמא לפוקה ולמכשול רב, כי גם בלעדי זה
מעטו צבאותיה לעומת צבאות הרוססים; למחנות הרוססים באיםיום יום צבאות חיל חדשים מקרב הארץ, ולפי דברי סופרים
אחדים, הנה כמאה ושמנים אלף איש הולכים כעת בדרך
העולה לבוקארעסט, לבא משם אל שדה הקרב. ואם תלחץ
עוד תוגרמא לשלוח כשלשים או כארבעים אלף איש למול
הסערבים, אז תרפה כחה ביותר ולא תעצור כח להחזיק
מעמד נגד הרוססים. מלבד זה, הנה לפי הידיעות האחרונות,
גם הרומאנים יוסיפו עוד לעבור את הנהר, עד כי יהיה מסררם
כחמשים אלף איש תחת פקודת הנסיך קארל בעצמו, לרגלי
זאת תשתדל גם ממשלת תוגרמא לחזק ידי שרי צבאותיה
במחנות חיל חדשים אשר תאסוף אליה מכל אפסי ארצה;
 אבל הנה מעט מאד מספר החיל החדש אשר יעלה בידה לאסוף
תחת דגלה, לפי הנשמע, הנה יבאו יום יום צבאות חדשים
למחנה אסמאן -פחה. כמה מספר החיל אשר ברגליו לעת כזאת
לא נודע עוד; לפי דברי סופר מכה״ע .Köln. Ztg ממחנההרוססים יחליטו אחדים, כי אסמאן-פחה עומד עתה בראש
מאה אלפים איש לדעת אחרים רק כשמונים אלף נצבים
תחת פקודתו; אולם זאת הוא נעלה מעל כל ספק, כי אחרי
המלחמות אצל פלעוונא בא עוד חיל רב למחנותיו. בכל אלה
הנה עד כה לא ערב אסמאן-פחה את לבו להתנפל על הרוססים
במלחמת תנופה, רק בצר את מחנהו ויכונן לו מצודות חזקות
למאד להגן על צבאותיו אם ישתערו הרוססים עליהם במלחמת
תגרה, לפי דברי הסופר ההוא מצודות הטורקים עזות ובצורות
למאד מאד, ורק לחיל גדול ועצים עם כלי תותח רבים מאד
יעלה להרעיש את המצודות ההן. בימים האחרונים החל אסמאן
פחה להגיח למול חיל הרוססים, לרגלי המלחמות אשר היו
בין סולימאן-פחה ובין צבאות הרוססים המתבצרים במעבר
שיבקא. והנה בטרם נספר לקוראינו את דבר המלחמות
האלה, נעבור בקצרה על פני מעשי סולימאן-פחה העומד
בראש צבאות הדרום אשר לתוגרמא מיום בואו מארץ מאנטע-בעת בא סולימאן -פחה לארץ רומעליען אשר מעבר
להבאלקאן, היו שם כל הדברים יגעים עד למאד. התוגרמים
יושבי המחוז ההוא היו במבוכה נוראה, וגם על יושבי
אדריאנאפאל נפל פחד גדול, לרגלי השמועה, אשר באה עליהם
כי עברו הרוססים את הבאלקאן, עד כי רבים מיושבי העיר
הזאת מהרו להמלט על נפשם לעיר הבירה; צבאות התוגרמים
אשר תחת יד רעאוף-פחה אשר עליהם היה להגן על מעברי
הבאלקאן נגפו פעמים אחדות לפני הרוססים במלחמה. בעת
ההיא בא סולימאן-פחה עם מחנותיו לעיר אדריאנאפאל. ראשית
מטרתו היה לאסוף את כל הלהקות הקטנות והמחנות אשר
נשארו מחיל רעאוף ולהביאם תחת דגלו; אחרי זה נטל עליו
לדעת אל נכון את מספר חיל האויב, אחרי כל אשר הפריזו
השמועות על מספרו הנכון ויעמידוהו על שמנים אלף אישויותר, וגם הוסיפו עוד להחליט, כי נכונים הרוססים להחיש
מרוצתם ולהגיח למול גאליפאלי, למען יכבשו את החוף ההוא
בטרם ילכדוהו האנגלים אליהם. באמת הנה היה מספר הרוססים
הנצבים אז מדרום להבאלקאן ובמעבר שיבקא מעשרים עד
חמשה ועשרים אלף איש; לרגלי זאת גמר סולימאן -פחה להגיח
חיש למול הרוססים וללחוץ אותם אחור, וישלח חלק מצבאותיו
תחת פקודת מוגלית-פחה לנגד טשיפראן (בין עסקי זאגרא ובין
פיליפאפעל), ואחרי זה חזק עוד ידי החיל הזה ע"י החיל
השוכן בפיליפאפעל, ויצו עליו להגיח ביום 30 יולי על עסקי זאגרא,
מבלי אשר יתרחקו מן מרכז החיל אשר תחת פקודתו; והוא
עצמו בראש צבאותיו יצא ביום 29 יולי מן המקום טירנאווא-
ועמעגלי לנגד מאהאלעססי וקאראבונאר; בקרנו הימיני עמדו
צבאות רעאוף-פחה; גם על הגענעראל הזה פקד לפנות
מיעניזאגרא מערבית דרומית למול עסקיזאגרר ולהתאחד עם צבאות
סולימאן אצל קאראבונאר, למען יוכלו התוגרמים להגיח על עסקי
הקורא ישים לנגד עיניו המפה מן נו׳ 32זאגרא משלש פאות: רעאוף מן המזרח, סולימאן מן הדרום, ומחמד-
מוגלית מן המערב.
המחשבה הזאת אשר חשב סולימאן על הרוססים להשתער
עליהם משלש רוחות, היתה טובה מאד בעצמה ומהותה; אבל
ביום 30 יולי נגפו צבאות רעאוף פחה לפני הרוססים, ולרגלי
זאת אנוס היה סולימאן-פחה לשנות הסדר, רעאוף פחה מלא
אמנם את הפקודה אשר היתה עליו ויעזוב ביום 30 יולי את
העיר יעניזאגרא, אך הסכיל עשה לעזוב חלק מצבאותיו לשמור
את מסלת הברזל ביעניזאגרא; גם לא נזהר רעאוף בדרכו, עד
כי נודע להגענעראל גורקא את דבר צאתו מיעניזאגרא, וימהר
שר הצבא הרוססי להגיח במרוצה על יעניזאגרא, בהאמינו,כי משם יעלה בידו להתנפל על התוגרמים מאחור, ולעשות
אתם כלה. מעט החיל אשר נשאר ביעניזאגרא לא החזיק
מעמד בפני הרוססים הרבים ממנו, וינס מנוסת חרב; וגורקא
הוסיף לרדוף אחרי רעאוף אשר לא ידע מאומה מכל הנעשה
ביעניזאגרא, וישיגהו אצל קאראבונארא, בטרם יכול סולימאן לבוא
שמה, ויתנפל עליו מאחוריו; ואם כי נלחם רעאוף בגבורה
נמרצה, בכל זאת חזקו הרוססים עליו ויכוהו מכות חדרי בטן;
ולולא כסה הלילה את ענן הארץ, ולולא היו הרוססים עיפים
ויגעים מאד מעמל הדרך, כי אז לא היתה כל תקומה לרעאוף
ומחנותיו, בין כה וכה נגש סולימאן אל המקום ההוא, וכשמעו
את דבר המלחמה אשר בין רעאוף ובין הרוססים, מהר להריץ
את חילו במהירות נמרצה, ויבא בעוד מועד להציל יתר הפלטה
מחיל רעאוף ולספחם אל צבאותיו הרוססים אשר היו עיפים
מאד, ישנו שנת מנצחים ולא עלתה על לבם כי אליהם נוגעת
הרעה. על כן כאשר התנפל עליהם סולימאן בבקר יום 31
יולי כעלות השחר, השתאו מאד למראה עיניהם. הן אמנם גם
הפעם נלחמו הרוססים בגבורה עזה ובאמץ לב מאין כמוהו
וישחיתו, מאת הטורקים רב, כאלף איש מתים וכאלף וחמש
מאות נפצעים; אצל סוללות רבות נפלו חצי אנשיהם וסוסיהם.
שני כלי תותח עמדו מלירות כי כל האנשים המנצחים עליהםעם סוסיהם נפלו פגרים מתים לרגלם. אולם הנצחון עמד לימי
התוגרמים. הרוססים, אשר נלחצו להפוך פניהם במלחמה, (כי
באו מן המזרח, ועליהם היה להגן מפני האויב הבא מן
הדרום) נכונו אחור אל עסקי זאגרא; אולם גם פה לא מצאו
מנוח, כי צבאות מוגלית-פחה אשר בא עד המקום ההוא, התאחדו
עם צבאות סולימאן הרודף אחריהם, ויכבידו ידם עליהם, עד
כי צרו צעדיהם ויסוגו אחור בדמים רבים עד קעזאגליק.
סולימאן אשר ידע כי לשוא יהיה עמלו כעת להוריש אתהרוססים מן המעבר שיבקא אשר התבצרו בו בחזקה, התעסק
בימים הראשונים אחרי זה להביא את חילו בסדר ומשטר נכון,
להרבות את מספר כלי התותח אשר היו אתו, ולגרש את
הקאזאקים והבולגארים מכל המקומות סביבות עסקי זאגרא.
אחרי כן שלח גדודים אחדים תחת פקודת ראססים-פחה מערבה
למול קארלאוולא וקאלופער, ועוד גדודים אחרים לשוב ליעני-
זאגרא ולהגיה משם למול המעבר האינקיאי, והוא בעצמו עבר
בראש חילו לנגד קעזאגליק, וילחוץ את הרוססים אחור, כי יראו
הרוססים פן יקיפו עליהם הטורקים הבאים מקאלאפער, על כן
נסוגו אחור עד המעבר שיפקא ויעזבו את העיר קעזאנליק בידיהטורקים .
ביום ההוא בעצמו אשר לחץ סולימאן פחה את הגענעראל
גורקא אחור ויקח את עסקי-זאגרא מידו, הכה אסמאן-פחה את
הרוססים אצל פלעוונא מכה רבה, ולרגלי זאת נסעו פקידי החיל
עם שרי המחנה הגדולה מטירנאווא, אשר השאירו שם יד
גדולה מחילם, עד ביעלא. לרגלי הנצחון הזה של התוגרמים
צוה המצביא החדש מחמד-אלי על סולימאן להתקרב בכל יכלתו
על הדרך העובר מאסמאנבאזאר, ועסקי-דיומא אל מחנה התוגרמים,
הגדולה, ואם יראה נכון לו, אז יתנגח למול טירנאווא מן
המזרח, בעוד אשר אסמאן-פחה יתנפל על העיר הזאת מן
המערב. גם את הפקודה הזאת הוציא סולימאן לפעולה בכשרון
ותבונה. חלק אחד מצבאותיו עזב תחת פקודת שקיר-פחהבמצודות חזקות מצפון לקעזאנליק לנגד הרוססים הנצבים במעבר
שיבקא, והוא עם ראשית אונו נסע מזרחה דרך מגלית ועמק
טונדשא לעומת המעבר האינקאי, ועל הקרן הימיני פקד לצאת
מיעניזאגרא למול סליוונא, לעבור דרך המעבר דעמסר-קאפו
את הבאלקאן, מבלי להתרחק בכל זאת מן הקרן השמאלי
ולפנות מצפון לההרים לנגד בעבראווא, למען יתאחד שנית עם
חיל סולימאן, אשר בחר לו את המעבר האינקאי, אצל המקום
עלענא, והוא לא הרחק מבעבראווא מערבה.הרוססים אשר יראו פן יחריד אסמאן את טירנאווא, קבצו
שמה את כל חילם אשר בדרום, ויעזבו את המעבר האינקאי
בלי שפך דם; סולימאן עבר אחריהם בזהירות ומתינות רבה,
ורק אז ערב את לבו לעבור צפונה, כאשר נודע לו אל נכו
מפי המרגלים, כי לא נמצא אף רוססי אחד בהמעברים האין-
באגהאץ ופערעדשיק-דערבענד. להקות אחדות מבני הבולגארים
אשר עברו את המקומות ההם הוכו מאת הטורקים ונפזרו לכל
רוח; אחרי זה מהר סולימאן להעביר את חילו במרוצה; כלי
התותח נשלחו דרך המעבר דעמירקאפו, אשר שם הדרך טוב
ורחב ביותר, והרגלים והרוכבים, אשר לקחו אתם צדה לדרך
על שלשה ימים, עברו דרך פערעדשיק דרעבענד בעברו דרך
ההרים לא חדל סולימאן משמור רגליו מלכד ומאורב, והוא
בעצמו עם שרי לויתו עלה על כל גבעה נשאה, להשקיף דרך
זכוכית מגדלת על כל הככר ועל רכסי ההרים מסביב; וביום
16 אגוסט ירד רוב חילו מן ההרים ויחנו בעמק ויתקעו אהליהם
בסביבות בעבראווא, היושבת לארך האלכסון, בין סטארא ריעקא
ובין זלאטאריצא.במצב כזה היתה מערכת החיל בשדה המלחמה. הרוססים
החליפו כח אחרי מלחמת פלעוונא וישתדלו להתחזק אצל
טירנאווא, ויתבצרו שמה ככל אשר היתה לאל ידם, ולפי
הנראה גמרו בנפשם להתגדר במלחמת מגן, בטרם יבא החיל
החדש לעזרתם, אחרי כי צר כחם להפקיע את מצודות פלעוונא
מידי הטורקים הטורקים גם המה הסתפקו לפי שעה במלחמת
מגן, ויחגרו שארית כחם להרבות מספר צבאותיהם על כל
Köln. Ztg. המקומות בשדה הקרב; לפי דברי סופר מכה״ע
מעיר פערא, הנה ישתומם כל רואה, כי יום יום תשלח ממשלת
תוגרמא צבאות חדשים למערכות הקרב; יום יום יבאו המון חיל
רגלים ורוכבים דרך הים באניות, והממשלה תתן להם צדה
וכלי מלחמה ותשלחם למערכות המלחמה; חדשים לבקרים יציצו
גדודים חדשים בעיר הבירה, וחדשים לבקרים יצאו חוצץ מקאנ-
סטאנטינאפאל, דרך אדריאנאפאל לצבאות סולימאן או לחיל
אסמאן-פחה, ודרך הים לחיל הטורקים העומדים במחוז דאברודשא,
לנגד הרוססים אשר תחת יד הגענעראל ציממערמאן. בראשהתוגרמים אשר בדאברודשא יעמוד הפרינץ האססמאן, בן
מושל מצרים, ותחת פקודתו חיל מצרים אשר באו לעזרת
תוגרמא, והוא איש מלומד מלחמה אשר נתחנך בבית המדרש
לטכסיסי המלחמה בעיר ברלין. בתחלה הוציאו קול, כי לרגלי
המלחמות אצל פלעוונא, החלו הרוססים להוציא צבאותיהם ממחוז
דאברודשא ויעבירום בחזרה דרך הדאנוי ומשם ישובו מחוף רומאניא
דרך הגשר אשר אצל זימניטצא לסיסטאווא וטירנאווא; אולם
אחרי כן נודע כי אין נכונה בפי הידיעה הזאת, ונהפוך
הוא, כי חזקו ידי הגענעראל ציממערמאן הנצב במחוז דאברודשא
בצבאות חדשים יום יום; לפי הנראה היו מלחמות אחדות
אצל קיסטענדשעי, ולפי אשר נוכל לשפוט עד כה נשארה העירבידי הרוססים .
אולם על מערכות המלחמה אשר בין סיסטאווא- טירנאווא-
גאבראווא שיבקא ובין מחנות הטורקים בשומלא וראסגראד מעבר
מזה, ופלעוונא מעבר מזה לא נעשו חדשות עד הימים האחרונים;
ורק ביום העשרים לחדש הזה החלו הטורקים להתגר
באויביהם מלחמת תנופה, קוראינו כבר יודעים, כי את חיל
סולימאן-פחה הועידו התוגרמים להיות המרכז לכל החיל, ולתכלית
זו עבר סולימאן בראש צבאותיו את ההר כאמור, ויבא מצפון
להבאלקאן, למען יוכל להתחבר עם אחד שרי הצבאות, עםאסמאן או מחמד אלי, ואחרי כן יחתור להתאחד גם עם השני,
באופן אשר צבאות הטורקים יתיצבו כחצי קשת ממזרח אל
הדרום, ומשם מערבה, ויסגרו את הדרך להררי הבאלקאן בעד
הרוססים החונים אצל טירנאווא, וגם יפרידו ביניהם ובין צבאות
הרוססים אשר התבצרו במעבר שיבקא. אולם בלי תפונה נוכח
אחרי כן סולימאן לדעת, כי כל עוד אשר המעבר שיבקא
בידי הרוססים לא יתכן לעבור הלאה צפונה מדאגה מדבר
פן יתנפלו עליו הרוססים מאחוריו, ותהי לו המלחמה מפנים
ומאחור. עוד בטרם ימצא אסמאן או מחמד אלי ידים לו
להבקיע דרך מחנות הרוססים לעזרתו, לרגלי זאת, לפי
הנראה, גמר סולימאן בנפשו להרעיש את הרוססים הנצבים
במעבר שיבקא ולגרשם משם. ביום 21 אגוסט הבקיעו
הטורקים לעומת המעבר שיבקא וישתערו עליו עשר פעמים
להרעישו עד נטות צללי ערב, ובכל עשר הפעמים האלההכום הרוססים אחור; ביום הרביעי 22 אגוסט ידו התוגרמים
רק מכלי המשחית, מבלי השתער על האויב בכל היום ההוא.
בעת ההיא בנו הטורקים שתי סוללות ויעמידו עליהם כלי תותח
המורים במרחק גדול, וכה קרבו אל מצודות הרוססים; בשעה
השביעית בערב חדל קול רעם כלי התותח. לפי הדעפעשע,
הרוססים אבדו ביום 21 אגוסט כשתי מאות איש, וביום
המחרת מעטו חלליהם לעומת יום אתמול בערך רב. ביום
החמישי 23 אגוסט בשעה 4 בבקר התלקחה המלחמה שנית
בחימה שפוכה וקצף נורא מאד, ותארך עד חצי היום. אולם
גם הפעם השיבו הרוססים את הטורקים אחור. התלגרמות מן
המקום גארני-סטודען, אשר שם כעת משכן המחנה הגדולה
הרוססית עם ראשי הצבאות, מודיעות ע״ד המלחמות ההן
בדברים האלה:23 אגוסט. הגענעראל דעראצינסקי (המפקד צבא המלחמה
תחת גורקא אשר שב לרומאניא לעמוד בראש אחד הקארפוסים
משומרי ראש הקיסר) מודיע ממעבר שיבקא. „אחרי אשר הרעישו
הטורקים ביום 21 את מצודותינו עשר פעמים הסתפקו ביום
22 במלחמת כלי תותח לבדה, וגם ערכו שתי סוללות לעומת
צבאותינו. בשעה השביעית בערב חדלו כלי התותח לירות
עלינו, ובליל 22 אגוסט החלו עוד הפעם לירות על מחנותינו;
אך אנחנו לא ענינו להם״„גארני-סטודען 24 אגוסט בצהרים. אתמול בבקר התגעשו
התוגרמים משלש פאות על המעבר שיבקא בחימה עזה ונוראה;
צבאותינו לחצו אותם אחור. החיל הראשון הבא לעזרתנו היו
המנצחים עם כלי הרובה, אשר הביאום על סוסי הקאזאקים. בשעה
הששית בערב באו אלינו כל הבריגאדע של המורים עם ששה
בלי תותח, וחיש קל הכניסו את עצמם בקשרי המלחמה. בשעה
התשיעית בערב הרעישו כלי התותח אשר לנו גבעה אחת
מנגד לאגף הימיני אשר לחילנו. המלחמה האיומה ארכה עד
חצות הלילה, וכאשר פרש לקוי הלבנה חשך על הארץ, נשמע
עוד קול רעם כלי התותח אשר הרעיד את האויר באישון
לילה. אם גם רבו שונאינו עלינו במספר וגם ידו עלנו בקצף
נורא משני עברים, בכל זאת נשארו צבאותינו על מקומם
ארבעה ימים וארבעה לילות נלחמו צבאותינו עם כל חיל סולימאן
פחה, מבלי אשר נתנו שנת לעיניהם או לקחו מעט חמים אל
פיהם. בלילה חכינו כי יבאו צבאות חדשים לעזרתנו״„גארני-סטודען בשעה 9 בערב. היום הסתפקו התוגרמים רק
לירות על צבאותינו מכלי התותח, הקרן השמאלי של צבאות הטורקים
עם שני כלי תותח אשר חשבה לבא לנו מאחורינו, נלחצה
אחור, אחרי אשר לחצו צבאותינו אחור את צבאות הטורקים
המתנגחים לעמת איאסלאר, נלחצו צבאותינו על ידי גדודי
הטורקים הרבים עליהם במספר לסגת אחור עד סולטאנקיאי
N. W. מלאווטשא ופלעוונא לא הגיח האויב למולנו" למכה״ע
10 מודיעים ע״ד המלחמה הזאת אצל וויאסלאר: „בין
קיצילאר ודיומא נפגשו התוגרמים את הרוססים במלחמה, והנצחו
עמד לימין התוגרמים; עשרים אלף טורקים עמדו במלחמה ההיא
תחת פקודת סלהי-פחה. מגדוד פליטי העמים נשחת רב; הנופליםמיתר גדודי התוגרמים היו מעט במספר; ביותר היתה המלחמה
חזקה אצל קיצילאר. הטורקים עלו על הגבעות אשר לכדו
ויתחזקו עליהם".
והנה לפי התלגרמע ממחנה הרוססים, שולטת מנוחה שלמה
אצל פלעוונא ולאווטשא. אם כן עלינו לשפוט, כי במלחמות
אשר היו בין אסמאן פחה ובין הנסיך מירסקי, אשר אמנם לא
נודעו עוד אודותן דברים ברורים, לא עשו ידי התוגרמים
תושיה, ולא עלתה בידם להגיח למול הדרום לעזרת אסמאן-
פחה. אם עוד גם כעת לא עזב אסמאן-פחה את מקומו —
לא נודע עוד, כן לא נודע עוד מאומה ע״ד הדרך אשר
בחר לו מחמד- אלי, ואם באמת נכון הוא להביא כל חיל
בקשרי המלחמה. יהיה איך שיהיה, הנה לפי הנראה מן
המלחמות האלה אשר התלקחו כעת תלוי גורל הנצחון; מכל
הידיעות אשר באו אלינו עד כה ידי הרוססים על העליונה.
לפי הידיעות מעיר אתונא בירת ממלכת יון, הנה כבר
הכינה הממשלה חמשה ועשרים אלף איש למלחמה, בכל מכל,
בעוד ימים אחדים תקרא מלחמה על תוגרמא. וגם לסערביען
לא יארכו עוד ימי מצב הבינים צבאות מאנטענעגרא צרים
על המבצר ניקשיטץ, ולפי הנשמע לא תוכל עוד העיר להתחזק
למולם, כי אזל הלחם וצרכי האוכל בקרב המבצר, ובעוד ימים אחדים
יאכף הרעב עליהם לפתוח שערי המבצרקלימאוויץ. ישנן ערים אשר לא נודעו לאיש עד העת הזאת,
ובפרט לרבים מבני עמנו, אשר לא למדו את
הגעאגראפיע, מסבות שונות: אם מפני כי עומדות הנה בפנות
המדינה, ודבר אין להם עם בעלי המסחור, או יען כי
אנשיה היושבים בה המה שלוי עולם, אשר על מקומם ישבו
בטח מבלי בקש אחרי הפרנסה בערים אחרות, כי עירם
היא עיר מבורכת ויבולה רב מאד די הספיק מזון לכל איש
ואיש יולד בה, ורק מסלת הברזל, אשר פלסה לה נתיב
כהן חברה אותן בחוברת את הערים הגדולות; לא כן היא
העיר הזאת, שמה עוד לא יצא למרחקים, אם כי שתי
הסבות, אשר זכרתי אינן בה, ועוד גם זאת כי מסלת
הברזל איננה עוברת בקרבה, ולא תעבור לעולם, ועל כן
לא אחשוב לשפת יתר אם אוסיף על מאמרי עוד מלים
אחדות, לתאר את עירי, וכמו כן את אנשיה ומצבם החמריהעיר הזאת היא עיר מצער מאד, ובכל זאת מכלת
היא בקרבה אדם רב, לא רק מבני עם הארץ, כי אם גם
מספר רב מבני עמנו; בני עם הארץ המה אצילים מלדה
ומבטן, אשר לא יצלחו למסחר או למלאכה, כתכונת האצילים
מאז מעולם; מהם יש פולאנים וקאתולים, וכלם פקידי הממשלה
המה בפקודות שונות, וישנם בה גם אכרים והמה יושבים
במקצוע העיר, אולם רק שם אכרים לבד ישאו עליהם, אחרי
אשר באמת רק מעטים המה העובדים את האדמה, ועל כן
רובם מהאכרים המה דלים וריקים אפס כי לא המה האשמים
בדבר הזה, אחרי כי אדמת השדות קשה כברזל ולא תצלח
למלאכה, וגם המעטים אשר יבחרו להם חלקה אחת או שתים
לזרוע עליה זרע, לא יראו רב ברכה, ועל כן דל חלק האכרים
מאד; אמנם רע ומר עוד יותר גורל בני ישראל בעיר הזאתמסחר, לבד ממסחר החנויות אין בה; רע ומר גורל עמנו
בעיר הזאת מכל ערי ישראל הקטנות, ישנן ערים קטנות
קטנות מאד, ובכל זאת יחיו בהן בני ישראל חיי נועם, כמעט
בכל הערים הקטנות יד אחת להם את האכרים לסחור מסחרם.
אמנם לא כן בעירי, אחרי אשר האכרים גם המה חסרי-
לחם לפעמים, והארץ לא תתן להם יבול למכביר, הלא נקל
לנבון דעת כי גם העברים יושבים חבוקי ידים. ומה יעשה
איש ישראל בראותו כי צרור כספו ירבה? - עד מהרה ילוה
כסף ברבית ויעשה לו חנות, ואלה היודעים לקרוא מעט עברית
יהיו בין לילה למלמדים, וגם פה רבו, מטעם הזה, המלמדיםצדקה מלוא הפנים; בכל זאת, לא אוכל לשים מחסום לפי
לבלי יסר אתכם על זו רעה חולה אשר בעיר הזאת, ולא רק
אנכי לבדי, כי אם יש ויש רבים כמוני אשר לבם יכאב עליהם
על הדבר הזה, בית-חולים אין פה! עני מעיר אחרת כי
יחלה בעיר הזאת, יתגולל ברפש באחד מבתי העניים, או על
התנור בבית המדרש, עד כי יגוע וימות, וכבר קרה כזאת לא
אחת ולא שתים ! הגידו נא אחי, דבר כזה יחסר בעיר הזאת
ואין איש שם על לב! דעו נא כי עתידים אתם לתת את
הדין על זה.עוד רעה חולה ראיתי בעיר הזאת, ולפי דעתי היא עולה
על הראשונות, האבות לא ישימו על לבבם לדאוג לבניהם,
איש איש למסחרו יפנה, ואת בניו יתן על יד מורה, מבלי
בקר ומבלי בחון, ולא ישים על לבו לדעת אם יעשה הנער
חיל בלמדו, ואם טוב הוא הלמוד אשר המלמד יתן לפני
תלמידיו ואולי העת אחרת דורשת את כל אלה ישליכו אחרי
גיום ורק אל המסחר אל המסחר עינם ונפשם; ועליכם אחי
לדעת כי הדור הזה איננו הולך בעקבות הדור שהיה לפניו
הנערים יגדלו מעט ויראו את אשר לפניהם, ואז בחרפה ובבוז
יביטו על אבותיהם, ויקללו אותם קללת נצח על מנעם מאתם
את החנוך הטוב, וביד חזקה יפרקו מעליהם את עול האבות
ומוריהם ויהיו לבנים כחשים! וכבר הראה הנסיון למדי בימינו
אלה, את פרי החנוך הרע על הבנים והבנות. הביטו נא
וראו איך תתנערנה יתר הערים אשר סביבותינו מערמת שפלותם,
ומיום ליום יצמחו בהן בנים משכילים יראי ה׳ ומלומדי לשון
וספר, וכבר באה העת גם לנו לפתוח את עינינו העצומות
ואזנינו האטומות, לשמוע בקול הזמן והממשלה הדורשת טובתכם.
שימו נא על לבבכם את כל הדברים האלה הנאמרים,
מקרב ולב אוהבכם, נבח בן תשבימאסקווא. „הפרי לא יפול רחוק מהעץ" יאמר משל הקדמוני
ואנחנו רואים כי מאד צדקו ונאמנו הדברים האלה,
אם נשים עין לראות את מעשי ידי הרב הגאון האמתי החכם
הכולל כו' הר״ר חיים ברלין הי״ו, נצר מגזע היהם ממשפחת
הגאונים המפורסמים אשר זרח שמשם בהעיר וואלאזין, והר״ר
ברלין יצא בעקבותיהם ודבק במדותיהם, ונוהג כמנהגיהם.
אחד מהמדות הטובות שבהם הצטיינו הגאונים מוואלאזין לאהוב
את כל אדם כנפשם, ועם ישראל יותר מנפשם, ולקדש את שם
ישראל בלאומים, במדה ההיא דבק גם הר״ר ברלין, הוא
יבקש תחבולות שונות, לפאר ולהדר את שם ישראל בעיני
העמים שכניהם הוא ינהל את עדתו במקל נועם ילמד לתועי
רוח בינה ויטיף דבריו אמרי אמת וצדק להמקשיבים לקולו
ומרגלא בפיו; כי בעת החיה הזאת החוב מוטל על כל איש
שלא לעשות דבר שיוכל לבוא עי״ז חלול שם ישראל בעמים,
ומה מאד נעימים וצודקים הדברים האלה וראוים למי שאמרם.
אנחנו עין בעין נראה כי בהעיר מאסקווא, העיר הגדולה הזאתאשר על כל מדרך כף רגל איש יהודי יביטו עליו בשבע
עינים. ומדקדקים עמו כחוט השערה, וכל דבר קטן ושחוק
קל יעשה רושם גדול, ומה גם דבר שחוק אם נעשתה לעיני
השמש, אז בין לילה יולד מזה הר גבוה וישיחו בזה המו״ל
בשפות החיות, ורבים מהקוראים יתענגו לשמוע חרפת שה
פזורה ישראל, אשר בלעדי זאת כקוץ מוגד הוא היהודי בעיני
ההמון; ע״כ מה מאד צודקים דברי הגאון הנ״ל. והוא נאה
דורש ונאה מקיים, הוא חבר טוב לכל דבר טוב ומועיל
הוא בא ונמנה עם אחיו הגבירים המשכילים מיסדי בית הכנסת
הגדול עם מקהלה (קאהר), למען יראו אחינו הרוססים כי תפלת
ישראל היא תפלה נעלה, ובאמת דבר גדול ונכבד הוא הדבר
הזה, רבים מאחינו הרוססים יבקרו פעמים רבות את בהכ״נ
הגדול. ויתענגו לראות הנקיות והטהרות השוררים שמה,
ויעשו את אזניהם כאפרכסת לשמוע את דרשות ידידי הרב
החכם הדרשן הנפלא כו׳ הר״ר ז׳ מינאר, ואת קול הערב והנעיםעד כי מספרם יגדל ממספר התלמידים, אם אמנם ישנם פה
אנשים אשר ישבו בצל הכסף אמנם מעט מזעיר המה ורובם
בע״ב יורדים. תכונת אנשיה בכלל נוכל לומר כי טוב! רובם
המה מטבעם אוהבי ורודפי צדקה וחסד, רק אחת היא אשר
יחסר להם, אינם יודעים לעשות הנהגות טובות וסדרים נכונים
במעשה הצדקה; בכל שנה ושנה יחלק כסף לעניי העיר, והמה
מתאוננים תמיד, ומדוע? אמנם רק אי - הסדרים אשר בכל
פעולותיהם, זאת יביא את העניים להתאונן! ולוא נעשה בקרבה
סדרים טובים, כי אז היתה באמת לתהלה בפי כל; אחרי כי
צדקת פזרונה רבה מאדרק דבר אחד מעציב לב כל איש אוהב עמו וברא
חדשים לבקרים ריב ומצה בעיר הזאת, הוא מכס הבשר אשר
נשאר לאבן נגף לישראל על דרכי חייו, והוא הוא המלאך
המשחית את העיר הזאת; הוא יפריע אחדות החסידים
והמתנגדים, ולא רק לשתי המפלגות ביחד כי אם גם בכל
מפלגה לבדה יתן ידו לרעה; אחרי כי לכל מפלגה רב ושוחט,
וכלם יראו מקור חיתם ממכס הבשר, ומה אפוא יעשה בעל
המכס החפץ לראות שכר בעמלו? הלא גם למרות רצונו יגדיל
את תשלומי המכס! — ורק זאת אחשוב לו לחטאה, על אשר
יגדיל ויגביה את המכס מאד, אשר אין כל איש יכול
לסבול, ואחרי אשר קשה העול הזה מאד ויכבד על בני
העיר ילאו משלם כפי שידרוש בעל המכס, והוא עד מהרה
יעיר כל חמתו על המורים והשוחטים, ואם אחד מהמורים או
השוחטים יקנה את לבבו בסתר לשים עינו עליו לטובה עד
מהרה יודע להשני ואז תצא הקנאה ממחבואה ויתגלע הריב,עד כי לריב ומצה אין קץ. וככה יקרה לפעמים לא מעטים,
ופרוד הלבבות יגבר מאד ויעשה שמות, והדבר הזה לא יתן
לעשות סדרים טובים אחרי כי רחק לב האחד מהשני כרחוק
מזרח מים. אם אמנם החסידים כרו להם באר חדש, אשר
ממנו ישאב לו הרב שכר עבודתו, ובעת אשר יעלה קצף
בעל המכס ויחדל תת שכרו יהיה זאת לו למשענת, הוא מכס
הנרות והמלח, אך המשען הזה הוא במשענת קנה רצוץ, כי
דע ומר מאד לאיש אשר אדונים רבים יבעלוהו, הרבה יתר
מאד מאדון מושל - עז אחד, ואחרי אשר הרבנים נענים
נדכאים ונאלצים לשמוע בקול כל איש, יהיה מי שיהיה, לכן
אין בידם לתקן תקונים טובים הדרושים לאושר העניים; כי
היוכל איש לחשוב מחשבות — להטבת מצב אחרים, בעת אשרמצבו גם הוא רע מאד? — והנני להעיר את אלה המשכילים
בעירי, האומרים כי הטבת מצב העניים מוטלת על הרבנים
והמכשלה הזאת רק תחת ידיהם היא, הן מה יוכלו לעשות
אם דבריהם ישובו ריקם וקולם כקול קורא במדבר? באמונה,
כי רבנינו בעיר הזאת יבקשו בכל לבבם לעשות טוב וחסד
אך למגנת לבי הרבנים בימינו אלה המה רק עבדי-עולם
אל ההמון, ומה שיעשה ההמון עשוי, ואם הרב ישמיע דבר
גם הוא בקהל ועדה, עד מהרה ירעימו עליו פנים ויאמרו פה
אחד, כי על הרב רק לדעת פסקי הלכות ולא להתערב בעניני
הקהל, לחוות דעתו גם הוא בטרם ישאלו אותו! ואם כן אפוא
הגידו נא משכילי עירי האשמים הם הרבנים בשומם מחסום
לפיהם לבלי דבר דבר להטבת מצב העניים, אם חפשיותם לוקחה
מאתם? — היוצא מדברינו אלה, כי לא על הרבנים כי אם על
כל איש ואיש החובה מוטלת לדאוג בעד העניים, ולעשות
סדרים טובים ונכונים אשר לא ימוטו, ואם תשאלוני מה נעשה
ואיך נעשה? דעו נא אחי כי רבות תוכלו לעשות, בטרם כל
דבר עליכם לראות כי לא ילכו העניים חבוקי ידים, כי אם להמציא
להם מלאכת ידים; ישנם רבים מהעניים המבקשים מלאכה
ומדוע נעמוד מרחוק? — נפשי עלי תשוח בראותי את ילדי
הענים סובבים הולכים על בתי העיר חשופי-שת, לבקש פת-
לחם חרבה להחיות את נפשם, הה! האם נדיבי עירי נאספו
האם אפס חנינה וחמלה מלבם, האם היו פתאום לאכזרים?
ומדוע אפוא לא ישימו לבם לדאוג בעד עניי הצאן אלה.
אם אמנם אחי בני קלימאוויץ, כולכם צדיקים, כלכם תפזרומידידי הש"ץ המפואר המנצח בנגינות, הר״ר דוד באדע נ״י.
באלה הימים דברתי עם ידידי הגאון ברלין, ובמרוצת דברינו
שאלתי ממנו: מדוע אינו מוחה במי שרוצה לעשות חופה
בבית, והוא בעצמו ובכבודו יסדר שמה סדר הקידושין, והלא
זה נגד מה שכתב הרמ״א באבן העזר (סי׳ ס״א סעיף א'),
והשיב לי דברים נעימים דברי חן, וז״ל: מעיקר הדין אין שום
חילוק, אם החופה בבית או תחת השמים, אלא שהרמ״א
כתב כן בשם יש אומרים לעשות החופה תחת השמים, לסיס
שיהא זרעם ככוכבי השמים. והנה אם משום הטעם הזה לבדו
בודאי אינו שוה להרעיש העולם כל כך, וכבר אמר ר׳
והושע מיום שחרב בה״מ דין הוא שנגזור על עצמינו שלא לישא
אשה ושלא להוליד בנים, אלא שאין גוזרין גזירה על הצבור
כו', והרי מטעם זה הסכימו כל הפוסקים שלא למחות
בזה״ז במי שאינו רוצה לישא אשה ולקיים מצוה הראשונה,וכש״כ שאין אנו מחויבים לכוף מי שאינו רוצה לעשות סימנים
לזה להרבות זרעו ככוכבי השמים, וה' הטוב בעיניו יעשה.
אלא שהגאון בעל חתם סופר ז"ל חשש בזה לחוקות העמים
שנוהגים לעשות חופותיהם בבתי תפלותיהם. א״כ מי שעושה
החופה בבית פשוט אין בזה שום נדגוד איסור, וחזרתי ושאלתי
את פי הגאון, א״כ למה אינו מוחה במי שעושה החופה
בבית הכנסת הגדול, וגם שם הוא בעצמו מסדר הקידושין,והראה לי את האמור ברמב״ם ה׳ ע״ז פי״א ה״ג ובשו״ע יו״ד
ס׳ קע״ח ס״ב, שמי שהוא קרוב למלכות וצריך ללבוש בבגדים
נאים מותר בכל, והוא מהברייתא דסוטה (ג״ט וב״ק פ״ג)
המספר קומי ה״ז מדרכי האמורי, לאבטולמוס בן ראובן התירו
לספר קומי מפני שהיה קרוב למלכות. וכבר הקשה הכ״מ
והב״י איך היו יכולים להתיר דבר האסור מן התורה, ותירץ.
שהתורה אמרה בלשון סתם ובחוקותיהם לא תלכו, ומסרם
הכתוב לחכמים ע״ש, והובאו הדברים האלה בט״ז ביו״ד שם
וא״כ מובן הדבר כי כמו שהתירו לאבטולמוס לספר קומי משום
שהיה קרוב למלכות, כן הדבר הזה בנידן דידן, בערים הגדולות
כמאסקווא ופ״ב וכדומה, שמחויבים אנחנו להדר את שם ישראליותר מבערים הקטנות, יען פה נמצאו שרים ורואי פני הקיסר
האדיר יר"ה. וגם אחינו הרוססים רבים מאד מאחינו היהודים,
ע״כ יש להתיר הדבר הזה, למען לא ילעיגו עלינו. אבל בערי
ישראל שאין גדולי שרי האומות מצויין שם, ודאי אין לעשות
חופה בבית הכנסת כדברי הגאון בעל חתם סופר ז״ל. עכ״ל
ידידי הגאון ברלין נ״י, ע״כ נאמר בפומבי יישר כחו של
הגאון הזה שלא מנע לעשות החופה בבית, ואז לא יתאספו
נערים ונערות הן מאחינו והן לא מבני בריתנו, ואנחנו לא
נהיה ללעג ולקלם בעיני שכנינו אחינו הרוססים. כמו שקרה
דבר כזה גם בשבוע העבר, שהעמידו החופה ברחוב הגדול
נגד הר המבצר הכרמל (קרעמליא) ולא חפצו לשמוע לקולהגאון ברלין. ע״כ ראו את הידים החזקות מהנערים הפוחזים,
וערבוביא גדולה אשר היה שמה. אולם מה מאד ידאב לבנו
לשמוע ולהשמיע בשערי מכה״ע, כי נמצאים פה אנשים שיאמרו
מוטב שנהיה שוטים כל ימינו ולא נעבור על מנהג ישן אף
אם בטל טעמו. ואף אם יחולל עי״ז שם כלל ישראל, ומזה
תולד לפעמים מחלוקת וקטטות, וראשי בעלי המחלוקת ישכחו
או לא יבינו, כי לא כהעירות הקטנות שבאו משמה העיר
מאסקווא בירת רוסיא; הראשונים אשר רובם או כולם המה
יהודים ובאסונם וששונם לא יתערב זר, ע״כ לא ישיחו בהם
יושבי שער, אבל פה מאסקווא כל מחלוקה קטנה ודבר מבוער
תעשה רושם גדול במחלוקת קרח ועדתו, אך שמה פתחה
האדמה את פיה ותבלע רק את החטאים בנפשותם, ופה
ילכדו גם נקיים ותמימים ע"י אולת אחיהם; יען אם איש
ישראל יחטא, אז יבולע לרבים הנקיים מהאשמה, ומי הכה
את ישראל לרסיסים? אם לא דברים קלי ערך כאלה אשר
אין כדאי לדבר אודותם ע״כ שמעוני אחי ועמי! וישמע אליכם
אלהים! שמעוני! הרפו מאף ועזבו חמה, הטו אזניכם לקול
רבכם ומורכם, המלמד אתכם להועיל זה כשלש עשרה שנה,ואל תשעו לדברי שקר, אל תשמעו לקול המבטיחים לכם
שלום שלום, וחלילה אין שלום. — אל תטו את אזניכם לשמוע
לקול המטיפים המשקרים והחנפים, אשר ייטיפו ליין ולשכר, ואז
קרובה ישועתכם לבוא, ותפרחו ותרבו ותגדלו פה מאסקווא
ובכם יברך ישראל ויצא שמכם גם בעמים לשם ולתהלה
ולתפארת, ואז ישמח לב כל אוהב עמו באמת ובתמים
ובתוכם גם אני, המתאבק בעפר רגלי החכמים כל הימים .
 יהושע בן חיים הלוי מייז"אהידיעות העולם והטבע תולדות אבני חן
טוב לגבר כי לא יתן את לבבו לתור אחרי משכיות
החמדה אשר בארץ מתחת, ולהתמכר אחריהן בכל נפשו, ואם
אמנם כי כן יאתה להיות, בכל זאת לו נגלו לאור עולם כל
החמודות הכלואות בבטן האדמה, ראום כל חכמי לב וישתאו,
וגם נבוני דבר אשר לבם לא הלך אחרי ההבל לא יעצרו כח
להביט עליהן בקר-רוח. אוצרות החמודות האלה ינוחו בשלום
על יצוע ערשם, והמה מורשה לכל משפחת האדם ואבות
לבנים ינחילום לדור אחרון, וגם ימשכו את לבבנו אחריהם
לבל ימוש זכרם מאתנו. המין היפה החל לאט לאט לתת לבו
ליקרת אבני חפץ, בתחלה לא למען עדות נפשן ולהתפאר
בהנה — כי זה היה אך ענין נלוה אל העיקר — כי רק לשמור
תפארת הוד עלומיהן, ולהגן על בשרן מכליון העת המחבלת
ולהשיב ידה מבלע; כי האמינו אז בדברי הקוסמים אשר
פתום, כי כח פלא יצוק בתוך אבני החן לרפאות כל נגעי
איש, מדויו ומחלותיו, או להשיבהו לימי עלומיו; ברצות
האשה לשמור את יפי עור צוארה, לבל יבולע לה מזוקן, פארהאת צוארה בחרוזי פניני אקדח, ותוקיר במחירם כפי אשר שתו
עליה
כתחבולה נגד השכרון שרתו באבן אמטיסט לוטה בצמר
הקוף (פאוויאן), לשאת אותה על הצואר, למען הכניע את גאון
האיש אשר לקח לו קרנים לשרור בביתו, הערימה עליה
אשת חיקו סוד ותגנב את לבו, בתלותה עליה אבן יקרה ידועה
אשר קראוה androdauus (מכניע הבעלים). גם האלילות
אשר כבדון הגוים כאלהים, לא בזו ולא שקצו בתחבולות כאלה
למען שלוט שלטת; בחרות אף הערקולעס עד להשחית
ויאבה לשלוח יד באמפיטריאן בעל אמו, מנעה אותו אפונא
Saphronister מבוא בדמים בהשליכה על ראשו והוא לא ידע
אבן הנותן חכמה ודעת). אך מרבית האבנים היקרות האלה
אשר התהוללו בהן הגוים הקדמונים, נאבדו מאתנו ולא נדען,
רק היהלום (דעמאנט) הנבחר והעולה על כולנה, עוד ישנו אתנו
עד היום, והוא כמלך יעדה פאר בין המחצבים, כאשר הזהבהנהו מלך על כל המתכותים. היונים קראו לו בלשונם
ovinyלאמר: עז ועצום העשוי לבלי הכנע, וזה שמו אש 
וקראו לו, יען כי מבלעדו כל אשר תחת השמים, גם אבני
שדה וסלעי מוצק, יכלו ויאבדו ברבות הימים, אך הוא לבדו
באיתן תקפו יתגבר על העת לבלתי היות לברות למלתעותיה
ויחי לנצח בין כל בני חלוף, עזוז היהלום וקשיות חמרו תסוכך
עליו לבל יאונה לו כל מחסור ומגרעת, ובעוד אשר הכסף
והזהב נסיכי הארץ, ישחקו כעפר ויצערו במשקלם בעברם מיד
ליד עובר לסוחר, עד כי רגבי הזהב אשר ברוב עמל ויגיעה
רבה חפרוהו כרוחו ידי עמלים. הנה כעבור מאות בשנים יעלו
בתהו ויהיו כשחק לפני רוח, — הנה מספר אבני היהלום אשר
תחת ידי האדם יגדל ויפשה תמיד אך לאט ובמדה מצערה
כזה, אשר גם עד היום לא רבים המה ידידי האושר אשר
רכשוהו למו, וכדבר הזה נוכל לאמר גם על יתר אבני
החפץ.
הנוסע טאוורעניע אשר התנודד 40 שנים בארצות הקדםו
לחפש אחר אבני חפץ בפקודת המלך לודוויק ול, מצא
בארץ הודו אצל עלארא 60,000 נפש אדם, אשר זאת כל
מעבדיהם, רק לחפש מטמוני דעמאנטים; ובכל זאת ממשלת
צרפת אשר במשך מאות שנים התמכרה בכל נפשה אחרי
תפארת סגולות חמדה, שולטת רק על 2 ליטרא אבני יהלום
בערך, השוה למעוקב אשר מדתו 66 מילימעטר אשר יוכל
איש לטמנהו בצלחתו, משקל כל אבני החפץ אשר על פני
האדמה יעלה למעוקב  3 רגל אשר ברוב עונג נוכל להשען
עליו, ומשקלו 300 פוד.
בימינו אלה עת בכורי אשכלות המצאות נשגבות, עת
אשר הצליח להאדם לחלק שלל משלל הטבע ולנצל חמדתה,
גם בעת הזאת מנת שלל אבני היהלום אשר יאסוף האדם
הולכת הלוך וחסור, יען כי מרפד יצועם — שדרות אבנישטף בשטח הארץ — נחמסו כמעט עקבותם, זה מספר שנות
עשר התחולל סער ושאון בארץ, והקול נשמע כי בבראזיליע בין
ערבות חול מצאו ערמת אבני יהלום גדולה מאד, אך כבר
קם השאון לדממה ומחירו עוד עלה למעלה, ותחת אשר א
בימי מלך לואי פיליפ היה מחיר כל קאראט 50 רו״כ,
עתה הגדיל מחירו עד 90 רו״כ בעד קאראט, וכפי הנראה
גם מוצא אבני היהלום אשר נגלה מקרוב באפריקא הגיע
עד קצו.
תאות חיי בשרים ועדנים, אשר הרחיבה כשאול פיה
בימי נאפאלעאן, גם הליכות קורות העתים אשר נאחזו בסבך
ויהיו נבוכים, הוקירו את מחיר אבני היהלום. באמת מסחר
אבני החפץ הנהו כבור לזהב לבחון על ידו את רוח העמים
ועלילותיהם, אם מחשבת הרת מלחמה ומשטמה בלבם, ואם
לרבוץ בהשקט ובבטחה מגמת פניהם, כי מחזה ריב ומלחמה
המתעתדת לבוא, יעלה מחיר אבני חפץ שבעתים
נשית נא לחקר לבנו, מדוע זה יוקירו במחיר היהלום
ומלוא הגוים תהלתו, אם לא חננתו הטבע בכשרונות דמות
ונשגבות אשר יתכן לו? ומה בצע לנו בו בחיי חלדנו, הלא רק
מחצב הוא את מחצבי האדמה? זאת באתנו באשמת דורותקדומים אשר נואלו להאמין בשוא נתעה, שגו משגה להאדיר
ולהעריץ את יקרת ערכו יתר רב מאשר יאתה לו, הסופר
הקדמון פלוגיע יחוה את דעתו כן: היהלום יקר במחירו. לא
וערכוהו כל אבני חן וכל חפץ תחת השמים; כי שם במעמקי
הארץ על עפרות זהב ירפד יצועו וגם שם אך לעתים
רחוקות ימצא. בעצמת עוזו יפוצץ כשבר נובלים את פטיש
הברזל, אשר יעיז להשפיל את כבודו במהלומות און. ומאשר
כי מוקשה הוא ומוצק לאין חקר ע״כ בצדק יאתה לו להקרא
„בלתי נכנע" היהלום יביא לנו לבב חכמה להבין את הידידות
והמשטמה אשר תשתררנה בין הגופים בני התולדה וצאצאיה;
האבן הזאת הנשגבה בתעצומות עוזה מבלי דעת להכנע,
אשר כקש נחשבו לה קרדומות ברזל, תשחק להלמות עמלים,
האבן הזאת תלכד ברשת אשר טמנו לה מקורי עכביש, כי
מפני דם עתודים יחת היהלום ויכנע עד מהרה, וזה רק אם
ורטבוהו בדם התיש אשר חומו עמד בו וכחו לא נפוג כרגעיםאחדים אחרי הורקו מבשר החי, וגם אז רק אחרי מהלומות
רבות. מי מצא זאת בתבונתו? איזה המקרה חשף לנו את
התעלומה הזאת? ואיזה דרך הובילה את הממציא למצוא
בנסיון את הסוד הכמוס הזה ולבחנהו בדם יצור אחד לא-עז
וגאה? באמת אך לאלהים מציאות רזי עולם אלה ופתרונם!
ולכן אל נא תחפשו בכל ענפי התולדה ופארי סעיפיה פשר כל
דבר, ונסבתו (ratio) כי אם רצון אביר הטבע ורוחו
ולאחרונה כאשר יצלח בידנו לשברהו, אז יתפוצץ
לרסיסים קטנים אשר כמעט לא תשורם עין, עושי מלאכה
בפתוחי אבן, יסגרום בנצב ברזל לגזור, בהם כל גוף מוצק
ומוקשה, אשר לו לבדו הכשרון הזה, ובלעדו אין בכל הגופים
(המשך יבא)
משלו״.חדשות ספריות.(סוף מגליון 30)
4) כבר יצאנו לשבח את בנו של אותו חכם, הוא דר׳ לודוויג
גייגער. שהתעודד להוקיר וליקר את אביו ז"ל, „בציון מדע" אשר הקים לו
בעולמו (הצפירה שנה זו); והיום הופיע לעינינו, החלק הרביעי מספר
אברהם, יכלכל: א) מבוא גדול לספרי הקודש, אשר יחלק והיה
לארבעה ראשים. המדברים על מקראי קדש בכלל, על הנוסחא אשר
לפנינו היום ואשר היתה לפני בעלי התלמוד על ההעתקות השונות ללשונות
מערביות ומזרחיות, ועל פרשת כל ספר וספר ביחוד לפי זמן חבורו ותוכן
ענינו; וב׳) פרקי אבות; מבוארים ומפורשים באר היטיב ובטוב טעם
ודעת ע״פ החקירה בדברי ימי ישראל ובידיעת לשון עברית, וארמית גם
יחד, אבל, מה תשתותח ותאבל נפשנו לראות כי שני החבורים האלה לא
נשלמו עד סופם ועצם תומם, ואך כשברי לוחות שנפלו מן הארון
מתנוססים הם בידנו, באשר אלהים הרעים ממרום שבתו לאברהם:
„לך לך מארצך״ — וילך ואיננו!.. ומה טוב ויפה הדבר שרחש המו"ל
בן המנוח, להציע לפנינו בחלק החמישי - מלבד תולדות חיי אברהם 
את כל המאמרים שכתב הרב בשפת עבר, בהיותם מפוזרים ומפורדים
על פני מכתבי-עת וספרים שונים - והיו לאגודה אחת בידינו
 5) שני ענינים הראויים להשמע בקהל רב, השמיע לקוראיו מכתב
עתי!) לגראטץ: א) שהרב הגדול ר׳ מרדכי בן הלל, אשר נהרג על
קדוש השם בימי הרדיפות בנירענבורג בשנת 1298, והנודע בישראל בשם
בעל „מרדכי״ על שם ספרו, — חבר גם הלכות שחיטה בשירים
חרוזים, ושיר הרוזי על הנקוד, כעין השיר על הנגינות והטעמים 2)
מרבנו יעקב תם; וב) כי בספר שו״ת לר׳ יעקב מבית הלוי (נפטר בשנת
1636), הננו מוצאים שאלה ותשובה המפיצות אור על איזה ענינים פרטיים
בחיי החוקר הנודע, אוריאל אוקסטא; ואם שמו לא יזכר ולא יפקד לל
בשאלת השואל ולא בתשובת המשיב, בכ"ז אין להטיל ספק בהשערה
המחוכמה ששער בעל המאמר דר׳ פערלם, כי הציר אשר עליו תסבינה
השאלה והתשובה, גם יחד - הוא הוא אוריאל הנרדף, עיי״ש ותוסיף
לקח.6) הר׳ הלל ראבינאוויץ הגיש לי את ספרו הקטון „העלוי", וחפצו
לשמוע משפטי עליו, והנה בהגישי לו תודתי בעד מנחתו, אעיר בקצרה כי
שפת הספר צחה וברורה ומושכת לב הקורא, אבל לא אוכל לכחד את
דעתי ע״ד הספורים בכלל, כי מלבד השפה אשר בה יכתבו, אין בהם
תועלת מפאת עניניהם, ומי יתן כי איזה סופרינו אשר אלהים חננם
בלשון למודים, יואילו לחבר חבורים אשר בדברי ימי ישראל יסודתם,
ולוא אך ייטיבו להריק מכלי חול לכלי קדש את המים הטהורים אשר
יפכו לנו המקורים הנאמנים שגלו בעולם חכמינו בגרמניא דיינו. באשר
דברי הימים לישראל סתומים וחתומים ונעלמים, לא מעיני המון העם
בלבד אבל גם מעיני מורינו ורבינו ודיינינו ורבנינו כידוע, וכל המרבה
לתקון את המעות הזה הרי זה משובח.7) לסוף יזכרו לטוב שני מליצים יושר על ישראל: הסופר הנוצרי
ד. שאגארין, והכהן הנוצרי וו. י. פראטאפאפוו, אשר באהבתם לאמת קמו
והתעודדו להגן על עמנו ולהראות לעין כל באמרים נכוחים מיוסדים על
אדני הדת והשכל הישר, כי שקר ענו בנו מורדי האור בהוציאם עלינו דבה
ע״ד עלילות הדם וכו׳, והנני להעיר את אחי ב״י, כי יתאמצו להפיץ את
שתי המחברות ב) שיצאו מידי שני המליצים האלה, בין אחינו הרוססים,
וביחוד את מחברת הכהן, כי דבריו נכנסים אל הלב ונשמעים לאוזן,
חיו״ג
כמובן.
1) מאנאטהשריפט פיר געשיכטע אונד וויססענשאפט, העפט 4
עט 5 (1877)
ב) נדפס ע״י שחזי״ה במכ״ע ישורון, שנה חמשית, תרכ״ו
Съ употребленiя Вирелин :3) אשר שם אחד להם
ГристIанской Кровя Сб. 1877. ידיעות תלגרפיותפעטערסבורג 14 (26) אגוסט. „במשך ד׳ הימים אשר
נלחמנו אצל שיבקא נפצעו אצלינו 27 אפיצירים, 900 אנשי חיל,
ומספר המתים לא נודעו. יום 13, רעם כלי התותח הולך
וחזק, היום נפל הגענעראל דעראזינסקי וימת מות גבורים. הטורקים
התקבצו במספר גדול ויתבצרו אצל אליאסליאר, צבאותינו עומדים
מנגדם על עמדם״.א
וויען 13 (25). מיום 23 החלה מלחמה להיות כוללת, סולימאן
פחה השתער על צבאות הרוססים אצל שיבקא, על האגף הימיני
מעבר השני לבאלקאן התנפלו צבאות מחמד-אלי פחה, ועל אגף
השמאלי בדרך העולה מן סעלווי לגארבאווא התנפל חיל אסמאן
פחה. הרוססים התחזקו על מצבם ויהדפו את הטורקים מפניהם.
היום נתחדשה המלחמה; נגד תשעים אלף טורקים יעמדו הרוססים
בשמונים אלף איש חילהאכסניא הגדולה בעיר לאדזי, או האטעל ווארשאווסקי.
זה כחמש עשרה שנה אשר הכינותי פה עיר לאדז, אכסניא, הנודעת בשם
„אכסניא של ר׳ חיים בארינשטיין", ובישע האל אשר ברך את מעשי ידי, היה בית
לתהלה, כי נכבדי עשירי עמנו האורחים יבואו לסעד על שלחני, ואיש איש ימצא
חפצו, אין נעדר דבר. חדרים מרווחים נכונו עתה עוד ברוב הדר וסדרים, משרתים
מקשיבים עומדים הכן למלאות פקודת כל אורח, ורשימת מזון על השולחן הערוך
מכל המטעמים אשר תתאוה נפשו, ובלי אחור יושיטו לו את שאלתו, הכל כמנהג
הרעסט אויראטיאנען וההאטעלים המפוארים, כאשר יעידו על זה כל באי ביתי, כי יפיקו
רצון. עתה הנה באתי כמזכיר וכמודיע לנכבדי עמנו הבאים לעיר לאדזי, כי יסורו
אל ביתו, ונכון לבי בטוח כי יעידו, אשר לא חסתי על עמלי וכספי להמציא עדן
ולהוסיף יקר לאורחי, ולמען דעת הבאים מכל אפסי ארץ ואשר לא ידעוני מלפנים
אשים בזה את האדרעססע שלי:
Chain Bornstein Lodz.
.                
מודעה לסוחרי אתרוגים .
ם
הנה נמצאים אצלי למכירה אתרונים מקארפו פארגו וגם אתרוני א"י מהודרים
ולולבים ירוקים טובים והרסים יפים הכל במקח השוה, והחפץ לקנות ממני יוכל
לפנות אל ידידי הר״ר מוה׳ לייבוש פֿיינשטיין בווארשא, נאלעווקע נו׳ 7 או דירעקט אלי
ע״פ האדרעסע הרשומה למטה. ויהי לבו נכון ובטוח כי יפיק רצון ע״צ היו״ט
יצחק ישראל זאקס
I. I. Sachs in Triest Wia Beccheria 8 ,האדרעסע אלי לטריעסט
Leibusch Feinstein Warschau. Nalewki N. 7 ,האדרעסע לידי לווארשאאללגעמיינע גערווען קראנקהייטען, גערוועזע געזיכטס שמערצען, גערוועזען
שלוקקען, מאגענקראמפף, לעהמונגען, אללגעמיינע היסטערישע ליידען דער פרויען,
אונד געשלעכטליכע שוועכען דער מעננער, בעהאנדעלט שפעציעלל
Doctor der Medicin Heinrych Nusbaum Warschau, Miodowa Strasse No. 11.מודעה לסוחרי ספרים
נמצא כעת בסקלאד ספרים שלי פה ווארשא, כל מיני ספרים שיצאו מבית
דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא
במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים
ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה
מן 15 עד 20 פראצענט, לפי מרחק המקום מווארשא. — וכל הקונים יהיו בטוחים
שלא יחסר להם מאומה מן הספרים אשר ארשום להם בהחשבון אשר ישיגו ממני
וכל הספרים יהיו בשלמותם בלי שום חסרון ודעפעקט, ובשבוע זו נגמר ס׳ אגרות ושו״ת
להרמב"ם ז"ל.
יצחק גאלדמאן מדפיס ומחזיק סקלאד ספרים בווארשא,
הרוצה לכתוב אלי או לשלוח כסף קדימה יכתוב על אדרעססע שלי.
И. Гольныанъ, Гипогразъ въ Варшавѣ.
Jsaak Goldman, Buchdruckereibesitzer in Warschau.
Редакторъ-Пздатель с. Сленински.אודיע לכל סוחרי אתרונים, כי ישיגו
אצלי אתרוני אה״ק מובחרים ומהודרים עד
מאד ומכל המינים, אשר תעודת הגאונים
עליהם נתונה, וכן נכונים לולבים ירוקים
וכשרים והרסים בתכלית ההידוד, ובשנה
זאת ישיגו ההדסים מידי תו״מ אחר רה״ש
הבע"ל, וישיגו במקח השוה.
מנחם מענכען היילפערין בהוראדנא (רוסלאנד)מסבות שונות נמנע הדבר להוציא משנת
תרל״ח הבע״ל ביחד עם הר״ר מ״ל ראדקינסזאהן
את מכה״ע „הקול" ומכה״ע „קול לעם״ כפי
המודעה שלי בשני מכה״ע הנזכרים גומר
39, ולכן הנני מודיע זאת גלוי לכל למען
ש״י אבראמאוויץ
ישמעו העברים.איש אשר גמר חוק למודיו בבית מדרש
הרבנים בזיטאמיר, ואשר היה למודה ומשגיח
(סמאטריטעל) ז׳ שנים בבית הספר לממשלה,
יבקש, אחרי נסגר בית הספר הזה, מקום מורה,
בפולין, בנגב רוססיא, או באחת הערים.
העדה אשר תחפץ בו תוכל לכתוב תנאיה אל
כבוד המו״ל. (על יושר לבב האיש הזה
וכשרונותיו הטובים נוכל לתת תעודתנו. המו״ל).כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
וחסר להם בכתב אשיב לאיש ואיש בכתבו
וכלשונו (ר״ל בלשון עבר, אשכנז או צרפת)
אדרעססע:
H. Wollner, Doctor der Medicin
u. Chirurgie, Accoucheurin Wien.
Wien, Stadt, Adler-gasse № 8.שאלות ותשובות
אל היר׳ וועס׳ בבערד" לא נקבל בלי תתימת
הרב, אל משה גלאנצ' בפעל׳ אנחנו שולחים כסדר
וישאל על הפאסט, אל לוי רא׳ זימל׳ השלוח קבלנו,
מכתבו הראשון לא הגיע לידינו.                
Въ Гипограсiя И Гольдмана, Мурановская 24.