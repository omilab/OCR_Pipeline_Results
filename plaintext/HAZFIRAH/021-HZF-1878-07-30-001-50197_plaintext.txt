A
ברוסיא ופולין.
השולח במוקדם לשנה 5 רו״כ.
לחצי שנה, 2,75 רו״כ. 
לרבע שנה 1,50 רו״כ. 
ביתר הארצות 20 פראנק. 8
 באמעריקא 5 דאללאר 
HMA
מחירו באשכנז:
.
 14 רייכם מארק לשנה. 
בעסטרייך 8 פל׳ לשנה 
וכן לרבע שנם.
שכר מודעות:
ם מכל שורה קצרה 5 קאפ׳. ה
ומשורה רחבה 10 קאפ׳.
Hמכתב עתי משמיע חדשות
ריר.
הלאיר-
בקרב עם ישרון, מכל הדברים הנוגע בעג. המדינות,
דברי חכמה ומדע. ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. קרעמניץ, ראווא. מינסק. בארות (בארץ
ישראל). ידיעות העולם והטבע אי
קפריסין (ציפערן) מאת ש׳ פ׳ ראבינאוויטש. חדשות שונות.
הודעות. שאלות ותשובות.דברי הימיםכשלשה שבועות חלפו ועברו מן היום אשר אדירי הממלכות
כרתו את הברית החדשה בבירת ממלכת אשכנז, להציב
גבולות עמי ארץ הקדם תחת הברית הפאריזית אשר נגזרה
מארץ החיים בתגרת יד המלחמה האחרונה, שלשה שבועות
חלפו עברו ואדירי הממלכות יוסיפו לעמוד על המצפה ולהביט
בעין פקוחה על כל ילדי יום ומקרים פתאומים הנכונים להרוס
את עמל בוני השלום, ובמדה הזאת יוסיפו כל יודעי העתים
לעסוק בהלכות השאלה המזרחית, להפוך ולדון על מעשי
הקאנגרעסס ופעולותיו הגדולות אשר כבר נראו בארצות מערב
אייראפא: צרפת ואיטאליא; ובעוד אשר מכה״ע של הממשלות
מרבים לדרוש בשבח הברית הברלינית, ולהראות דעת כי רב
כחה להשביע רצון את כל עמי ארץ הקדם להפיס דעת כל
הממשלות האדירות ולהשיב את שלום אייראפא על תלו, הנה
נראה כי דעת הקהל באייראפא תוסיף לנוע בין תקוה ופחד;
ולעומת אותות השלום אשר באמת הלכו הלוך ורב בימי
השבוע העבר, נראו גם אותות סכסוכים חדשים מפאת נגב
אייראפא מארץ איטאליא, עננים חדשים קטנים ככף איש יעלו
שנית על פני שמי הפאליטיק, אשר אם יתעבתו יש בכחם
לסכסך ולבלבל את כל עניני המדינות ולהרגיז תחתיהן את
הארצות אשר זה כמעט שבו למנוחתן.
קול האות הראשון אל השלום אשר ישוב לשכון כבוד
בארצות אייראפא, נשמע היום מארץ בריטאניא. ביום 23לחדש בא המיניסטער שעל עניני הצבא באנגליא אל הפאר-
לאמענט, ויודיע ברבים לאמר: כי יצאה פקודה מטעם הממשלה
להתיר אגודת הרעזערווים וחיל האזרחים (מיליציע) אשר נקראו
אל רגלי גדודיהם בימי אפריל העבר, וביום 30 לחדש הזה
ישובו איש איש אל מקומו ומשפחתו. גם נשמע לאמר כי
הבריטאנים יוציאו עתה את כל הצידה וצרכי מלחמה אשר
הפקידו על האי טענעדאס על מבוא הדארדאנעללים, להביאם
אל האי קפריסין (ציפערן) אשר לקחו להם לאחוזה זה מקרוב.
גם התכונה הרבה והתנועה הגדולה אשר שררו עד היום בבתי
מלאכת הנשק, שבתו עתה, והפועלים העובדים במלאכה שולחו
לנפשם. אותות השלום בבריטאניא לא היו בודדים במועדם,
כי עקבותיו נראו גם בשאר ארצות אייראפא. ממשלות אשכנז
ואוסטריא הודיעו, כי מעתה בטל דבר הדת אשר על פיהו
נאסר לתושבי הממלכות האלה למכור סוסים אל סוחרים אשר
מחוץ לגבול הארץ; האיסור הזה היה חל על הארצות הנזכרות
כל ימי המלחמה האחרונה. בעוד אשר הממשלות היו חוששות
אולי תפרוץ מלחמה כוללת, והסוסים אשר במדינה יהיו
נחוצים אל הממלכה בעצמה, על כן נחשב עתה בצדק בטול
האיסור לאות כי סר פחד המלחמה. ובעוד ימים אחדים נשמע
כי הושיבו הרוססים את המבצר שומלא, אחרי אשר נעזב
מהתוגרמים אשר שמו פניהם אל ווארנא לשבת באניות ולבוא
אל בורגאס, וגם בווארנא יעשו התוגרמים הכנות לעזוב את
המבצר ולמסרו בידי הרוססים. הרומאנים קבלו עליהם זאת
דין הקאנגרעסס, ואף כי לא יכירו את צדקתו הנה הגידו
בפירוש, כי לא יתיצבו בחזק יד נגד הרוססים הבאים
בגבולם; וגם הרוססים מכינים את עצמם לעזוב את רובי ערי
רומאניא אשר הם חונים שם עד היום. הדבר האחד אשרהעיר פחד ודאגה בלב כל אוהבי השלום היה: פן תתן
הפארטא כתף סוררת אל מעשי הקאנגרעסס בדבר באסניא
והערצעגאווינא, ותעמוד לשטן אל צבאות אוסטריא אשר יבקיעו
אל הארץ. הן אמת כי הפארטא נסתה להתעקש ותציע תנאים
לפני אוסטריא אשר לא תוכל עמוד בהנה, ואשר על פיהם
תאות לעזוב הארץ ולפנות מקום להעסטרייכים המועים אלהמחוז הזה, וביחוד גדלו הסכסוכים ע״ד העיר, נאווי-באזאר
אשר על פי תכונתה בין שתי הנסיכיות הסלאוויות סערביא
ומאנטענעגרא, היא נכבדת מאד לפי נקודת הראות של תכסיסי
מלחמה, ועל כן התנהגו דברי המשא ומתן בכבדות; אך
לאחרונה ראתה תוגרמא ותבן, כי לא תוכל לדון עם מי
שתקיף ממנה ותצוה על גדודי צבאותיה החונים בערי באסניא
להיות נכונים לעזוב את הארץ, ועם זה נראה כי לא יפגשוהעסטרייכים כל שטן ופגע רע על דרכם לבאסניא, ואחרי
כל האותות האלה המדברים בשפה ברורה, כי קרובים ימי
השלום לבוא, ועוד מעט ויבוא גם הקץ אל כל המהומות
האיומות אשר השכינו לעפר כל כבוד המסחר והעבודה, וקול
השלום קורא היום אל אלפי רבבה אנשים העומדים הכן
לעדור במערכה, כי ישליכו קשת וכידון מידם, להחזיק באת
ומחרשת, ולשוב לעבוד את עבודתם בבית ובשדה, אך לדאבו
נפש כל חובבי אדם נראה, כי לעומת אותות השלום האלה,נראו גם מקרים חדשים אשר לא שערום מראש, הנכונים
לתת חתיתם על העולם המדיני, ויראו גם את פעולתם לרעה
על עולם המסחר וירופפו את הבטחון עמוד התוך אשר כל
בית המסחר נשען עליו, ושטרי המלכות אשר כבר עלו מעלה
מעלה החלו לרדת במעלות אשר עלו, והנה למצוא פתרו
המחזה המפליא הזה עלינו לשום עין על הנעשה היום בארצות כל
הממלכות האדירות באייראפא.
מן כל הממלכות אשר נתנו ידן אל הברית הברלינית, הנה
בריטאניא האחת אשר גם דעת כל העם נוחה ממעשי הממשלה
ונותנת צדק אל רובי מפעלותיה. הן אמנם גם שם לא חדלו
הקולות של הליבעראלים מנגדי ה׳ ביקאנספיעלד, וה׳ גלאדסטאן
ראש המדברים להכת הזאת יוסיף לדרוש ברבים ולספר בגנות
כל מעשי איש ריבו, ובדברו אשר דבר בקהל רב דבר רתתעל מעשי הקאנגרעסס, ויאמר: כי שתים רעות עשה, עוות את
משפט עמי הקדם בריבם וישם קץ גם אל חיי הממלכה
בתוגרמא בתור ממשלה חפשית, גם הראה לדעת את כל
הרעה הנשקפת על בריטאניא מבריתה את תוגרמא בחדש יוני
יען כי במחיר הברית הזאת קנתה לה בריטאניא גם את קנאת
ממלכת רוססיא האדירה כל הימים, ובקחתה לאחוזה את האי
קפריסין עוררה עליה קנאת הממלכות היושבות על יד הים
התיכון. אך לכל דברי גלאדסטאן ומרעיו הנכוחים אין שומע
היום מאת העם הבריטאני, אשר אהבתו לתוגרמא היתה תלויה
בדבר מסחרו, וכל דבר מדיני ישקול במאזני זהב, ועל כן
ישיש משוש היום על נשיא המיניסטעריום ה׳ ביקאנספיעלד
אשר הרחיב גבולות המסחר של עם בריטאניא, ויעש את
תוגרמא משועבדת לו כל הימים, ויביא תחת כנפי ממשלתו
את האי קפריסין, וכל זאת לא בחרב מלחמה וקשת גבורים
כי אם בערמתו ומזמתו הרבה. על כן נראה כי שוא כל עמל
הליבעראלים להפיל אור פני ה׳ ביקאנספיעלד ולשום תחלהבמפעליו; ומלבד אות הכבוד אשר נחל מאת המלכה, אשר
חפצה לעטרהו גם בשם הכבוד „נסיך" אך הוא לא קבל את
הגדולה הזאת, הנה יכבד עוד יותר על פני הבריטאנים
הנושאים עין אך אל בצעם, ובמדברותיו בהפארלאמענט,
אשר רוח שנאה כבושה אל רוססיא שפוכה על פני כולם,
הפיק רצון כל שומעיו, אשר מחאו כף לדבריו ויריעו תרועתשמחה; אות ומופת הוא, כי עוד עתידים שני האיתנים רוססיא
ואנגליא לצאת למערכה ולנסות דבר איש אל רעהו, ועל כ
נראה איך עיני ממשלת רוססיא צופיות למרחוק, וכאשר
הודענו בגומר הקודם מן הפקודה להכין שלש מחנות במחוז
טורקעסטאן הקרוב להודו המזרחית, נקרא היום במכה״ע אשר
לממשלת רוססיא Hpag. Ber, כי שלח ממלכת רוססיא גם
איש עתי אל החאן המושל בבוכארא, לבקשהו כי יתן להרוססים
לעבור דרך ארצו, והוא נרצה בחפץ לבבו, לא לבד לתת להם
לעבור כי אם גם להספיק להם כל מזון ומחיה
אמנם בעוד אשר בריטאניא ורוססיא נושאות דען למרחוק,
ידבר ריבן תלוי בזמן קרוב או רחוק, הנה נראו היום אותות
התלהבות הרוחות והלבבות באיטאליא על מעשי הקאנגרעסס
בכלל ועל אוסטריא בפרט, הנכונים להביא פחד ומורך בלבכל אוהבי השלום. עוד לא שככה סערת המלחמה מכל וכל
בארצות המזרח, והנה קול תרועת מלחמה נשמע מאת מכ״ע
ואסיפות העם מארץ איטאליא. עוד בנו׳ העבר הודענו בארוכה
על דבר חפץ האיטאלקים מכבר והיום, אל המחוזות נגב
טיראל וטריעסט פשטו האיטאלקים את ידם מן היום אשר
היו לעם אחד בארצם. ועתה צרה עיניהם לראות את אוסטריא
מתחזקת עוד יותר על הים האדריאטי והתיכון; והזעקה אשר
הקיפה את כל איטאליא מדי נודעו ברבים דברי הברית בברלין
הלכה הלוך וגדל בימי השבוע העבר, בכל הערים הגדולות
באיטאליא כנעאפאל, פלארענץ טורין וראווענא, יסעו המונים
המונים דרך רחובות קריה עם דגלי המחוזות טריענטא וטריעסט,
וישירו שירי עם איטאליא, ויתנו אותותיהם אותות שנאתם
אל אוסטריא בקראם בקול גדול: תחי איטאליא! תחי טריעסט!
מות ואבדון לאוסטריא! גם ישליכו שקוצים וינבלו את שםכבוד הוד קיסר אוסטריא; וחברות רבות נוסדו לאסוף כסף
לקנות כלי נשק, ומתנדבים ירבו להכתב בספר כי נכונים הם
להתנפל בגבולות אוסטריא, ובעיר הבירה רומא ראש המדברים
באסיפות העם הוא מענאטי גאריבאלדי, בן הגבור הנאור יוסף
גאריבאלדי, הוא יעורר את לב בני הנעורים כי יתנשאו לקום
לישועה אל אחיהם בטריעסט הנתונים תחת עול מלכות אוסטריא,
ולהבקיע גם אל המחוז אלבאניא אשר בתוגרמא, בעברם את
רוחב הים האדריאטי באניות קטנות כאשר עשה מלפנים אביו
הגבור על האי סיציליא.
והנה עד היום עוד לא באו ראשי הממלכות בוויען ורומא
לכלל פירוד, אך כפי הנראה כבר עברו סכסוכי דברים ביניהם,
וממשלת אשכנז מצאה לנכון לצוות על צירה ברומא, כי ישב
על משמרתו ויגיד אל המלך מפורש, כי רע על אשכנז
המעשה הזה אשר יעשו האיטאלקים להרוס את שלום אייראפא
אשר בעמל ויגיעה רבה חושב כמעט על תלו. ובאמת נראהכי ממשלת איטאליא תדבר בלב ולב, בפיה תדבר שלום
לאוסטריא, ובידיה תתמוך בסתר את מעשי המסיתים המצותים
אש הקנאה בלב העם האיטאלקי, ובא האות על זה, כי ציר
איטאליא בסוד הקאנגרעסס הגראף קארטי, התפטר ממשמרתו,
יען חזקה עליו תלונת העם אשר השדוהו כי נוטה הוא אחרי
אוסטריא; ומלבד זה הנה נודע כי המיניסטערים הנוכחים, הם
כולם ממפלגת הדעמאקראטים, אוהבי חירות העם במדה גדולה,
וטרם עלו לגדולתם היתה אחדות איטאליא עם טריעסט שגור
בפיהם כל היום, ואם כן אפוא, אין לתת אמון בדבריהבטחתם, כי חפצים הם בשלום, בעוד אשר לא יעצרו בעם
לדבר דברים ולקרוא עצרה אל חפץ המלחמה באוסטריא;
ולאות כי כן הדבר, נראה כי גם עיני אוסטריא צופיות על
המעשים האלה, ותצוה להשקיע טארפעדים בחופי ים האדריאטי
ולהסגירם בעד כל אניות עם נכר
ובעוד אשר האיטאלקים מצלצלים בחרבם ומראים לדעתאת חפצם בסופה וסערה, אף כי הרעש הזה אשר הביאו היום
בשערי אייראפא לא תוליכם אל מטרתם, כי כל עוד אשר הם
בודדים במועדם לא יעלה מוראם על ראש אוסטריא, הנה
לעומת זה נראה כי שבה סערת הרוחות למנוחתה בצרפת.
קוראינו כבר יודעים, כי גם בצרפת התלוננו כל פנות העם
וגדולי האזרחים על מעשה הקאנגרעסס ולקיחת האי קפריסי
לאחוזה ע״י הבריטאנים, והמכה״ע הדובר בשם ה׳ גאמבעטטא
Asדבר רתת ויתנפל על המיניסטער שע
ענינים החיצונים ה׳ ווארינגטאן, על כי נתעה בשוא מאת
הבריטאנים הערומים, ויתן להם יד להתחזק על הים התיכון
הסובב את צרפת, כזאת וכזאת דבר מה״ע של ה׳ גאמבעטטא,
ויהי הדבר למופת לרבים, כי מעתה תתיצב צרפת על דרך
חדשה ולא תוסיף ללכת שלובי יד עם בריטאניא. אמנם
הבריטאנים, מדעתם עד כמה נחוצה להם עזרת הצרפתים
שכניהם ובעלי בריתם בכל תקופת העת החדשה, התאמצו גם
לקרב אליהם את לבות הצרפתים ולהשקיט את רוחם, וה׳
ביקאנספיעלד במדברו הנודע ביום 18 לחדש בהפארלאמענט
מהר להזכיר לטובה את אהבת צרפת היקרה מאד לו, ודברי
סתר עברו בימים האלה בין שתי הממשלות, אשר הראפעולתם על הצרפתים, ובא האות על זה, כי מכל מושלי
אייראפא היה נשיא הרעפובליק מאק-מאהאן הראשון לקיים
בחתימת ידו את דברי הברית בברלין, ויורש העצר של
ממלכת בריטאניא הפרינץ וואלעס בא בכבודו ובעצמו לפאריז
למען קחת דברים עם ה׳ גאמבעטטא, אשר עתותי צרפת
בידו נתנו היום והעז ותעצומות בידו להטות אל רוח חפצו
את כל הליכות המדינה בארצו יתר הרבה מהנשיא מאק-מאהאן הנחשב רק לכלי חפץ בידו, רבות נדברו שני האנשים
העתידים לעמוד בראש שתי הממלכות האדירות אשר במערב
אייראפא, יורש העצר בבריטאניא ונשיא הרעפובליק בימים
יבואו בצרפת (כאשר יכנו גם היום את ה׳ גאמבעטטא)
ולמחרתו קבל ה׳ גאמבעטטא את סופר מכה״ע טימעס, וידבר
אתו דברים נמרצים אשר עשו רושם גדול בעולם המדיני
בהפיצם אור על פני הליכות הפאליטיק בצרפת בימים יבואו.
ומאשר כי נכבדו מאד הדברים הננו לשום את תוכנס לפני
קוראינו: ה׳ גאמבעטטא נשא את דברו אל הסופר הנזכר ויאמר:
„לא אוכל להתנגד אל דברי הברית בברלין אשר השיבו את
המנוחה לאייראפא וצרפת, הדבר הזה לבדו די להכריע לכף
זכות את כל השגיאות הנמצאות בפרטי הברית הזאת. אך
מלבד ברכת השלום אשר הביאה לנו הברית הנזכרת, הנה
עוד רבות תוצאות לה גם לצרפת ביחוד, בדברי הברית האלה
הושם קץ אל ברית שלשת הקיסרים בברלין משנת 1872,
ואוסטריא, אשר התיצבה על דרכה החדשה ותתקע את יתדה
בבאסניא, למען הניא את חפץ הסלאווים הדרומים סערביאומאנטענעגרא המתנשאים להיות לגוי אחד אדיר וחזק על
גבולותיה, אוסטריא במפעלה זאת, לא תוכל עוד להיות
שלישיה אל ברית הקיסרים, היא הברית אשר כל עיקר כוונת
מיסדה, ה׳ ביסמארק — היתה לעשות את צרפת בודדת
במועדיה. מהיום הזה נוטל על אוסטריא ללכת אחוזי יד עם
בריטאניא, ותעודה אחת לשתי הממלכות השוכנות עתה על גבולות
תוגרמא מים ומקדם, ולצרפת אין כל סבה להתעצב אם נתקו
מוסרות הברית אשר כוננו להצר צעדיה באייראפא. ויוסף ה׳
גאמבעטטא ויאמר: גם הדבר אשר לקחה אנגליא את האי
קפריסין לאחוזה, לא ירע בעיני צרפת, כי בדבר הזה התקרבה
בריטאניא לקחת יד עם הממשלות האדירות אשר על חלק יבשת
אייראפא, תחת אשר עד היום רבצה בטח בלב ימים, ודבר
לא היה לה עם כל שינויי המדינות באייראפא. וצרפת תמצא
קורת רוח לראות על יד ימינה את העם והממלכה הגדולה,
אשר רוח אחד להמה עם צרפת, בחוקי הדרור אשר היו
ליסוד הנהגת הממלכה, במסחר, חרשת המעשה ועושר המדינות,
ובכן תחדלנה שתי הממלכות להיות בודדות במועדיהן כאשר היו
עד הנה״.הדברים האלה משכו עליהם את עיני כל יודעי העתים
המהפכים ודורשים אותם לכמה פנים, ורבים יראו בהם שיטת
המדינה של ממשלת צרפת הנוכחית בתקופת העת הקרובה,
והדבר אשר יחזק את ההשערה הזאת הוא, כי כבר יצאה גם
עתה צרפת מגדרה ותשמיע בחוץ קולה לטובת היונים. כמעט
נודע בפאריז כי השיבו התוגרמים ריקם את פני היונים, ולא
נאותו לוותר כל מאומה מארץ אחוזתם בהמחוזות עפירוס
וטהעאססאליא לטובת היונים. והנה שלחה ממשלת צרפת מכתב
גלוי אל תוגרמא, ותצוה על צירה בקאנסטאנטינאפאל לדבר עם
התוגרמים דברים קשים כגידים, ולהזהירם כי מרה תהיה אחריתם
אם לא יתפשרו עם היונים, כי נכונה צרפת לעמוד לימינם
לא לבד בדבר שפתים כי אם גם בפועל כפים, והדברים
הנמרצים האלה עשו רצון שולחם, והפארטא מהרה להודיע
באתונא כי נכונה היא לקחת דברים עם יון ולמלא את רובי
חפציה כאשר יצאו מפי הקאנגרעסס.
כפי הידיעות האחרונות מנויה וגמורה בסוד ממשלת
רומאניא לצוות על גדודי צבאותיה להתנצל את נשקם ולשוב
הביתה, אף הודיע המיניסטער בראטיאנא, כי נכונה מלכותו
למלאות גם את דברי הקאנגרעסס בדבר שווי הזכיות של
היהודים יושבי ארצה. אולם אם גם לא תפלה ממשלת
רומאניא בהנהגת הממלכה בין עם לעם ודת לדת, הנה חכמיםהמה הרומאנים להרע ליהודים מבלי אשר יפרו בזה את חוקי
הברית בברלין, ומשנאתם אל היהודים העטיקו עתה מזמה
להוציא כתב הדת בעיר יאססי, לבל יזיד איש לטבוח טבח
כל בהמה רק על ידי דקירה ברומה ממול עורף, הדת נתנה
אל כל יושבי העיר מבלי הבדל ומענה בפי המחוקקים, כי
וחושו לצער בעלי חיים לבל יגרמו מכאובים אל הבהמה
הנשחטה. אך כל עיקרו של החוק לא נברא כי אם להעיק
ולהציק את היהודים ולהכביד עליהם אכפם, למען יעזבו את
הארץ הזאת אשר תציקם בחוקים המעבירים אותם על דתם
הוד קיסר אשכנז כבר נתרפא מחליו, ובימים האלה הוא
משים לדרך פעמיו אל מקום הרחצה טעפליטץ. בין כה וכה
ויום הכסה אל בחירת הפארלאמענט האשכנז כבר הגיע והכתות
המדיניות נלחמות אשה ברעותה בזעף אף וחמה שפוכה
מלחמת הדעות והכתות אשר כמוה לא נראתה ולא נשמעה
באשכנז משנת המהומות והמהפכות 1848. כל הארץ הומ
היום מאסיפות העם הנאספים לשמוע בכל בתי העדה, ובת
משתה, אל קול הקאנדידאטים המבארים בלשון מדברת גדולות
את דעתם והשקפותיהם על עניני המדינה והנהגת הממשלה.
ובאמת לא נפלא הדבר אם נשים על לב כי לא על דבר
חוק או משפט אחד ילחמו היום אוהבי החירות וההולכים
קדימה נגד המחזיקים בנושנות ומורדי האור, כי אם על דעותיסודות ההנהגה של כל הממלכה נדונים עתה כל בעלי
המפלגות, עתה יודעים כל פנות העם האשכנזי כי רבות
עתידות אל כל בני הממלכה מתוצאות הבחירה היום. בחיק
הבחירות יוטל גורל האשכנזים ומהן יצא כל משפטם, אם
לשוב אל ימים מקדם, עת אשר שרי המלוכה מבני הצבא
והגענ׳ מאנטייפעל בראשם רדו במקל חובלים בהעם האשכנזי
ויעקרו משרש את כל רגש חפשי וחפץ החירות; או להחזיק
במעוז הקאנסטיטוציא האשכנזית משנת 1871 הנוסדת על אדני
חירות העם ותבטיח לכל תושבי הארץ כדל כעשיר את חפש
הדפוס, האסיפות והבחירות; על כן אין להתפלא אם הכתות
אוהבי החירות לוחמים כמתייאשים, ואל חכם שופר לצעוק חמס
על מעשי הממשלה המטלת אימה יתירה על הבוחרים ותזהירם
לבל יזידו לבחור אנשים אשר אינם רצוים בעיניה, בעוד
אשר תחזיק במעוז הקאנסערוואטיווים המחזיקים בכל ישן נושן
כל הכתות אוהבי החירות יודו היום בפה מלא, כי כמעט אין
להם תקוה לנצח ביום הבחירה את אויביהם הרבים והעצומים
מהם. ובאמת נראה כי הרחיקו לכת ראשי הממשלה באשכנז,
בררפם באף את כל אנשי המפלגות אשר לא כמחשבות
הממשלה מחשבותם, ויקחו את בעלי הזרוע ה׳ בראגלי וה׳
פורטוא בצרפת למופת למו, כמוהם כן הם יתירו אגודות
אסיפות הבוחרים מן ההולכים קדימה, יענשו מכה״ע רבים
ויאסרום מבוא בקהל, ועוד רבות כאלה כאשר חזו עיננו בצרפתבשנה העברה; ובעת האחרונה ראה הנסיך ביסמארק כי
אין טוב לפניו כי אם להשלים את אנשי ריבו מלפנים,
המה האולטראמאנטאנים ברוכי האפיפיור, וכל קדושיו, ועל כן
שלח לקרוא את ציר האפיפיור היושב במינכען לבוא אליו אל
מקום הרחצה בקיססינגען, להתיעץ עמו ע״ד חוקים וסדרים
חדשים הנוגעים אל הכנסיה הקתולית באשכנז, תחת חוקי
חדש מאי שנת 1874 הנוסדים על אדני חופש האמונות
והדעות.
ממוצא כל הדברים האלה דעת לנבון נקל איך גדלה עתה
התרגשות הרוחות אשר מלאה את כל ארץ אשכנז מקצה
ואיך כל טובי האזרחים בכל מרחבי הממלכה יחכו בכליון
עינים לדעת פשר דבר תוצאות הבחירה אשר תמצא מקום ביום
30 לחדש יולי
קרעמניץ. בימים האלה קרה מקרה בעירנו, אשר הראה
לדעת כי אם אבותינו הנגשים בימי אפלה נתנו
בעפר פיהם, עת אויב דרך עלימו ברגל גאוה וישפות לארץ
כבודם, בני דור החדש רוח אחרת עמם להתיצב מול מחללי
כבודם ולתבוע מהם עלבונם. בחדש העבר נוסדו ראשי עירנו להתאסף יחד אל הגן
הנקוב בשם גראפינא דזעמבאווסקא, ולהשמיע נדבות שמה על
אניות הקרייסערים אל הגן הזה נקראו גם הנכבדים מאחב״י,
אשר כבואם שמה התנדבו כל איש ואיש כפי משגת ידו, גם
עלמות אחדות, אשר נתנו ידן בנדבתן באו אל ההיכל פנימה
אשר בו יצאו המתנדבים במחול משחקים. ויהי אך דרכו על
מפתן הבית, ותפן אליהן בת אחד מאדוני עירנו ותאמר: האם
לא תדעו כי להיהודים (MaN) אסור לבוא בקהלנו. העלמות
הנכלמות למאד לא ענוה דבר, ויפנו וילכו לביתן וכל היהודים
הנמצאים בגן אחריהן. זה ימים אחדים הובא הדבר לפני שופט
עירנו, ובבוא יום הפקודה, בא האדון אבי הנערה העולבה אל
בית המשפט לתת דין וחשבון תחת בתו, באמרו כי בתו
חלתה נפלה למשכב; השופט אחרי חקרו ודרשו היטב הציע
לפני השר לבקש סליחה, אולם העלמות הנעלבות לא נעתרו
לבקשתו, באמרן: „האדון הזה לא פגע בכבודנו מאומה אך בתו,
ואיך נוכל לישא פני הנערה, אשר אביה חנכה על ברכי
ההשכלה האייראפית, כי תלבין פנינו ברבים יען עבריות
אנחנו", אז חפץ השופט לחרוץ משפטו, אך האדון בקש עוד
הפעם את פני הנערות כי יסלחו לבתו, ובפני כל העם הנאסף
בבית המשפט, סלחו לה.
צ. פרילוצקיראווא, (פלך פיעטראקאוו) שרפה גדולה ואיומה התפרצה
בעירנו יום ה׳ י״ג תמוז שעה 10 בבקר ותאכל כמעט
את כל חלק העיר אשר היהודים נחתים שמה. לא לקחה לה
המשחיתה הזאת רב עת למלאכתה זו; באש של שאול ואבדון
התלקחה תבערה נוראה ועצומה, והרוח השורר אז ברב כח
עזר על ידה, ובחפזון מבהיל העמיקו שחתו, עד כי בזמן
קצר, אך כשתי שעות לא תמימות, עלו על המוקד שמונה
עשרה בתים, ומאה משפחות נשארו בעירום ובחסר כל. נורא
ואיום החורבן וההרס הנשקף עתה על פני הישימון הזה! בשנת
1864 כבר נשפטה העיר הזאת באש זועם, אשר עקבותיו
עוד לא נמחו עד הנה, אך התבערה הנוכחית עשתה עמה
כלה! הודות לה׳ כי לא פגעה הזעומה הזאת בנפש אדם
שלשה ילדים, אשר היו בסכנת מות, נמלטו — אחד בהשתדלותי
אני הכותב, והשנים הנותרים בהשתדלות איש נוצרי; אך
למרבה העניות והמתלאה אשר השאירה אחריה המהרסת
הזאת — אין קץ. תן נא מקום, אדון נכבד, לדברי אלה
בהצפירה היקרה, אולי ימצאו הנאנחים והנאנקים האלה איזו
עזר וישע, מאת אחיהם הרחמנים ובני רחמנים, וזכות גדול יתגלגל
משה האממער
על ידך.מינסק. במכתבנו זה אשר אנחנו נותנים לפני קוראי הצפירה,
ננסה לפתור שאלה אחת קטנה אשר יתקשה עליה
כל משכיל אשר ישכיל להבין אל מראות ההוה, אל המקרים
והשנוים ילדי יום אשר יקרו ויאתיו לפעמים בכל עיר ועיר
אם כי תהיה קטנה שבקטנות. אם אמנם השאלה הזאת איננה
נוגעת גם כמלא נימא אל שאלת הקדם, לא תעלה במערכת
הריפלאמאטיא; אך בכל זאת שאלה היא, כי כל עיר כשהיא
לעצמה היא עולם קטן, וראשי כתותיה ומפלגותיה ביסמארקים
אנדראססים ביקאנספיעלדים המה בעיניהם, ועל כל דבר נפל
בעיר ישאו ויתנו אלה לזכות ואלה לחובה; ובכן הרשות גם
לנו לבוא בשקלא וטריא לדון לפני דעת הקהל בשאלה הזאת
והיא: הן בהביטנו באספקלריא המאירה נראה ונמצא ד״מ
בעירנו תרתי דסתרי, או אם נאמר בשפה ברודה ומובנת:
שני הפכים בנושא אחד. מעבר מזה נראה כי ההשכלה (רצוני
חפץ ותשוקת הלמודים) תתפתח בלב צעירינו, ובמדה נפרזה
הכתה שרשיה עמוק עמוק בלבם; בנפש חפצה ינהו אחרי
הלמודים, כל שטנה ופוקה, כל אבני נגף וצורי מכשול לא
יעצרום מרדוף אחריהם, ברוח נכון ובלב שוקט ובוטח יהינו
עלות על גפי מרומי ההשכלה. גם אלה אשר רוח אבותיהם
תהי לקיר ברזל וחומת נחושת לבלתי נתן את בניהם כיישפיקו בילדי נכרים, גם המה נפשם תדרך עוז, יגברו חילים
לשבר דלתות נחושה ובריחי ברזל לגדע, עד יעברו שלום
אורח ברגליהם לא יבואו; או אלה אשר העוני חסרון מורים
וספרים, ירט לפניהם הדרך, גם אלה יחליפו כח יעלו אבר
כנשרים. גם הנערים המסתופפים בבית אלהים, ובחורי הישיבה,
גם הם ירוצו ולא ייגעו ילכו ולא ייעפו, כל נער בערך
כשרונותיו הטובים, ולפי ערך המסייען באה חכמה בלבו לשים
עינו ולבו לימים יוצרו; ובנשאנו עין אל העבר השני אל בתי
הספר לעברים אשר בעיר נראה נתבונן ונתפלא, כי בתי
הספר הנם כמעט ריקים והתלמידים המשחרים בם מעטים
מאד, עד כי נער (טפש ולא חכים) יכתבם ויספרם? ואולי
דמה הקורא בלבו, כי עיר ואם בישראל כמינסק רבים הם
בתי הספר בקרבה. כמשפט הימים האלה אשר בכל דבר
הפרוץ מרובה על העומד חנונים על קונים, הסופרים על
הקוראים מלמדים על תלמידים וכדומה, וע״כ ימעטו ויצערו
הבנים הלוקחים לקח בבתי הספר, לכן ידע הקורא כי מספר
בתי הספר בעירנו הנה הנם רק ארבעה, ובכל ארבעת בתי
הספר האלה ספק ספיקא אם יהיו הנערים בערכך מאה
ישנם בתי ספר מאלה אשר תלמידיהם שוחריהם רק חמשה אוששה עשר, ומספר הנערים בעיר יגיע לכמה אלפים? ובכן
פרכא היא דלית לה פרוקא!! לכן עלינו לשים לב, מי הסב
את לב האבות והבנים מבתי הספר האלה? אם נאמר כי
הסבה הראשית בדבר הזה, המה מחזיקי בתי הספר, כי
רופפה אמונת האבות בהם ובתועלתם; הלא נדע כי רוב
המחזיקים, כח וידיעה דיה שעתה למו לעמוד ולשרת בלמודים,
ואם נמצא אחד בהם אשר באמת בור ריק הוא עודנו בוסר
וגם בעצמו ובכבודו לא השתמש כל צרכו בלמודים, הלא
העיר יודעת ומכרת ערכו, ומדוע הטובים שבהם, היודעים
מלאכת הפדגגה אל תכליתה המשכילים ומבינים אל מלאכתם
אשר לפניהם, מדוע גם הם יסבלו מחסור בנים בבתי
ספריהם? מדוע גם אלה לא יראו סמן ברכה בתבונות כפיהם?
ויותר תגבר פליאתנו, כי ה׳ דאקאוושציק אשר הוא מחזיק ביתספר לנערות יותר מעשרים שנה, וכל הימים היה בית ספרו
מלא נערות כילק, כי באמת מורה מובהק הוא, ואמון
פדגוג, וגם עתה רבות הבנות המקשיבות לקח בבית ספרו
ובכל זאת במחלקה של הנערים אשר הנה אחרי הצהרים, אין
תלמידים, הכי יגדל ידיעת הפדגוג הזה רק לנערות, ולא
לנערים, וגם הוא לולא העזרה אשר תעזרהו הממשלה (מקופת
כסף הנרות) בשלש מאות רו״כ לשנה, כי עתה בטח כבר
סגר את בית ספרו כי הכנסת שכר התלמידים והתלמידות
לא ישפיק בכלל על ההוצאה המרובה, על המעון והמורים
וכדומה, והאות כי ה׳ רובין אשר גם הוא יעזר לשנה בסך
מאה רו״כ מאת חברת מפיצי השכלה, בכל זאת יבקש עתה
דרך אחרת לפניו, ויעזוב את בית ספרו אחרי אשר פרפר
כשבע שנים, ואסף רוח בחפניו, באברו הונו והון זריםבאשמת בית ספרו, והנותרים גם הם — לפי דבריהם — יעמלו
לרוח, ורק ביגיעה רבה ובפזור הנפש ינהלו את בתי ספרם,
ובכן תשוב השאלה אל מקומה, בעון מי היה הדבר הזה?
אחדים מהמחזיקים התעוררו לדבר הזה ויבקשו למצוא המקור
המשחת והמעין הנרפש אשר מהם יפכו המים הרעים האלה,
ויחשבו למשפט צדק וליסוד מוסד, כי המורים הנעלמים
ורצוני, אלה אשר לא עמדו על המבחן, ואשר תעודת מורה
אין בידם) אשר רבים הם בעירנו, הם היו בעוכרי המחזיקים,
כי הם יקדמו את פני האבות והבנים, וידברו על לבם, כי
יקחו לקח מפיהם, ובפיהם יפתום כי תרב תועלת התלמיד
בלמדו לבדו אצל מורה, מאשר ילמוד בהמון. גם נטו
המחזיקים קו החשד על המלמדים, כי ידם במעל הזה,
בתתם יד למורים נעלמים להטיף לקח לתלמידיהם בחדריהם,
גם יאמרו כי יש רגלים להשערה הזאת, כי המלמדים עזרו
לרעה זאת, בהסיתם את האבות בדברים של טעם, כי טוב
לנער אשר יקח לקח ממורה מיוחד בביתו, מאשר ילמוד
בבית ספר, כי בית הספר ישלול שעות אחדות ליום, ותורתו
מתי נעשית? וע״כ אומרים אמור בעיר: כי הבקורת אשרבקרו שרי הלמודים את חדרי המלמדים והמורים ללא תעודה .
ויצוו על המלמדים במפגיע לבלי יתנו מורה נעלם לדרוך על
סף חדריהם, כי ענש יענשו בפלילים, כל זאת היתה שומה
בעצת מחויקים אחדים; כן השמועה אמריה תאמר בעיר
אך לא יאומן הדבר מטעמים אלה:
א) אין לך מחזיק (בית ספר) בישראל, אפילו הגרוע
שבהם, אשר לא תפעמהו רוח דעת כל שהוא, ואהבת אדם
שמינית שבשמינית, אין לך מחזיק אשר לא ידע כי כל ישראל,
צריכין פרנסה, ואי אפשר שימותו ויגועו ברעב וכפן כל המון
המורים והמלמדים בטובת יחידים, רצוני ע״י טובתם והטבת
מעמד מחזיקים אחדים, המקפידים על הדבר הזה הנה יחיו חיי שלוח
וטובה יתר הרבה מהמלמדים המורים הנפוצים בעיר, ומה יעשו
באמת המון המורים האלה, אשר מסבות שונות לא יוכלו
עמוד במבחן. אלה ממרך לב או מחסרון עת; ואלה מחסרוןאיזה ידיעה קטנה שבקטנות אשר שרי הלמודים מדקדקים בה,
ואשר החסרון הזה איננו נרגש כלל וכלל, לא לאלה המבקשים
תורה מפיהם, וכל ההמון הזה, אשר בהם גם ישישים וכבירי
ומים הכי גם הם יגשו עתה למבחן? ב) אם כדברי האומרים
הוא: כי בחטאת המורים האלה יצערו הנערים בבתי הספר
הלא המורים הנעלמים האלה רשתם פרושה, ויאספו במכמרתם
גם נערות, ומדוע ירגישו המחזיקים מחסור רק בנערים ולא
בנערות? ועוד הכי לא יבינו, כי הוא כמעט דבר שאי אפשר
לשים משמר על כל בתי אבות אשר בעיר לבל יבוא שם
מורה מבלי תעודה, ואם גם אחדים ילכדו בפח אשר פרשו
ליד מעגלם. הכי בחבורתם ירפא להם. — ועוד מדוע נשתנו
הימים האלה מאשר לפנים, הן תמיד היו בתי הספר בעיר
מלאים נערים כילק, עד כי צר המקום לשבת שם, וגם אז
היו מורים רבים (ואולי עוד יותר מעתה) נפוצים בעיר אשר
קבצו המון נערים אל בתיהם, ומדוע הורע למחזיקים עתה
מאז? — ואם מאשר לפנים היו רק שני בתי ספר, הלא גדלהעתה העיר פי שנים, רחבה ונסבה מאד, וירב גם המון
הנערים? ועוד הלא זה אך כשתי שנים מיום נסגר בית
הספר לעברים שהיה מטעם הממשלה, ובו באו תמיד נערים
רבים, כמאה וחמשים ואיה עתה ההמון הזה. — מהמון
השאלות הרבות האלה, אשר טפחנו בהן על פני החושדים את
המלמדים והמורים הנעלמים, נראה כי לא כהצעקתה הבאה
עליהם עשו, אך את אשר אחזה לי, לא נגעה בזה יד
המלמדים, ולמורים אין כל נגיעה, רק הזמן בעצמו ובכבודו
הוא ראש הנסבה, הוא אשר הוליד את חסרון הבנים בבתי
הספר, הזמן הזה הדופק על פתחי האבות פקח עיניהם לראות,
כי הדעת אליה וקוץ בה. הן אמנם נחמד עץ הדעת למראה,
ופרי עץ החיים אשר יצמח ויעל על ידו. טוב למאכל, פריו
מתוק לחיך אוכלו, ונוטעיו אשר עמלו בו ישישו כי ימצאו
את אשר בקשו, אך איה עתה הזורע אשר יאבה לטמון זרע
בחיק האדמה, אשר אך באחרית הימים יאכל תנובות שדי
ואיה הנוטע נטעי נעמנים, אשר ביום נטעו לא ישגשגו, ובבקר
ודעו לא יפריח, ואך כעבור שנים רבות יעשה ענבים, ואו
אז דם ענב ישתה חמר. — עתה בימינו אלה ימעטו וישתו
אלה השולחים עמלם ויגיעם על פני מים ואך ברוב הימיםמצאוהו; עתה הזורע או הנוטע אם אך פתח ושדד אדמתו,
אם אך שוה פניה, לא ישמור רוח ולא יראה בעבים, הנה
אבה לקצור ברנה זרע עמלו ולאכול לשבעה. רוב האבות
בימים האלה ישאו נפשם להקל מעולם הקשה, ומעמלם (אלו
הבנים) הכבד, כי יכבד עליהם נטל הימים הרבים, לחכות
עד אשר יראו את בניהם אוכלים לחם ספרי עץ הדעת, ע״כ
שמו אל המלאכה פניהם, המשביעה בטוב עדיה, ופריה תתן
בעתה, כי כעבור שנתים או שלש שנים, והנה האבות
פורקים עול בניהם מעל צואריהם, כי הבנים מפי ידיהם ישבעו.
גם לנער ייטב, כי ישאף רוח דרור, לבלתי היות עוד אסור
בעבותים, גם בעודנו חניך בבית אדונו, הפרוטה מצויה לפניו
כי גם צרכי הנערים מרובים בימים האלה. ובאמת, אם אך
לא נעשה שקר בנפשנו הנה בימינו אלה עץ הדעת נתן אך לבניעליה, לאלה אשר בניהם המה בעלי כשרונות טובים, והמה
האבות בצל הכסף יחסיון; ולאלה אשר הנם בדיוטא התחתונה,
העניים בכסף, או אשר בניהם עניי הכשרון, טובה להם
המלאכה מאד. לתת אכלם בעתם וע״ז אולי המליצו חז״ל
(מ״ר בראשית) העליונים ניזונין מזיו השכינה (כנוי על מושגי
הדעת) והתחתונים אם אינם יגעים אינם אוכלים. בעירנו
המלאכה הרימה ראש, ורבים מנכבדי העיר, בעלי תורה
ומיוחסים אשר הושיטו יד אל המלאכה, ומה גם הבינונים .
ולפי זה לא תגדל הפליאה בעינינו, על כי לא רב מספר
הנערים השוחרים בבתי הספר, כי מחצות מספר הנערים בלתי
ספק שוקדים על המלאכה ופועל כפים (כי הבינונים והעניים
המה רב תושבי העיר); והמחצה השנית, מהם מקשיבים לקח
בהגימנאזיום בעירנו, או אשר נעו לערים אחרות לבקש דעת,
ומהם מתהלכים עוד בטלים מבלי למוד ומלאכה. והנשאר
לפליטה, הנה הנם הנתונים בידי מחזיקי בתי הספר, אחרי
הדברים והאמת האלה, על מה זה שוא תצעקו, אתם
המחזיקים, ותתלוננו על המורים, ראו כמה מורים מתהלכים
בנקיון שנים מחוסר תלמידים, אות הוא כי נקיים הם מהאשמה
אשר תשאו עליהם.בהזכירי במכתבי זה את המלאכה, עלה זכרון החברה
הנכבדה: „אהבת המלאכה" לפני, להודיע טובה וטבעה בהצפירה.
החברה הזאת כוננה בידי גבירינו הנכבדים אשר על נדיבות
קמו להוזיל מכספם סך מסוים לתועלתה. מטרתה לתת את
בני העניים לבעלי מלאכה שונים, למען ימצאו מחית ידם
וביתם, ולא יהיו נודדים ללחם והולכי בטל כאשר יהיו
לאנשים. ראשי החברה המה: הרב הגביר העושה צדקה וחסד
כל עת, המשכיל אל דל ביום רעה, ר׳ דוב בער באמפי נ״י
הרב הגביר הנכבד ר׳ שמחה לוריא, והגביר הנכבד, אשר
רוח הזמן דובר בו ומלתו על לשונו ר' אליהו פאליאק. שלשת
אלה המה מטיבי צעד, המתעסקים בטובת החברה הזאת. זה
כשנתים ימים אשר הראה לי הרה״ג ר׳ שמחה לוריא את ספר
הזכרון אשר להחברה, ויהי אז מספר הנערים הנתונים ע״י
החברה, יותר ממאתים ועשרים וחמשה, ולא אפונה כי מן אז
והלאה נוספו נערים רבים. שתים טובות תעשה החברה את
בני העניים האלה, כי אוכלים עתה לחם לשובע, ואשר
תקוה נשקפה לנו כי לימים הבאים יהיו למחיה גם לזולתם.
לתאר פרטי החברה הנכבדה הזאת. מנהגיה וחקיה כאשר
היא, טובה חסדה, גם הקוצים הקטנים אשר יעלו על אדמתה
הנה יעדתי לזה מכתב מיוחד אשר איה״ש אתנהו לעיני כל
יוסף ברילל (איו״ב) ממינסק
ישראל .בארות (ארץ ישראל) (המשך מגליון 28)גם הבריאים בארה״ק הנם כהשבלים השרופות והצנומות,
אך בצלם יתהלכון ברחובות קריה, דמות רפאים שעלו מירכתי
בור יגיעו ויגידו בבית הקברות של החיים הללו, המשבחים
את המתים שכבר מתו. כי אם מפאת רוח האהבה המפעמת
את לבב בעלי הטובות לישראל. לאהוב את אחיהם, כאהבת
הקוף את ילדיו הרוחק אותם אל לבו עד שתצא נפשם, פהן
אמת כי יש ויש בתי חסד רבים בארה״ק, בתי חולים, בתי
אוסף לזקנים, בתי הכנסות אורחים, קופות של תסחוי, בתי
מלון לאורחים הבאים לרחוץ בחמי טבריא, בתי עקד ספרים,
אבל כל הבתים האלה בנויים רק על עבי גבי הגליונות אשר
ושאום המשולחים באמתחותיהם, בסבבם בערי אייראפא, לבקש
עזר מנדיבי עם, חלונותיהם קרועים אל ירכתי המכתבים
המתנים קונים והנה על אשר ח״ו עוד מעט אם לא יעמוד להם
ריוח והצלה מנדיבי עם יסגרו על מסגר, ועליותיהם מרוחים
בכתיבות תמות מקוצעות בכתב מרובע, ובכל אות יש מקום
ללון אף יכיל בקרבו מטות חולים, וחררי אוסף לזקנים
וישישים ליתומים עזובים אבל לעת עתה עדיין לא הטה הבונה
עליהם את קו המדה, ולא הוריד על הטפחות את אבן האנך.תנאי הצוואת מת ושכיב מרע. א׳ האפטרופוס יהיה הרב ר׳
מ״ס ור״ר דומ״ץ בלוית הקטן והצעיר רפאל דומ"ץ״ — הן קטן
אתה בעיניך זגב לשועלים וראש הנך לאריות טורפי טרף בעיני
יודעיך ומכיריך — ואם הממונה יקדים לבוא, אזי יחלק את
יותרת הכבוד להרב, והקטנות שבמשביעו רעב! יקח לעצמו,
אחרי הפאקט הלזה, יתחיל לסדר איזהו מקומן של זבחים
ושחיטתן בצפון וטמון! קרן קיים יניח על עולמות, בית
המת על דבר מצוה, כריו וכסתיו על הכנסות כלות וכו׳ וכו',
המזכיר עם השמש יקיימו בעדותם ובחתימתם את דברי הרב
והממונה המדברים מגרונו של החולה; והי׳ כי יראו כי החולה
נוטה למות, לא ימתינו עד צאת נשמתו, כי אם יזכוהו
במצותיו תומ״י, למען עיניו יראו רב טוב הצפון לו בעבור
צדקותיו אשר עשה, ונושאי סבל ימהרו להריק את הבית
ויביאו החפצים לבית הרב והממונה, גם יחפשו בחפש מחופש
אולי ימצאו עוד איזה חפץ במזומן, ועיני החולה רואות וכלות,
ומה יעשה? ואם עוד יש כח חיים בהחולה, אזי יניחו שומריםמגבורי ישראל, אשר נוכל לפחוד מהם פחד בלילות, כי כחם
אתם לברך את ישראל בכח אגרופם מחלצי עצמות, והשומרים
אחרי יעשרו ויוציאו דרך גגות וקרפיפיות יניחו יתרם להפטרופסים,
ונפלאת היא כי הממונים והרבנים יכולים להלביש עצמם בכל
השמות אשר כתבו „בהצוואה״. ההון אשר הניחו לעולמות,
יראו בחייהם, מבתי החסד יאכלו הקרן קימת וגם הפרי, ולמען
תדעו קוראים אהובים כי המסחר הלזה הנהו מקור נאמן.
אוכל להבטיחבם נאמנה, כי הר׳ רפאל מוצ״ץ כבר אסף לו
הון מששים אלף רו״כ במזומן, מלבד בתים ונחלאות השוים
במחיר הזה, וכל אלה מגזיזת צאן נהלאות. מעצמות אביוני
אדם, משמלות דבוקות לעורות, מאיזו מצויי נטפי דם אשר
עוד יגרון בעורקים יבשים אכן חכמת אדם תבנה ביתו
תחצוב עמודיו שבעים ושבעה בעודו משכיל לחצוב קבר לזולתו.
גם מצור נוכל להוציא מים, ומים קרים מחלמיש. אולם אעזוב
עתה את המסחרים ואת ההמצאות, אשר ראשיהם עמודיהם
אדניהם וחשוקיהם כסף, למען לא אתראה ח״ו כצר אין אשר
עינו רעה בשל אחרים; ואבוא לי אל הנחל בו ירעשו גלי
דמי נקיים, יהמו משברי דמעת העשוקים אל נחל איתן, בו
מונחות עגלות תמות מעורפות מאליפות, אל הבקעה בה צבורים
עצמות יבשות מאחינו העשוקים כהררי עד
(המשך יבוא)פה יעוף על מלאכי רוחות משרת בקודש, ובידו מגלה
עפה מבקשת לעזר בתי תלמוד תורה ובית חולים אשר הקים
על (בדמיון) הבונה מרדכי סג״ל המשולח — ונעזב — ישא עליו
תמיכת ידי הרבנים והממונים מזה ומזה, ויתלו את כבודו על
עץ תהלה גבוה חמשים אמה. בידעם כי הוא ינחמם מעצבם.
הר׳ נחום חי-קל ראי עינים—ברי״ל— הרואה נבלה בחו״ל ובאה״ק
ויטוש כנשר עליה לאכלה ולעלע את דמה, שם יראה על
מרכבות הברזל איש מתחפש באדרת הצביעות ובידו החותמות
והפסילים, הרב ר׳ יהודה אריה טורף מראהמיסטרווקע, מהולל
ומפואר בכתבי תהלות ותשבחות אשר יצרו משלחיו לו ולכבודו
אשר באמת הוא בעצמו יודע כי אך חלופיהן נמצאו בו
והנהו משולח מארבע ארצות החיים, לאסוף „מנחה חדשה״*)
עבור אלה אשר מלאו אסמיהם ויקביהם בישן נושן. כללו של
דבר אך תיקונים והערכות ומשטרים חדשים אנו רואים ושומעים
מעל הגליונות ומפיפיות המשולחים, אשר נעשו ויעשו חדשים
לבקרים ולרגעים בארה״ק, ובאמת אף צל מהם לא נראה,
לא נכיר בשלג השקרים אשר יפרשו על הדרכים אף פרסה
אחת מרגל אדם ובהמה וממשלחי השור והחמור כי עברו בזה,
אבל הרבנים והממונים לא יפסדו בזה; ואם כי בזמננו ירד
מעט השער בסחורות כאלה, והקונים לא ידמסו עוד את
המוכר מגורל הדחק כאשר רמסו העם את השליש אשר היה
בימי מכירת ראש חמור בשמונים כסף, ובכ״ז עוד ירויח
מסחרם זה יותר מאשר ירויחו הבוקרים וסוחרי השורים בחו״ל
אולם לא מהחיים לבד יגוזו וימיצו מלא הספל מי ישועות,
כי אם גם מהמתים יוציאו תוצאות מחיה וכלכלההממונים והרבנים, ישלחו את ציריהם ועוזריהם, כי יסבבו
בבתים ויראו אם יש שוכב על ערש דוי, ובמצאם חולה
אחד ימהרו ויגלו את אוזן משלחיהם, והם ימהרו לקיים מצות
בקור חולים הגוררת אחריה מצוה אחרת הלוית המת, הרב
יתעטף בכובע ישועות מעולפת הזנבות על ראשו ומקלו בידו
ועל ידו סופרו ומשמשו; ראש דברי הרב אל החולה, אשר ימהר
לקבלהו בסבר פנים יפות, בידעו כי גואלו אשר יגאלהו
ממצוקת החיים בא, „הלא האדם איננו יודע אחריתו, והילודים
למות, ע״כ על האיש הישראלי לחרות בספר את דעתו מה
יעשה בהונו אחריו. ולא לשכוח בנשמתו לפלס לה נתיב אל
מקום מעלת קדושים וטהורים ע״י מעשה הצדקה״. ועוד
בטרם יענהו החולה דבר מה, ימהר הרב לכתוב על גליון ערוך*) האח שם נפלא, האם גם רבני וממוני ארה״ק יעלו שם
„חדשות״ על פיהם? מלה אשר לשמע שמעה ירגזו מתחתיהם ותאחזמו
רעד, מלה אשר על סדנה יפוצצו וירוצצו בכשיל וכילפות קנאתם את
ראשי אוהבי עמם באמת ובתמים, מלה אשר מרטו אותה בשמנה פיות
להוריד בה לטבח את כל איש ישר הולך, באמרם: „ראו הן האיש הלזה
ירצה לקרקר קיר הדת ולפרוץ גבולים שגבלו ראשונים, והנהו משוח בכופר
מבית ומבחוץ", ואיככה יעיזו, להזכיר בשם הלזה? אולם אין חקר לרוח
האדם, והרבה מפתחות יש לדלתות התכלית המקדשת את המעשים, עד
כי לא בוש הר' ש׳ הע׳ ורמ״ס דלים ליתן כתב שליחות להשור והבור אברהם
בער וכהן הוא, כי יתפוש את נדיבי עמנו באשכנז ובצרפת בלבבם
בערמה חדשה אשר המציאו כי ירצו להקים בית ספר בצפת, אחרי
כי ידעו אשר אחינו ומרחמינו אלה ירצו להטיב מצבינו באמת, והיה כי
ישמעו קול שופר ההתעוררות אשר גם בלבב הראשים בארה״ק החלה רוח
החכמה לפעם ולפעמם, אזי ימהרו להעיף כסף תועפות להם, ובבוא
הכסף אל הקודש יקדשוהו מטומאת המחשבות, והיודע ללבב הוא יודע
וישראל ידע כי לא במרד ובמעל קראו בשם החכמה, הן חטאת קסם
דעת ואון ותרפים חכמה בעיניהם, אך לכל עת וזמן להשיג החפץ ע"י
האמצעי אשר יוכשר לזה, כמו שלא נחורו פני הר׳ שמואל בשלחו כתב
„מורינו" למטיף, ורב המתקנים רעפארמער בלאנדאן הדר׳ אייזיקם, למרות
כבוד ארה״ק וכבוד הרב הגאון הר׳ נתן דר׳ אדליר, אשר יסוכך ככרוב
בכנפי יראתו על מבצרי הדת והאמונה בבריטאניען המדינה, וכל המעשים
האלה יעשו מטעם כסף וכוסף וכיסוף, כי זה דרכם להוציא מתוק
מעז, ולמבול מרורת פאותם בחרוסת יראתם הכזבית, וכדי בזיון וקצף.
הכותב-
רדייי
 העולם והטבעאי קפריסין (ציפערן)
התמורה הגדולה ורבת התוצאות אשר באה ונהייתה היום
בארצות אזיא המערבית עם כל האיים הנחשבים אליהן, לרגלי
הברית החדשה בין אנגליא ותוגרמא, ואשר על פיה נהיו
הבריטאנים כמעט לאדוני הארצות האלה, עלתה היום לא לבד
על שפת לשון כל חכמי מדינה ויודעי העתים, כי אם נתנה
גם ענין לענות בו לכל חוקרי תולדות ימי קדומים וקורות דורות
עולמים. כמעט יפרש העם הבריטאני רב הפעלים וגדול העליליה
את כנפי ממשלתו על פני הארצות היושבות על יד הים
התיכון מזרחה אז אין כל ספק כי רוח חדשה תעבור ותטהר
את שמי קדם מענני הסכלות והבערות הרובצים עליהם היום,
ובני קדם ישני שנת העצלות יקיצו לחיי עבודה ומעשה,
המסחר וחרשת המעשה יתעוררו לתחיה, ותקוה טובה משחקת
אל הארצות העתיקות והנודעות למשגב מכתבי הקדש, סוריא
ארם ומצרים לחדש כנשר נעוריהן ולשוב לכבודן הראשון, בעת
אשר היו למקום המחזה אל ראשית מפעלות בני האדם וערש
ילדותם, וארץ מולדת אל אנשי הרוח אשר לאור תורתם ומוסרם
ילכו אור כל באי תבל עד היום.
ומאשר כי מכל ארצות אזיא המערבית כבר נראו עקבות
השנוי הגדול על האי קפריסין, על כן נשים את דברינו עליו
ראשונה.האי קפריסין הוא הגדול מכל איי תוגרמא אשר בקרן
מזרחית של הים התיכון, בין חלקי הים הנודעים בשם ים קיליקיא
ו Cilicienים לידיא וים כנען. עוד בימי קדם יצא שם האי
לתהלה, באדמתו הפוריה האוצרת בבטנה הסן כל יקר אבני
חפץ ומיני מתכות, וביחוד נודע לתהלה במין נחשת טוב
Kypros ומובחר, ואשר על כן נקרא האי בשפת יונית בשם
ההגדה היונית תעטרהו הוד והדר, ותספר ממנו נפלאות, לאמר
כי אלילת היופי ווענוס הגיחה מבטן התהום בקרבת האי
הנהדר הזה. ועד היום נראה אצל הר מועד (אלימפ) תבנית
היכל האלילה ההיא, המעיד על חכמת בוניו אשר כללו יפיו
תמונת האי הוא כתבנית משולש בלתי זויות ישרות, ולמקצועמזרחית צפונית תצא ממנו רצועה צרה וארוכה עד מצר הארץ
הנקרא סט׳ אנדרעאוס. רוכסי הרים האוצרים בקרבם אבני סיד
למכביר יחצו את כל האי לארכו ולרחבו עם גבעות ועמקים
מכוסים בירקרק דשא, שדי תבואות ועצי פרי ארצות הנגב,
וביותר ירהיב את עין הנוסע, העמק הנחמד למראה הנודע
בשם מעססאריא, הנהר פעדיאס Pedias עם כל המון פלגיו
ויבלי מימיו ישטפו דרך העמק הזה ויעשוהו כולו משקה
ומלא פרי תנובה. פה ימצאו גם כרמי חמד רבים מאד, ופההוא מקום תוצאות היין המשובח בפי חכמינו בשם „יין קפריסין״.
היין הזה הוא משקה תאוה אל כל האיטאלקים והיונים גם
היום. אויר האי לפי תכונתו על המעלה 35 לרוחב הצפוני
הוא הם, אך הרוחות הנושבות בו מאת ים התיכון ימזגו
אוירו ויעשוהו טוב וממוזג ומועיל לבריאות על כן רבו יושביו
בימים הקדמונים וערים וכפרים מלאו את כל פני האי הזה,
אך עתה לרגלי האי-סדרים של ממשלת תוגרמא, והמהומות
המדיניות אשר מצאו מקום עליו זה שנות מאות, מעטו וצערומספר יושביו, כהיום יגורו בתוכו יונים וארמענים עם בני
השבט מאראניטים, מרביתם בני הדת הנוצרית, מספר יושביו
200,000 איש, ומלבד יושבי הכפרים יגורו בהעיר לעפקאזא
אשר בפנים האי כעשרים אלף איש מן ערי החוף הכי
נכבדות העיר לארנאקא במקצוע דרומית מושב רבי היועצים
טל ממשלות אייראפא, משם יוכל היין הטוב אל ערי איטאליא
ליווארנא וווענעדיג; גם הערים קערינא פֿאָמאגוסטא ובאפא נכבדות
מאד במסחרן בחטים יין דבש וכל פירות ארצות הנגב
האי הזה לרוב טובו ויפיו משך עליו בימים מקדם את
עיני העמים אשר יצאו לרשת ארצות ולהסיר גבולות עמים.הצוריים אשר היו סוחרי ארץ וכנעניה עושי מלאכה במים
רבים כהבריטאנים היום, הכירו לראשונה את כל תקף האי
הזה אל חפץ המסחר, ויתאמצו לחשוף את כל יקר אוצרותיו
ומטמוני מסתריו הספונים בבטן אדמתו. אחרי הריסות צור
ע״י אלכסנדר המוקדני בשנת 333 לפני סה״נ היה האי לסלע
המחלוקת בין ממשלות סוריא ומצרים רומא ויון, עד אשר
בא האי תחת ממשלות הרומים, אשר פרשו את מצודת
ממשלתם על כל ארצות תבל הנודעות בימים ההם. אחרי בא
הקץ לממשלת רומא המערבית. החליף האי את אדוניו חדשים
לבקרים, עד אשר לאחרונה היה למורשה להערביים הסאראצינים,
ובסוף ימי המאה השתים עשרה לסה״ג בימי נוסעי הצלב
נלכד האי לראשונה ע״י הבריטאנים, אשר נסעו תחת דגל
הגבור הנערץ, ריבארד לב האריה, אחריו מלכו בהאי בנימשפחת הלואיזאנים, והגזע האחרון למשפחת-מלך הזאת, הגברת
קארגארא ילידת ווענעדיג, מסרה את האי אל זקני העיר לנחלת
הרעפובליק הווענעציאנית, וישאר בידם עד שנת 1571, ואז היה
לגבור התוגרמים סעלים אשר נתן בימים ההם את חתיתו על
כל עמי המערב ומפני שמו נחתו כל מלכי אייראפא. מלחמות
תנופה נלחמו התוגרמים בהנוצרים יושבי האי, זמן רב צרו
על העיר הבצורה פאמאגוסטא ולא יכלו להוריד עז מבטהה
ורק אחרי אשר כמעט נפלו לפי חרב מרבית התושבים, צלחה
התוגרמים לקחת את האי לאחוזת עולם. ומן היום אשר היה
האי לארץ ממשלת תוגרמא יצא ממנו כל הדרו, והארץ
אשר עין הטבע היתה עליה לטובה להריק עליה שפע ברכות
ולעשותה לגן עדנים, היתה כמעט לארץ מלחה, ורק בחלק
קטן ממנה יפתחו וישדדו את אדמתה; על רובי העציםהרעננים והרמים עלה הכורת, קול פטיש ומקבת קול גרזן
חוצב בהרים להוציא לאור עולם חסן כל יקר לא נשמע בכל
האי מיום היותו תחת ממשלת התוגרמים, אשר רק על חרבם
יחיו. אולם היום נראה כי היתה חדשה בארץ, מחיר הקרקעות
עלה היום למעלה ראש, מעת אשר נודע כי היתה הארץ למחוז
ממשלת בריטאניא, ואגודות אגודות נוסדו היום למלאות את
פני הארץ במסלות הברזל, וכבר הושם חוט הטעלעגראף
במצולות הים (קאבעל) להקים את התחברות המו״מ של האי
עם כל הארצות הנאורות, ואין קץ אל כל התכונה והתנועה
אשר תפעם את רוח הבריטאנים המתאמצים להפיק תועלת
מאת ארץ ירושתם החדשה, להשיב לכבודן הראשון לא לבד
האי קפריסין, כי אם גם רובי הארצות אשר היו למקומות
המחזה אל ספורי כתבי הקדש ואשר קסם על פניהן למשוך
את לבבנו בהדרת השיבה החופפת עליהן. רוח מלא מחפץ
העבודה והמעשה תעורר לתחיה היום את הארצות האלה על
ידי מסלת הברזל אשר תצא מאת אשדות נהרות קדומים
פרת וחדקל, דרך ארץ ארם נהרים עד גבולות אזיא הקטנה,
וממנה יסתעפו ענפים וסעיפים לעומת ארץ ישראל ותעלת
הזועץ, ומהבריטאנים לא יבצר את אשר יזמו לעשות, לאחוז
בכנפות ארץ הקדם ולנער ממנה כל משפטי קדומים אשר היו בעובריהמקרה הזה יקר בערכו גם אל רבבות אחב״י המתגוררים
היום באה״ק, האוכלים לחם עצלות ועיניהם נשואות אל אחיהם
בכל ארצות פזוריהם ואל כסף התרומה אשר יבוא להם מל
קצוי תבל; זה רבות בשנים אשר מתי מספר מהישרים
בלבותם המתגוררים על אדמת ישראל גלו את דעתם בקהל
רב, כי נעלה נפשם בלחם הקלוקל של הנדבות, וכי יחפצו לעםבישובו של עולם, לשלוח ידם בכל מעשה ועבודה המחיים את
בעליהם בכבוד; אולם מאשר מסחר הארץ ומלאכת יד עמדו
עד היום בשפל המדרגה, מאשר צרכי הערביים מעטים וקלים
והבטחון, ראשית היסוד אל כל מסחר ומשלח יד לא הכה
שרש בארץ, מפני רוע הנהגת המדינה של התוגרמים, אשר לא
יכלו לבצור רוח השודדים הרבים בני קדר וערב הסובבים
בארץ, והאכרים היו צפויים תמיד אלי סכנת מלחמה וחרב רעה,
על כן לא יכלו גם אלה מאחינו החפצים להתפרנס מיגיע כפם
למצוא מקור נאמן למחיתם. אמנם עתה בהיות הבריטאנים
השליטים בארץ, הנה ראשית חובת כל דורשי שלום צי
וירושלים, להכון לקראת התקופה החדשה הבאה לקראתם, וא
צר המקום ליושבי ארה״ק, ישימו נא אל האי קפריסין הקרוב
אליהם את פניהם, ילמדו שפות ערבית ובריטאנית לכ
יהיו לאנשים היודעים עת וזמן לכל חפץ, ומי יתן אשר אחינו
יושבי הארצות הנאורות יתמכו בימין החפץ הזה לפקוח עיני
בני ציון לראות כי אצבע ההשגחה היא להסיר מעליהם חרפת
רעב, למען לא יוסיפו להיות למשא על אחיהם, וידעו כי כחם
ברצונם ואונם בחפצם להיות לאנשים העוסקים בבנינו של
עולם משובבי נתיבות ארצות הקדם אושר ועושר ישיגום ונסו
קנאה ושנאה קטטה ומריבה, תולדות עניות הדעת והעצלות,
ושלום אמת יהיה על יושבי ארץ ישראל,
ש. פ. ראבינאוויטשחדשות שונות..Jewish 10 מודיע בשם המכה״עвoe преня המכה״ע 
כי הקאנגרעסס יראה את תוצאותיו הטובות לא לבד עלי
היהודים אשר על יד הדאנוי, כי אם גם על כל היהודים החונים
בארץ רוססיא, ואחד מראשי אלופי עדת ישראל בברלין בא
בדברים עם הגראף שוואלאוו ע״ד שאלת היהודים בארצנו
הגדולה, ויבטיחהו הגראף כי לבו אך טוב לישראל, וביום בוא
דבר השאלה הזאת לפני הממשלה הרוממה, יהיה נכון לתמוך
בידי החפץ להטיב את מצב האזרחי והמדיני של היהודים יושבי
רוססיא.
הפראפעססאר לחקירת קדמוניות הנודע לתהלה ה׳ הוואלסאהןT.-Herepб. שלח טעלעגראממא מהעיר באכציסערייא אל מה״ע
 לאמר: כי אחרי אשר חקר ודרש אחרי שרידי ימי קדם 
אשר על חצי האי קרים, נודע לו בבירור כי כל הכתובות העתיקות,
אשר מצא הקראי פירקאוויטץ בהעיר צופוט קאלע, נכונות ואמתיות,
והוא נכון להביא לפ״ב העתקות פאָטאגראפיות מכתובות עתיקות
לימים אשר לפני מאה השלישית לסה״ג, וכולן נכונות ומקוימות
כאשר אמר פירקאוויטץ.
בימים האלה עמדה על המבחן בתור יודע דת ודין
(דאקטאר דער יורי) בהאוניווערסיטעט בעיר בערן אשר בשווייטץ
עלמה עבריה מבנות ארצנו, מ׳ פאניא בת ידידנו הרב החכם
ר׳ משה ברלין נ״י ותתעטר בשם הכבוד „דאקטאר". היא האשה
הראשונה מבנות עמנו בארצנו אשר חשקה נפשה בתורת הדינים
וחכמת המשפט, ותבחר לה את משרת עורך הדינים לפלס לה
נתיב על דרך החיים.
ע״פ הצעת חברת הרופאים (סאניטעטס בעהערדע) אשרבעיר פראג, גזרו פקידי העיר על כל הנשים לבל תלכנה
בחוצות ורחובות העיר כפי המאדע הנהוגה כיום. בבגדיהן
הארוכים אשר בסרח העודף מלמטה הן נגררים על הארץ ועי"ז
הן מעלים אבק הרבה באויר, המזיק מאד לנשימה, כנודע.
וכל אשה אשר כבוד המאדע חביב בעיניה יותר מבריאת
הגוף, עליה לשלם מכם קצוב סך 20 פלארין לשנה.
הסופר ה׳ גלאוויץ קאראספאנדענט של מכה״ע האנגלי
, בהיותו בברלין נתכבד מן השר ביסמארק לאכולם
אתו להם על שלחנו ולקחת עמו דברים בסודות הפאליטיקא
כפעם בפעם, דבר אשר לא זכו אליו כל הקארעספאנדענטען
מכל מכה״ע זולתו, וגם מאת פני אבירי הדיפלאמאטים הנאספים
על הקאנגרעסס נשא כבוד כי חתמו את שמם בכתב ידם
על כלי תכשיט יקר מנשב הרוח (פֿעכער) אשר עשה להיות
למזכרת בידו, כפי הנודע ה׳ גלאוויץ הוא איש יהודי יליד
אסטרייךהודעות
בית חינוך לנערים בריגא. הנני מתכבד להודיע בשער בת רבים שזה
כשתי שנים אשר אני מחנך ומגדל נערים בביתי, ויען שראיתי פרי בעמלי, כי הצליח
ה׳ חפצי וחפץ האבות אשר נתנו את בניהם על ידי ללמדם לקח טוב. לכן הכינותי
עתה, אחרי אשר גמרתי חוק למודי בהפאליטעכניקום אשר בריגא, בית - חינוך
(פענסיאנט) שלם, ונכון הנני לקבל בביתי נערים ההולכים באחד מבתי הספר אשר
בעיר הזאת או החפצים להכין עצמם לאחד מהם
לא אעשה בנפשי שקר אם אומר, כי לביתי היתרון על הרבה בתי חנוך
אשר בריגא, שמנהליהם רחוקים מדרכי הלימוד והחינוך, וכל יודעי ומכירי יעידון ויגידון
כי כנים דברי: וזולת הידיעות הכלליות הנלמדים בבית הספר, נכון הנני לתת להנערים
גם לקח בשפת עבר והליטעראטור העברית נגד שכר מיוחד, ואבקש את כל איש
החפץ לתת את בניו בביתי לפנות אלי על פי הכתובת מטה.
רובבעלן על חוף הים בירח תמוז תרל״ח
אלכסנדר משה גערשאנאוויץ איש קאוונא.
כתובתי עד 15 אגוסט 1878 ואח״כ ברינא
Alex. Gerschonowitz in Dubbeln bei Riga.
Karlsbader Str. Nr. 40.יצא לאור לוח עברי בשפת רוססית לשנת התרל״ט לבריאה
אשר מלבד הקביעות והתקופות והמולדות והמועדים וסדר הפרשיות וההפטרות
ומנהגי ביהכ״נ לכל ימות השנה, כולל עוד כמה הוספות נחוצות ומועילות הנוגעות
לב״י בארצנו ובחוץ לארץ. מאת ה״י גורלאנד בזיטאמיר .
כל החפץ בלוח החדש הזה יואל לפנות אל המעריך לפי הכתבת הרשומה
מטה — וישיג המבוקש. מחיר הלוח 15 קאפ׳ ולמו״ס הנחה הגונה לפי ערך הקנין.
Aдресоватр: Iонъ илавичу гуршлид у въ итониръ.
את שמות הסוכנים והמוכ״ס אשר יעשו חוזה עמדי אודיע בקהל רב—למען דעת.להודיע
כי המקלאד ספרים שלי בווארשא נעתק אל רחוב גענשי בחצר הגביר ר' יודל טאקאר
No. 2 נ״י הנודע בשם האטעל האמבורגסקי, אצל הסקלאד של הג׳ ר׳ יודל טאקאר, גענשי
בהסקלאד שלי ימצאו כל מיני ספרים, ובפרט הספרים מדפונ
פערלאג שלי), והכל במקח קצוב כבכל הסקלאדין,
למו״ס ינוכה ראבאט כנהוג, ואם ישלח לי מי כסף קדימה (האנדגעלד) אוכל לשלוח הספרים ע״י הבאה
בנאכנאָהמע, או ע״י קאנטאָר בטוח. ומיחידים אבקש לבל ידרשו ממנו איזה ספר פרטי, כי רב הטורח בזה.
הילקוט נביאים וכתובים והמ״ג כבר נגמר ואוכל לשלחו לכל דורשיו, וכן
וכולים לדרשו מן שותפי הג׳ ר׳ ברוך קאפעלאוויטץ בדינאבורג:
יצחק גאלדמאן מדפיס בווארשא.
Въ Tни. М. Гольднана, въ Варшавѣ. —aak Goldman, Buchdrukereibesitzer in Warschau.
В. Конелевичъ. Линабургъ. — B. Kopelewitsch. Dinaburg.
Редакторъ-Издатель З. Соницискиהודעה לסוחרי אתרוגים
הנני מודיע לכל בעלי משאי ומתני
מכבר, ולכל החפץ לכנום עמי במסחר
האתרונים מחדש, כי מסחר הקאמיסיאן
שלי יהיה אי״ה בשנה זו כשנה בשנה, וכל
איש שיעשה חוזה עמי ישיג על ידי כל
מיני אתרונים קאראפירער פארנא עצמה,
ארץ ישראל, יוניווער, מאראקער,
קארסיקאנער גם לולבים והדמים, על פי
המקחים מטריעסט, רק בהוספת שכר
קאמיסיאן, ויהיה מלא רצון מכל פרטי המסחר.
נפתלי משכיל לאיתן ממינסק
אדרעסס
Патталю Маскилевсону
въ губ. г. Минскъ.כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד נערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור, ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
כלשונו (ר״ל בלשון עבר, אשכנז או צרפת)
אדרעססע
H. Vollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
ליהודה לאק׳ לא יתכן להדפיס מטעם ידוע, אל
לאבענ׳ אין להדפיס פה, אל ש׳ גוט' דבריו סתומים,
אל י׳ א׳ לעוו' לא רשם המכ״ע אשר משם לקח,
אל י׳ ז׳ פאוו" מן מאמרו לא ידענוהרוצה לכתוב אלי יכתוב ע״פ אדרעססע
S. Slonimski in Warschau
Muranowska )Breite Mila( . 24.