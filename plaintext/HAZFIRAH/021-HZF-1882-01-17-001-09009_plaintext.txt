YK
ברוסיא ופולין.
 השולח במוקדם לשנה 5 רו"כ.
לחצי שנה, 2.75 רו״כ.
דל לרבע שנה 1.50 רו״כ. 
 ביתר הארצות 20 פראנק. 
באמעריקא 5 דאללאר.
CGצK
מחירו באשכנז:
12 רייכם מארק לשנה. כב
בעסטרייך 8 פל׳ לשנה. 
וכן לרבע שנה.
שכר מודעות:
 מכל שורה קצרה 5 קאפ׳. 
ומשורה רחבה 10 קאפ׳. 
CNל 
מכתב עתי שבוע חדשות
בקרב עם ישרון, מכל הדברים הנוגעים בעניני המד
נות.
הבי-
.
י
דברי חכמה, ומו ידיי
עות עולם והטבע
יוצא לאור אחת בשבוע, מאת
חיים זעליג סלאנימסקי.תוכן העניניםדברי הימים. ווארשא, בראדי, קישינוב טעמרויק
ירושלים. ע״ד ישוב א"י. הצופה לבית ישראל
מאת נ' סאקאלאוו, אמעריקא. היהודים בארץ החדשה מאת יהודה
דוד אייזינשטיין. חדשות שונות. הודעות. שאלות ותשובותדברי הימיםהדבר אשר הזו מראש כל יודעי בינה לעתים, הצופים
ומביטים על מעשי נסיך הברזל ועלילותיו בעשר שנים
האחרונות, קם ונהיה, זה האיש ביסמארק אשר ברוחו הקשה
וברצונו הכביר הוציא לאור עולם אחדות עמי אשכנז תחת שבט
מושלי פרוססיא; האיש הרודה באף את גויי אשכנז ופוסע על
ראשי העם, כבר נודע מאז ומקדם למחזיק בשתי ידיו בעקרי
ויסודות מלוכת מלכים בממשלה בלי מצרים, וזה כעשר שנים
אשר יתהפך בתחבולותיו למצוא עצה ומזמה, איך לצמצם חוג
פעולת הפארלאמענט, להטיל אימה על הבוחרים לבחור רק באנשים
המרוצים להממשלה; על ברכי החפץ הזה נולדה התורה החדשה
בסדרי המסים וכלכלת המדינה, ולתקן עולם המעשה והעבודה,
וממנו צץ הזדון ויקם למטה רשע האנטיסעמיטיזמוס, להיות לאסון
האשכנזים והיהודים, וראשית הסבות לכל המעשים איומים
ונוראים אשר נעשו לפנינו ולנגד עינינו. אולם הבחירות להפאר-
לאמענט האשכנזי הוכיחו אותו לדעת, כי ערמתו לא עמדה לו
לשום עול ברזל על העם ע״י באי כח הלאום בעצמו, ועל כן
גמר אומר לעשות קץ לכל המעשים, להפוך סדרי הארץ ומשטריה
בזרוע וביום א׳ 8 יאנואר נראה במכה״ע להממשלה בברלין
„דייכסאנצייגער" המכתב הגלוי מאת הקיסר ווילהעלם, ומקויים
בהחתימה של הנסיך ביסמארק כדברים האלה לאמר:
„דבר מלך: תורת הנהגת המדינה (שטאאספֿערפאססונג)
הגבילה, אבל לא בטלה את משפט המלך לעצור בהעם היושב
בפרוססיא להיות לאוחז ברסן הממשלה, ולהטותה לפי רוחמבינתו וחפצו כל כתבי הממשלה החתומים מאת המלך
ומקויימים בח"י אחד המיניסטארים, יש להם תוקף ועז דבר
מלך ופקודתו, וחובת המיניסטער היא לתת להם מהלכים בין
העם, ולהוציאם לפעולת אדם כדבר מלכות שאין להשיב, הדעו
האומרת, כי על כל הנאמר בכתבים כאלה מחוייבים שרי הממשלה
לתת דין וחשבון עליהם, כדברים היוצאים מהם ולא מפי המלך
נכונה להביא בעקבותיה בלבול הדעות והסגת גבול משפטי המלך
וזכיותיו, תורת המדינה בפרוססיא נובעת מיסוד ממשלת מלך
בפרוססיא, אשר נשרשה עמוק עמוק בלבות בני פרוססיא, ע״י
האחדות השלימה בין המלך ועמו משנות דור ודור. העוז
והתעצומה אשר להמלך, יוכלו להיות נאצלים מכבוד הודו על
שריו המיניסטעריום, ואז הממרה את פיהם הוא כממרה פי מלך
פקודתו היחס הזה הוא נחוץ כעת להוציא כל ספק
מלכות קרואי העם, יושבי בסוד המחוקקים וכל פנות העם
היושב בפרוססיא, על דבר זכות ומשפט מלך אשר לי ולאשר
ושבו על כסאי, להחזיק ברסן הממשלה על פי חפצם ודעתם
לבל ידמו כי בהדבר הנאמר בסעיף 43 מהקונסטיטוציא הפרוס-
סית, כי המלך איננו נותן דין וחשבון על החוקים והמשפטים
שבאה תחתיהם חתימת המיניסטער ביחד עם חתימת המלך
כוונתו להצעיר ולהקטין איפת המשפט והזכות אשר לממשלת
מלך״.„חובת השרים והפקידים אשר בארצות ממשלתי היא,
להגן ולסוכך על זכותי ומשפטי ממשלת מלכים במלכותי
למען דעת כל העם ופקידי המדינה, כי חוקי וזכותי ממשלת
מלכים המה נעלים מכל ספק, ואין להרהר אחריהם כלל וכלל
הדבר הזה הנני מטיל לחובה על כל הפקידים במלכותי אשר
נשבעו לי שבועת אמונת אומן; אינני חפץ להצר צעדי חירות
הבחירות, אך על כל הפקידים והממונים מטעם הממשלה
אשר ביד שרי המלוכה הגבוהים להעבירם ממשמרתם בעשותם
מלאכתם רמיה, לעמוד על המשמר, לנצור תורת הממשלה
להיות באי כחה, ולדבר בשמה בעת הגיע תור הבחירות, וכל
הפקידים במדינה אשר ימלאו חובתם זאת בעת הבחירות, יוכלו
להיות בטוחים כי אשיב להם תודה וברכה. ולא אסיר מהם את
חסדי ואמתי. והנני מקוה, כי כל הממונים בממשלתי המושבעים10 —
ועומדים לעבדני באמונה, לא יתערבו עם שונים. להיות
מאלה המפיצים דעות מתנגדות ליסודות הממשלה, בין העם
היושב בפרוססיא״. ברלין 4 יאנואר 1882
עה״ח „ווילהעלם״ — פאן ביסמארק.
המכתב הגלוי הזה עשה לו כנפים אל כל ארצות תבל,
ויעש רושם גדול אדיר וחזק בכל נאות אשכנז ואייראפא כולה,
המכתב הזה הנהו דומה בתכונתו ובצביונו למכתב נאפאלעאן
השלישי ביום 2 דעצעמבער 1851, בעת הפכו את סדרי
ממשלת צרפת ומשטריה בכח הזרוע. על פי הדברים האלה
יאמרו מה״ע באשכנז, אין הצדקה להפראפעססארים הגדולים
כמאממזען, פירכאוו, האנעל ודומיהם, ראשי גולת ההולכים
קדימה בפרוססיא, לשבת עוד בסוד הפארלאמענט, כי בתור
מורים בבתי מדרש החכמה, הנם גם המה פקידי הממשלה
שאינם רשאים לדבר דבר שלא כרצונה, כנראה מסוף דברי
המכתב; על פי הדברים האלה כל החולק על מעשי ביסמארק
ופעולותיו. הוא כחולק על המלך וכמעט שנחשב במורדים
וקושרים על בית המלוכה. סוף דבר המכתב הזה מדבר בשפה
ברורה, כי הממשלה המתנהגת עפ״י קונסטיטוציא אין סופה
להתקיים באשכנז, וכי עוד מעט ולא ישאר שם וזכר מן כל
זכותי החופש ונחלת החירות אשר נחלו להם האשכנזים משנתהפקודה 1848 מה״ע „נאציאנאלצייטונג" הדובר בשם הכת
„אוהבי הלאום והחירות" מביא דברי הסעיף 44 של הקאנסטי-
טוציא, האומר: „שרי הממשלה מחוייבים לתת דין וחשבון מן
כל החוקים וכתבי המדינה המקויימים בחתימתם, אף גם בהמצא
תחתיהם חתימת המלך״, ואם כן יש ביד הפארלאמענט להביא
במשפט את ביסמארק על המכתב גלוי הזה, המבטל בסקירה
אחת את כל תוקף הנהגת המדינה עפ״י תורת הקונסטיטוציא.
בעוד ימים אחדים תבוא הודעה גלויה מחברים רבים מהפאר-
לאמענט, להודיע גלוי לכל האשכנזים, כי למרות הדברים
הנאמרים במכתב הזה, קרואי העם ימלאו את חובתם לפסול
את הבחירות אשר תהיינה על פי חפץ בעלי הפקודות המטילים
אימה על העם.
מה״ע „פרעססע" היו״ל בוויען יעיר בצדק, באמרו: „פעולת
המעשה הזה תראה ביתר שאת בהארצות הנשענות על ממלכת
אשכנז. הממלכה הזאת האדירה והנאורה. היושבת בלב
אייראפא, משפעת מכחה ומאצלת מרוחה על כל הארצות סביבה;
כדבר הזה ראינו בהתנועה האנטיסעמיטית, וכדבר הזה הננן
רואים גם היום. השנאה הכבושה בלב ביסמארק אל עקרי החירות
ומשפטי העם, נגלתה עתה בכל תוקף עוזה, המלחמה בינו ובין
נוצרי תורת המדינה, עתידה עתה להתפרץ בשצף קצף וחמה
שפוכה, ובאחרית הריב הזה תלוי גורל העמים והממלכות
היוצאים בעקבות אשכנז ונגררים אחריה בכל הליכות המדינהוהנהגת החברה״.
ביום ב׳ העבר נפתח הפארלאמענט, ועל סדר היום עמדה
הצעת הנבחר הערטלינג, להטיל לחובת המדינה על בעלי בתי
מלאכה ועושי מסחר לשבות ביום הראשון, לקבוע את האיסור
לחוק קבוע בחוקי הממלכה, ובכלל לעשות סדרים ומשטרים
נכונים בדבר היהם שבין הפאבר יקאנטים והפועלים העובדים
אצלם. במקרה הזה השתמש ביסמארק להאריך לשון ולהרחיב
דבריו ע״ד טובו וחסדו אשר יעשה את הפועלים העניים, ובמרוצת
הדברים כפל ושלש, שכל היוצא מפיו הוא ביוצא מהקיסר
בעצמו שאין להרהר אחריו.. אבל בכל זאת לא נמנע פֿירכאוו
לאמר: הנסיך ביסמארק משנה דעותיו חדשות לבקרים, בכל
יום ויום הנהו מתהפך למאה גוונים כאשר ימצא דרוש לחפצו,
ועוד רעה מזה, כי בדעתו וחפצו ישנה גם הקיסר את דעותיו
ויחליף את שיטותיו, ואין מעמד להנהגת המדינה פנימה על
יסודות חזקים ומוצקים. ביום ו׳ העבר עלה על שולחן הפאר-
לאמענט השאלה היותר נכבדה בעניני המדינה בקיסרית אשכנז
פנימה, היא הצעת ה׳ ווינדהארסט לבטל את החוק המחייב
חובת גלות לכל הכהנים הגדולים המתנגדים לחפץ המלוכה
בדבר חוקי חדש מאיי, הויכוחים בדבר הזה ארכו שני ימים
רצופים, ובעמדם למנין נתקבלה הצעת ווינדהארסט בדבר
הכהנים הגדולים ברוב דעות 287 נגד 115. הנצחון הגדול הזה
אשר נחלו הקלעריקאלים עשו אותם לאדוני הפארלאמענט, והיוםהננו רואים את הליבעראלים והממשלה, שניהם מטיבים דרכם
לבקש אהבתם.
עד כה ועד כה וריב הממשלה עם נוצרי תורת המדינה
הולך וחזק. היום באה הידיעה, כי נכון ביסמארק לקרוא את
דבר מלך מיום 4 יאנואר בסוד הפארלאמענט של קסריות
אשכנז, למען דעת קרואי הממלכה, כי כוונת הקיסר בחפצו
להגביל את תורת המדינה, איננה רק על פרוססיא לבדה, כי אם
גם על ממלכת אשכנז כולה. הדבר הזה הכעיס תמרורים את
פנות העם והממשלות בממלכות נגב אשכנז, בבאייערען, וויר-
טעמבערג ועוד רבות, כי רואים הם בזה אות נאמן לחפץ
פרוססיא, לבלוע בנשימה אחת את כל יתר ממלכות אשכנז
ולהיות המושלת לבדה בכל ענפי המדינה פנימה וחוצה. אין ספק
כי ימי הפארלאמענט הנכחי ספורים, וכי ביסמארק ימהר
להתיר אגודתו, לעשות בחירות אל קרואי העם לממלכת פרוססיא
הפארלאמענט האשכנזי ברגע אחד, להכביד אכפו על בני העם,
ולכפות עליהם הר כגיגית למען יבחרו באנשים הסרים למשמעתו.
אחרי כי מצות המלך היא היום על כל בעלי הפקודות להתערב
ביד חזקה בהבחירות, ואשר לא יעשה כן נחשב כממרה פי
הממשלה.
השבוע הראשון משנת האזרחים החדשה הביא חדשות
נכבדות ונצורות גם בצרפת חדשות העתידות ג״כ להראות
פעולה נמרצה על התפתחות הרעפובליק וחוקי החירות ולשנות
את יסודות תורת המדינה שנוי נמרץ: ביום הראשון לשבוע
העבר הגיע תור בחירת שמונים איש בהסענאט. כחוק למושב
זקנים בצרפת לחדש את שליש מחבריו אחת לשלש שנים, וגם
בפעם הזאת יצאה הרעפובליק מאת הבחירות כמנצחת. עד היוםנודע, כי נבחרו 64 רפובליקאנים נגד 16 מאוהבי מלוכה. עפ״י
הבחירות האלה ימצאון בהסענאט היום 207 רפובליקאנים ,
93 חפצים ממשלת מלך, ביום ג׳ העבר נפתחו שערי בית
המחוקקים בצרפת, בישיבה הראשונה נבחר לנשיא הבית לשעה,
הזקן שבחבורה „גאטהע דע-רומיללי״, איש זקן בן תשעים שנה
אשר במדברו באר את כל תורת הרעפובליק הממוצעת, האוחזת
דרכה בשובה ונחת, ולא תרעיש את לבות הצרפתים בהרחיקה
ללכת על דרכי הדרור מקצה האחרון. אך גאמבעטטא לא שם
לב לדבריו, ועוד ביום המחרת הודיע, כי הוא מוכן ומזומן
להציע בסוד המחוקקים והסענאטארים את פרשת חפצו: לשנות
את הארץ שנוי גמור ומוחלט: לשנות את תורת הבחירה עפ״י
הגלילות ולהנהיג תחת זה את הבחירות עפ״י הקלפות והמחוזותכאשר כבר בארנו תוכן הדבר פעמים רבות בהצפירה. לשלול
מהסענאט הזכות להביא במשפט את הערכת ההוצאות וההכנסות
ותורת המסים והמכסים, וכהנה עוד, והנה על פי תורת
המדינה אין הרשות לעשות שנויים כי אם לשני בתי המחוקקים
אשר יתאחדו לישיבה אחת, ואז תקרא האספה בשם „קאנגרעסס״
עפ״י הידיעות הבאות היום: בחר בית קרואי העם לנשיא הבית
ומשניו את האנשים המרוצים לגאמבעטטא, וחפצים לעשות בקורת
בהקאנסטיטוציא לשנותה עפ״י חפצו. ביום הזה היתה גם בחירת
נשיא הסענאט, שם נבחר האיש פרייסינע הנודע, וגם הוא
הודיע מפורש כי ידו תכון עם גאמבעטטא, ועל כן אין ספק כי
בסוד הקאנגרעסס אשר יתאסף היום יום ב׳ 164 יאנואר, תעל
יד גאמבעטטא על מתנגדיו, תורת המדינה להרפובליק
הצרפתית תרחיב את גבולי החירות ותצעד קרימה בצעדי או
והממשלה תהיה נכונה בידי גאמבעטטא ואנשי סודו לאורך ימים.
שמועה מעצבת ומרגזת לבות כל בני עמנו הגיעה אלינו
ביום הזה, רדיפות היהודים או התנועה האנטיסעמיטית, כאשר
יכנוה היום, פרצו בזעם אף בהעיר טשערנאוויץ במדינת
בוקאווינא אשר לממשלת אוסטריא, ונמצאת בקירוב מקום אל
גבולות רוססיא הדרומית ורומאניא. ביום החמישי נדבקו כתבי
קריאה על רחובות העיר להשמיד ולכלות את היהודים, והמהומה
פרצה בכמה מקומות בכל קצות העיר, ביום הששי והשבת
עוד לא חדלו הפרעות, פרטי המעשים עוד לא נודעו לנו.
בחסדי הקיסר פראנץ יוסף ובנו יורש העצר, אשר רבות
פעמים הראו אותות חסדם ואמתם את אחינו בני ישראל היושבים
בארצם, נבטח כי לא יתנו למוט רגלי אחינו, ויעמדו לימין
העשוקים להצילם מיד עושקיהם כח. ה׳ ירחם על שבר בייעקב, וישים קץ לצרותיו הרבים בכל מקומות מושבות אחינו
בני עמנו.
 
ווארשא. השר ראש האזרחים (פרעזידענט). העומד בראש
הועד למשען השדודים בעירנו. שלח מכתב אל
כל מכה״ע היו״ל בעירנו כעין תשובה על מכתבו של ה׳
יאכאוויטש*), בדברים האלה:
אדוני הנכבד! את מכתבך קבלתי ואודה ולא אכחד כי
למורת רוח ולדאבון לב היו לי הדברים אשר קראתי בו; כחידה
סתומה היא בעיני דעתך והשקפתך על אדות השערוריות
הנוראות אשר קרו ברחובות עירנו ווארשא, בימי חג „הלידה״.
להנוצרים הקאטולים. הנה מראש לא בסתר תגיד עם הספר
כי המקרים ההם מרו ועצבו את רוחך, ובלב מלא פחד תביט
על ההמון, אשר נמוטו פעמיו מדרך יושר ומשפט, וזדון לבו
השיאהו לשלוח בעולתה ידיו, לחמוס חיל רעהו, ולהשתובב משובה
נצחת בשם קנאת הדת. אחרי כן תדבר דברים נמרצים נגד
אחיך אשר עמדו מרחוק בפרוע פרעות. ולמראה כל הנעשה
עמדו על מקומם בהשקט ובשחוק קל על שפתותיהם — ולפתע
פתאום רוח אחרת היתה אתך בתוך מכתבך, ותתהפך מן הקצה
אל הקצה, ותקצוף קצף גדול על המתנדבים בעם, אשר צרת
השדודים נגעה אל לבם ויחושו לעזרתם. לפי דעתי הוצאת
משפט מעוקל, ולא זה משפט איש אשר אהבת צדק ומישרים
נר לרגלו, איש כזה לא יתעצב אל לבו, אך שוש ישיש בראותו
כי ידי הישרים והתמימים מלאות עבודה, לבנות ולהקים את
הנשמות והנהרסות, אשר הרסו בעברתם אנשי המסים וחרשי
משחית.
אם באמת, לפי אשר תאמר במכתבך תחפוץ שהיהודים
אשר היו לפני ימי השערוריות חיי נחת וענג, והוצגו ככלי ריק
באין ככר להם להשביע את רעבונם, שהם יקבלו עתה מאת
המתנדבים רק ככר לחם מפני פיקוח נפש ולא יותר?; אם רע
בעיניך מעשה הצדקה אשר נכמרו רחמי נדיבי עם, על היהודים
האומללים אשר לא ידעו מחסור מתמול שלשום, ופתאום ההפךעליהם בלהות, ובעת אשר הם אובדים בענים ומתמוגגים
בזלעפות רעב, תמצא אתה מקרה דרוש לחפצך, להזכיר
חטאות ופשעים אשר לפי דעתך עוו ופשעו נגד בעלי אמונתך
אם ככה אתה עושה אדוני, הלא נראה הדבר כמו לא תקצוף
על אשר המסו בעלי הפרעות את רכוש היהודים בכלל, רק על
אשר הרבו לחמוס יותר מדי לבלי השאיר מאומה, בעוד אשר
לפי דעתך ראוי היה להשאיר להם ככר לחם לבל ימותו ברעב.
במשך דברי מכתבך הנך שואל את המתנדבים חזלים
כסף מכיסם לטובת היהודים השדודים בימי השערוריה, מדוע
לא יחושו גם כן לעזרת כל איש אשר גנבים יבואו עליו
וירוששוהו, או שודדים יתנפלו על ביתו ויבוזו את כל רכושו?
אולם לפי דבריך היית בעצמך במקום המהפכה, ראית את
השערוריות אף גם עמדת בפרץ להשיב אחור ידי המשחיתים
ואם כן הוא הלא בטח ראית את רצפת הרחובות המכוסה בנוצות
הכרים והכסתות כשכבת השלג, את כברי הלחם המתגוללים
ברפש וטיט, את המשקה השפוך לתוך מי מדמנה, ואת כלי
הבתים המוכים לרסיסים — והגד נא עתה הידי גנבים עשו זאת
אם שודדי ליל עוללו את המהפכה הנוראה? לא, לא גגבים
ושודדים עשו את הפרעות, ואם גם נמצאו בין האספסוף זדים
ומשחיתים כאלה, אבל בפעם הזאת לא יצאו לצוד ציד, לגנוב
ולשים בכליהם כדרכם תמיד, אך רוח התאוה הנוראה היא
קבצם, ומשובת הקנאה הקשה כשאול הביאה אותם לאגודה
אחת עם שאר בעלי הפרעות. את ההוללות הזאת אשר כאש
*) ה׳ יאכאוויטש, אחד הסופרים הפולאנים, שלח מכתב אל
השר ראש האזרחים, שבו הוא קורא תגר נגד הועד למשען השדודים,
על אשר ירבה לצבור כסף הנדבות בעד השדודים מבני ישראל, שאינם ראוים
לתמכם וכו׳. הקטיגוריא הזאת באה בדפוס במכ״ע „קוריער פאראנני״
ומו״ל מכה״ע נתן הסכמתו עליה, על כן שמחנו לשמוע מגבוה, קול מדבר
בצדקה רב להושיע, הגוער במשטין לבל ישטיננונתכה חמתה נגד היהודים השאננים, אראה גם בתוך דבריך
הקשים והמרים אשר תדבר נגד היהודים לאמר: במשך מאות
כשנים מצצו טיפה טופה את לשד העם, גם הכשילוהו להטות
עקלקלותיו ולהעוות דרכו״.
והנה מכל הדברים האלה נראה, כי על היהודים התנפלו
אחינו הצעירים אשר עוד לא נתבכרו כל צרכם, אשר לא
נתחנכו כהוגן, ואשר על כן לא הספיקו לישר עקמומית שבלב,
ידיהם עשו את המהפכה הזאת, ועל כן לא נוכל להשוות ולהעמיד
במערכה אחת את היהודים, אשר נצמתו מידי הקנאה והשנאה
השוררת נגדם בלב בני דלת עם הארץ — עם אנשים עשוקים
ושדודים מידי המקרה, גנבים אם יעלו על איש וישדדו את
רבצו, אך מקרה הוא, כי המה לא יכוננו להשחית לאיש ההוא,
רק למלא נפשם יבואו במחתרת, אולם החמס והשוד אשר
נעשו להיהודים, הם תולדות השנאה השולטת נגדם באשר הם
יהודים, והנה על כן לא יעלה על הדעת להטיל עלינו אחריותם
של גנבים ושודדים, שנהיה אנחנו ערבים בעד מעשיהם
המקולקלים. אבל הרוצה להטיל עלינו אחריותם של עושי
הפרעות, ולהאשים אותנו בכלל בעד השערוריות האחרונות,
הוא ימצא עזר וסעד וידים מוכיחות. בראותו שגם בעת הזאת
למראה השוד והשבר אשר כתומם באו על היהודים, ישנם
עוד תועים ומתעים אשר יחרפו מערכות השדודים, יגלו
פשעיהם ויצדיקו עליהם את הדין... אנכי אין ברצוני במכתב
הזה להכניס את ראשי במחלוקת הדעות בנוגע לשאלת היהודים.
אך זאת אגיד, כי חלילה לאיש נוצרי אמתי לנטור איבה, ואם
גם לפי דעתו היהודים ימבו רעה ונזק לעם הארץ, בכל זאת איןלו הצדקה לשנוא אותם. הגע בעצמך אדוני, כי נער פוחז
הקרוב לך בקרבת משפחה, בנך או אחיך, לא עצר כח למשול
ברוחו כאשר תקף עליו יצרו, ובחפזו המית איש שנוא לך
ולקרוביך, או הבעיר אש בביתו, והאש כלתה את כל רכוש
שונאך. האם תוכל לעמוד לפני החלל או לפני משואת בית
אשר היה למאכלת אש, ואת לבך לא ידבא עצבון גדול יותר
מן העצבון אשר תרגיש בעת תראה חלל איש זר לך או משואת
בית איש לא ידעת? אך איש אכזרי כיענים יוכל להקשיח את
לבו בראותו זאת, אולם כל בעל לב במהרה ישכח את שנאת
וכעסו, יגון קודר יעיק על נפשו, ותשוקה רבה תמשל בו
לתת את נפשו תחת נפש ההרוג, ואת ביתו להאיש אשר
נחלתו היתה לשמה; אם כמקרה הזה יקרך אדוני, בטוח אני
כי נפשך תתפעל ותתרגש בחרטה על שנאתך ותשתדל להסיר
מעליך את כובד האשמה הרובצת עליך, באשר ידי בנך או
אחיך עשו את הנבלה הזאת, — כי רק עי״ז תוכיח לעיני כל
יודעיך ומכיריך, כי נקי אתה מפשע רב, וידיך לא שפכו את
הדם, ולא הדליקו גדישו של שונאך
עוד גם בזאת נבדל מצב היהודים השדודים בימי השערוריה,ממצב אנשים אשר יד המקרה הויה בהם, אם תמוך יד אנשים
יחידים, אז יחזיקו בהם קרוביהם וגואליהם, אולם אם תמוך
וד המון רב של משפחות, כי אז על כל העם מוטלת החובה
לתמכם ולסעדם, אבדן ההון והרכוש של כמה אלפים משפחות
יעשה רושם גדול ופעולה נמרצה על כל יושבי העיר בפרט ועל
ושבי הארץ בכלל, יען אופני העסקים לא יסבו עוד במרוצתם
בדרכם תמיד, ובעולם המסחר וחרשת המעשה יבוא קפאון
ושבתון, — ועל כן החובה מוטלת על כל האנשים בעלי הון,
ובפרט על אלה אשר המחריבים והמהרסים מהם יצאו, לחוש
לעזר האומללים, ולתמוך בידם, לקום ולהחליף כח אחרי השבר
והאסון הגדול אשר בא עליהם.
אך לשוא פחדת פחד, אדוני, פן נושיט משען כסף גם
להיהודים אשר הון ועושר בבתיהם והפסידו רק הפסד מועט בימי
המבוכה, הן בל״ס קראת בתוך מה״ע את מכתב ה׳ רייזוואססער,
אשר בו הודיע כי לא ירצה ליחנות מקופת הצדקה, אם כי אבד
את כל אשר לו, ולא נשאר לו רק כשרונו להתפרנס מיגיעתו,
לא הוא יחיד בדבר הזה, ולי נודעו כמה אנשים יהודים אשר מאנו
להפך בחררה של עניים, — יוכל להיות כי אנשים רודפי בצע
מעשקות ישתמשו לטובתם במעשה הצדקה ויסיגו גבול העניים
אולם אין מן הצורך להוכיח זאת אל הועד, כן גם בעצתך אשר
תיעץ לחברי הועד, לבל יתנו משען כסף למחזיקי בתי משקה,ועוד תכלים את כבוד האנשים הנכבדים האלה, היודעים גם
בלעדיך את אשר לפניהם, והממלאים את חובתם באמונה.
גם זאת ראית לנכון לפניך, לקרוא לנדבות לענינים אחרים
הדרושים לחפץ ארץ מולדתנו? האם הדבר הזה הוא דבר בעתו?
האם לצדקה תחשב זאת לך, כי תשיב אחור את ימין המושיטים
עזר להשדודים, והמשתדלים למחות כעב פשע בעלי הפרעות
ולהשבית עקבות השערוריות? העיקר הראש והראשון בחובות
האזרחים הוא, לא לחרחר ריב ומדנים, אך לעשות שלום בי
איש לרעהו, לא לדבר דברי קנתור ואיבה, אך להצמיח נטע
האהבה והידידות על תלמי לבות האזרחים. אהבת ארץ מולדת
איננה מעכבת את אהבת האדם הכללית, ובשם הדת הנוצרית
לא תוכל ללכת מנגד למצות „ואהבת לרעך כמוך" שהוא עיקר
הדת, את מכתבך קראתי בישיבת הועד, ואת התשובה
הנכחית אחשוב לנכון להדפיס בכל מה״ע, יען כי לא רק אתה
לברך השמעת משפט כזה, וירא אנכי פן יוליכו משפטים כאלה
שולל את דעת הקהל
על החתום, הפרעזידענט, סטארינקיעוויטשהקוריער ווארשאווסקי מיום שבת העבר מודיע, כי בעוד
ימים מעטים יכלה הועד את מלאכתו לחקור ולדרוש אחר מספר
השדודים וסכום כל החזיקות, בלב שלם ובנפש חפצה נשאו
חברי הועד עליהם את טרחם ומשאם הגדול, עד אשר אספו
דיעות ברורות להאיר להם נתיב ישר לחלוקת הצדקה. עד יום
ו״א לחודש זה, עלה בידם ידיעת מספר המשפחות השדודות
בימי הרעש, כדי 2011, שהם לערך 10,000 נפשות, סכום
החזיקות כפי שחקרו מפי עדות השדודים, עלה נזקיהם בסך
הכולל אל 1,199,124 רו״כ. אך באי כח הועד פיחתו מן הסך
הנ״ל כדי 36 פראצענט, אשר לפ״ז יחשבו סך החזיקות רק
767,339 רו״כ. מספר החנויות ממוכרי אוכל נפש, מחיה
וכלכלה, אשר נהרסו ע"י בעלי הפרעות, עולה עד 498
מספר בתי מכירת משקה 246. מספר חנויות מוכרי טאבאק
וסחורות קטנות 104. — ולפי ערך המספר של כל השדודים
היו ביניהם מוכרי מחיה וכלכלה, כדי 26 פראצענט. מספר
בעלי מלאכות שונות 224 פראצענט, המתפרנסים מן השירות
והעבדות אצל זולתם 16 פראצענט. בעלי חנויות עם סחורות
שונות 14 פ״צ, בעלי בתי משקה 12 פ״צ, בעלי בתים
נהלאות 5 פ״צ. אנשים אשר לא נודע עסקיהם 2 פ״צ. ובכלל
נראה מן חשבון החזיקות, כי בכל השערוריות ההן סבלו ביותר
אלה המתפרנסים מיגיע כפיהם, בע״מ רוכלים וחנונים
קטנים וכו׳, הבע״מ אבדו את כלי מלאכתם. והחנונים את
סחורותיהם המעטות וכלי בתיהם. כמעט נשמע האסון הנורא
אשר קרה ליושבי עירנו ווארשא, ורוח נדיבה לבשה את אחב״י
הקרובים והרחוקים, ויאספו נדבות כסף לתמוך את האומללים,
מלבד הכסף המקובץ ע״י הועד בעירנו, כמו שהבאנו בהצפירה
גליון 50, שלחו מהועד אשר בפעטרסבורג הנוסד למשען
השדודים ברוסיא, סך 15,000 רו״כ. מלבד נדבות יחידים
אשר נאסף שמה ע״י הבאנקיר ה׳ וואלדענבערג לערך 8000
רו״כ. ויהי סך הנדבות אשר נקבצו עד היום 4 יאנואר לערך
105,000 רו״כ.עפ״י הצעת אחד מראשי הועד ד״ר נאטאנזאהן, נמנו וגמרו
לתמוך הרבה מהעניים לא בכסף, אך בשוה כסף לקנות לבע״מ
כלים ומכונות, כלי בית היותר נחוצים לתת להם צרכי אוכל
נפש, ולהמציא להם מלאכה ועבודה, למען השיב את שבותם
וכזה יעשו גם להחנונים הקטנים. רבים המה אשר מחלו על
זכותם להיות נושעים בכסף התרומה, לטובת אחיהם אשר נלקו
ביותר
מעיר בראדי מודיעים אל המכה״ע „גאוויני" No. 16 כי ביום
3 לחודש זה, הוציאו מן העיר וואלאטשיסק 56
משפחות יהודים, אשר לפי החוק אין להם רשות לגור שמה
ורק אלה אשר הם סוחרי גילדע הראשונה, או שיש להם
תעודה שהגיעו למעלה למודית מהאוניפערזיטעט, הם נשארו
על מקומם.מעיר קישינוב מודיע" ה׳ ריכטער, כי כעשר משפחות מאנשי
קישונוב אשר שמו פניהם ללכת לאמעריקא,
שבו עתה בחזרה בעירום וחוסר כל, יש מהם אשר לא יכלו
לסבול אויר הארץ ההיא (?) ומהם אומרים שנחשבו שמה
לגרים שאין מרחם עליהם, ואלה אשר נשארו שמה כתבו
לבני משפחתם, כי ישלחו להם הוצאות הדרך לשוב לביתם
כי להיות שמה עניים מחזרים על הפתחים יותר טוב להם
בארץ אבותיהם.
מעיר טעמרויק (מחוז קובאן) מודיע לנו הסופר ברמ״ס לאמר:
אם אמנם מעט מזער המה היהודים היושבים
בתוכה רק כמו ארבעים משפחות, יען פה נאסרה הישיבה
ליהודים מזמן כביר חוץ מבע״מ וסוחרים מגילדע ראשונה, בכל
זאת היה אצלנו מקוה טהרה אשר החזיק אותה איש נכרי
ואף שהיתה בחזקת סכנה אשר מיום ליום חשבה לנפול, עכ״פ
הלכו הנשים בתוכה, ורבים מדלת העם אשר אין ידם משגת
לשלם שבר הקצוב מכל אשה 1.20 רו״כ, טבלו בנהר „קובאן״
גם בימות החורף, והנה זה כשתי שנים אשר המקוה ההיא כבר
כסתה פניה ולא נודע מקומה איה, ואין איש שם על לב לתקן
דבר נחוץ כזה. כל אחד מאנשי העיר מוכן להרים נדבה
לזה, ובפרט שיש מותרות ד׳ מאות רו״כ מהבהכנ״ס שקנו
בשנת תרל״ט בסך שני אלפים רו״כ. אבל כל אנשי הע
ייד
טרודים, זה במלאכתו וזה במסחרו, ורק על הראש, הדבר
מוטל לחובה להוציאו אל הפועל, כי רב אין בעירנו, אך
הראש לבדו הוא יכפר עונותינו — אקוה כי דברי אלה בהצפירה
יציצו ויעשו פריע״ד ישוב ארץ ישראלירושלים ג׳ טבת תרמ״ב, אם קיום לאום הישראלי מאז נודו
מארצו ועד היום לאחת ממפלאות תמים דעים תחשב,
וקצרה בינת אנוש להשיגה, תרב עוד פליאתנו על חרבות
הארץ מקום בה ישב הלאום הזה, היא ארץ הצבי, (ראה הרמב״ן
על פסוק ושממו עליה אויביכם), וכל עמל אנשי הרוח להטיב
מצב הארץ נשאר מעל אם יביא איש חשבון כל המעשים
שנעשו לטובת ישוב הארץ זה עשריות שנים, הלא ישוב וישתומם
יחד. בראותו המון אנשים אשר רב כחם לפעול גדולות עמלו
בזה ומעשיהם מאפע. כמה יגיעות יגע השר הצדיק סיר משה
מאנטיפיורי בהענין הנשגב הלזה, עוד לפני עשרים שנים, ומה
עלה בידו? לא מאומה, הן אמנם כי קנה לו לאחוזה אחת הגנות
הסמוכות ליפו, אשר לו הושיב בה משפחות אחדות לעבדה, כי
עתה אולי ראו ברכה, ושכר היה להם בעמלם, אכן לדאבון
לבבינו שאיה יוכת שערי הגן, והשממון ישלוט בה שלטת מאז
ועד היום; כמה טרחו ויגעו בזה הרבנים הגאונים, הר״צ קאלישער,
והר״א מגרירץ זצ״ל, כמה ספרים חברו על זה, והרבה מהרבנים
היושבים על מדין עזרו על ידם. בחום נפשם הראו לדעת כי רק
בזה תלוי בנין לאום הישראלי. ודבריהם אמנם לא שבו ריקם
ורבים מחובבי ציון התאחדו לאגודה אשר בשם „חברת ישוב א״י"
כנוה, ורבים מנדיבי לב הביאו תרומת כספם לאוצר החברה
ומה עלה בידם, אפס ותהו, הרבנים הנ״ל עלו למרום טרם
הצליח בידם לעשות דבר מה, ולהרה״ג ר׳ יהודה ליב קאלישער
המכהן תחת אביו, הצליח הזמן ועלה בידו לקנות ע״י הגביר
הר״מ יפה ז״ל, כברת ארץ תכיל 3 דוללאם (11) וארבעה זיתים
עליה, ומאז נקנה השדה ועד היום זה שבע שנים לא חלו
בה ידי איש, עלו בה קמשונים ופניה כסו חרולים, ובזה ספו
תמו מעשי האגודה, למגינת לב חובבי ציון.
זה כשלש עשרה שנים כוננה החברה „כל ישראל חברים״
קאלאניע על חלקת השדה הסמוכה ליפו, אשר השיגה במתנה
מממשלת טורקי, ותיסד שמה בית למוד לעבודת אדמה, לא
חסה על כספה, ותביא גם גגן, גם מורה צרפתי אשר ילמד בני
הנעורים דבר צרפתית, בנתה בתים נטעה גנות ופרדסים
גם חצבה בורות אשר שמה יקוו המים; סוף דבר. הכינה
קאלאניע בכל פרטיה ודקדוקיה ונערים רבים נקבצו ובאו שמה
ללמוד עבודת האדמה, ויקראו את שם המקום „מקוה ישראל״לא אוכל לבחר מלהגיד, כי המקום הלזה ירהיב עיני רואיו, אכן
אם ישאל איש על התועלת אשר הצמיח המפעל הלזה ליושבי
ציון, אז למורת רוח חובבי החברה הרוממה הזאת, עלינו להשיב
כי אין כל תועלת נשקף לבני ציון היקרים מהמקום הזה, נערים
רבים שקדו על דלתי בית הספר שנים מספר, ואחרי כן שולחו
משם בעירום וחוסר כל, ויהיו לעגלונים בעגלות ההולכות מפה
ליפו, וידעו לנהג הסוסים צרפתית! ואחדים מהם אשר לא צלחו
גם למלאכה הזאת, העבירם העניות על דעת קונם ויבקשו עזר
מהמיססיאן הפורשת רשת לרגלי פליטי ציון. הנה זאת היא פרי
מעשי החברה בדבר הזה לחרדת לב יושבי ציון.
זה כשלש שנים נוסדה בלאנדאן העיר, אגודה תחת שםמפורש דבר המזכרת, ובמכתביהם אשר שלחו לגדולי אחינו
אמרו, כי „הועד נוסד לעשות דבר טוב ומועיל, דבר קיים
באה״ק אשר יהיה למזכרת השר מאנטיפיורי״. מה הוא הדבר
טוב? לא ידע איש עדי זכינו לראות את האגענט הח׳ פינעס
הי"ו בתוככי ירושלים, ומדבריו למדנו כי בדעת ראשי הועד
לכונן מושבות וליסד בתי חרושת המעשה בציון, ותרב שמחת
איש יהודה יושב ירושלים. אכן השמחה הזאת היתה אך רגע,
בהראפפארט הראשון אשר ערך הח׳ פינעס למשלחיו, הודיע, כי
לא ימצאון בציון אנשים אשר יוכשרו להיות עובדי אדמה, ואם
כי אח״כ חזר מדבריו ויודה על שגגתו, כי בהיותו עוד מוזר
ליושבי ציון לא בא עד תכונתם, אכן שבשתא כיון דעל על
וראשי הועד הסבו לבם ויתיאשו מלכונן מושבות, וישימו אל
בתי הספר פניהם, ותחת מושבות בתי הספר — כלומר תחת
אשר היה בדעתם לכונן מושבות, ידמו עתה לכונן בתי ספר
ועד כה לא עלתה בידם לא זה ולא זה — הנה כה עלתה תקות
בני ציון בתהו גם הפעםזה שנים אחדות התעוררו ילדי ציון אשר געלה נפשם
בלהם חסד, ויתחברו לאגודה אחת ויקנו למו חלקת שדה
סביבות עיר יפו, ויסדו שמה מושב קאלאניע. — את כל כספם
הוציאו על דמי השדה ועל יתר המכשירים, גם בנו למו בתים
וישבו שמה, ובטח הצליחו במפעלם לו שמו לב לדברי המיעצים
לטוב להם, לבלי היות נמהרים במעשיהם ולבור, למו חלקת
שדה אשר אוירה זך, ואשר יוכלון בני האדם לשבת שמה, אכן
הם לא הטו אזן למיעציהם, ובמצאם חלקת שדה אשר תספיק
לכל בני החברה במחיר מצער, מהרו לקנותה, ובהיותה נחלה
מבוהלת בראשונה לכן לא נתברך אחריתה, כי מקום ארצם
משכלת יושביה, ואחרי אבדם כספם בענין רע שבו ירושלימה
מבלי תקוה לשוב עוד אל אחוזתם. ותחת אשר קוינו כי נחלתם
תהיה לפתח תקוה (כן כנו את נחלתם) ליושבי ציון, נהפכה
עתה לעמק עבורהנה כי כן היה אחרית העמלים לטובת ישוב הארץ
והדבר הזה כמוחזק להסב אחורנית את לב אלה אשר יאבו גם
הפעם להשיב שבות ציון ולכונן מושבות בארץ הצבי, והדבר
אשר יפליא עוד יותר לבב האיש אשר בעין חודרת יביט על
תהלוכות המפעל הלזה, הוא, כי האשכנזים אשר הנם עם הרוח
ורק על המחשבה יחיו. הצליחו לכונן למו מושבות בחופי
ארץ הצבי, והבריטים עם אשר רק אל המעשה ישים פניו,
יתיעצו בזה זה רבות בשנים, וידיהם לא עשו תושיה, גם
הספרות אשר בכחה הרב תשים העקוב למישור, גם היא חדלת
אונים היא להביא הדבר לידי פעולה. ולא לבד הספרות העברית,
אשר עליה יאמרו שונאיה כי רפת כח היא לפעול על לב קוראיה
מאומה, כי גם הספרות הבריטית תעמול בזה זה רבות בשנים
והועיל לא הועילה, הלא דבר הוא!
(המשך יבוא)הצופה לבות ישראל,(יום הזכרון לכת האנטיסעמיטים, נתינת דין וחשבון ע״י
שטעקקער, בעלי סברא ובעלי זרועות, רדיפות ותלאות ברומעניען).
בראש השנה לספירת הנוצרים נקהלו כל האנטיסעמיטים
בעיר ברלין לחוג את יום הזכרון להתיסדות הכת הזאת. ביום
הזה מלאו ארבע שנים להכת הזאת, אשר מיום שיצאה לאוירהעולם. גבר אגרופה של שנאה, ונתעוותו הדינים ונתקלקלו
המעשים, ואין נוח לישראל בעולם, כי היא אבן השתיה שממנו
הושתתו, והמקור שממנו יצאו, כל הרדיפות והתלאות אשר באו
עלינו בעת הזאת סמוך להערב שמשה של המאה הי״ט, לפני
ארבע שנים היתה הכת הזאת שרופה וצנומה, רשעתה נתלבשה
בלבוש תמימות וקדושה, וגם השם אשר קראה לעצמה „כת
הסאציאליסטית-הנוצרית״. לא העיד עליה כלל, שהיא עתידה
לגרום התאבקות הכתות, התחככות והתנגשות הדעות והתרגשות
הלבבות, אשר ישימו כמרקחה כל ארץ אשכנז, ויטילו זוהמא
גם בארצות אחרות, רק אחד מבעלי אסופות, איש יהודי אשכנזי
אשר קרא תגר נגד חברת „הסאציאליסטית-הנוצרית״.. וראה
באיצטגנינות שלו כי מטיפה בזויה זו עתידה לצאת כת צוררי
היהודים. הוא הוסיף על שם הכת את הכינוי „אנטיסעמיטים״
בחפצו להראות לכל באי עולם את כל שפלותה ומטרתה של
הכת הזאת. אבל בני הכת לא בושו ולא נכלמו מפני התואר
החדש הזה אשר נוסף להם לגנאי, וקבלו אותו באהבה, ודרשהו.
לשבח, אמנם שינוי השם הזה, נתקבל גם מפי ביסמארי
והרטומיו, בתחלה כשראה ביסמארק שכוכב מאדים עולה
כנגדו — שהסאציאליסטים מתגברים ומתפרצים בארץ, ובקש
להבריח את המזיקים, נפק דק ואשכח אמתלא זו, ויפח נשמת
רוח חיים באף כת „הסאציאליסטית-הנוצרית״. שהיא כעין צינור
וביב להריק מכלי מלא וגדוש את זרם שטף הסאציאליזמוס,
ולהכין לו תעלה אחרת אשר בה יצא, לבל יבוא שטף המים
הזידונים לשטוף ולסחוף בכחה את הממשלה. כהני הדת
שטעקקער וטאדט, היו שלוחים של ביסמארק, והכת הזאת
היתה נחוצה לשעתה להחליש את כח הסאציאליסטים, — עד
אשר עלה ביד ביסמארק למצוא לו רוב דעות בבית הנבחרים
לקיים בידו את החוקים הקשים והמכבירים אשר הרה והנה ברוחו
הקשה נגד הסאציאליסטים. ובשעה שהחוקים החדשים האלה
יצאו אל הפועל, ואת כל הסאציאליסטים נשא רוח מהבל פיו
של ביסמארק, ויטלטלם וינערם לארץ אחרת. מיד פסקה כת
הסאציאליסטית-הנוצרית, אבל לא פסקה לגמרי, רק פרז
פה
הראשון נתמרק ונמחה, ונשתנית כחית סלמנדרא, לכת אנטי-סעמיטית, אכן גם הפעם מביסמארק נתעברה הכת הזו
כי כמו שיצר ביסמארק את כת הסאציאליסטית- הנוצרית שתהיה
כתרים בפני הסאציאליסטים האמתים, כן ברא את המשחית
לחבל הזה, את האנטיסעמיטיזמוס, לשבט מוסר ולמקל חובלים
נגד שואפי נועם החופש מחד גיסא, ונגד היהודים מאידך גיסא.
ביסמארק שפקח הוא ידע שיש בכח האנטיסעמיטיזמוס לסמא את
העינים ולטמטם את הלב, ושאבר הקטן הזה, הכת של שטעקקער
וטרייטשקע, עתיד להטיל זוהמא בכל גופה של האומה האשכנזית.
אבל מה ראה ביסמארק, אשר לפני שלש שנים בימי הקאנ-
גרעסס בברלין היה מושיעם של ישראל, ונכנס בעובי הקורה
לשחררם ולהרימם למדריגת אזרחים בארצות הדאגויא, להתהפך
אחרי כן כחומר חותם. להזדווג ולהתחבר עם קלי עולם, למען
הפיל את היהודים מאיגרא רמה לבירא עמיקתא. ולשים
בדיוטא התחתונה בזכיות האזרחים? פתרונה של השאלה הזאת
צפון בסוד שיטתו החדשה של ביסמארק וחליפות תכונת רוחו
בעניני המדינה. זה לא כביר היה הקשר אמיץ בין אוהבי החופש
ובין ביסמארק, ועתה יצא נגדם בחימה שפוכה ובזרוע חשופה.
זה לא כביר היתה הכנסיה הקאטולית מורדפת על ידו מורדף
בלי חשך, ועתה החל ביסמארק לתבוע עלבון האב ברומא
מאת ממשלת איטאליען, והוא, הלוטעראני, המחוקק חוקי
מאיי אשר השיבו את הכנסיה הקאטולית עד דבא. הוא משתדל
כעת להחזיר עטרת האפיפיור ליושנה. ולמה זה נתמה תמוה
בראותנו כי גם בהיהודים בעלי בריתו מאז, שסה בהם את
האנטיסעמיטים ? הן אמנם לא בגלוי, יקח ביסמארק חבל
ברדיפת היהודים, ובעת האחרונה בחר לשון ערומים להוכיח
כי רק עלילת שוא וכזב היא, אשר יתלו בו כל הסרחון של
האנטיסעמיטים, אבל מי זה לא יבין, כי לו רצה ביסמארכ
לכלות את האנטיסעמיטיזמוס כליון חרוץ, היה יכול לסטור על
פיהם ולהקהות את שניהם של כהני הדת, אשר תכליתם
ותעודתם האמתית היא רעות צאן אדם בהנהגת הדת ועניני
שמים. ולא התערבות בריב הכתות קריאת תגר. ודרשותשל דברי קנתור ואיבה? ומי זה לא יבין, כי לו רצה עכ״פ
לחרפות ידי המשחיתים. הנקל היה להסיר מפקודתו את שטע-
קקער, השר של הכת האנטיסעמיטים, לבל יתימר בכבוד
„מטיף בחצר המלך", אשר עי״ז הוא מוליך שולל את ההמוניים
החשוכים לחשוב, כי „חצר המלך" הוא המרכז הראשי לרדיפות
היהודים? אמנם שתיקתו של ביסמארק כהוראה היא על הדעה
הכללית, ששיטתו ביחוס האנטיסעמיטיזמוס היא: הכל צפוי
והרשות נתונה". והנה מנקודת ההשקפה הזאת נבין גם את דברי
שטעקקער אשר דבר במקהלות אל בני חברתו הנאספים ביום
הזכרון. הדברים האלה חלקו מחמאות והמה פתיחות, פוצעים
וקורעים לקרעים לב כל איש ישראל, ורובם ככולם סובבים על
ציר אחד, שהוא תמצית הדברים אשר נערוך לפני הקוראים
כעין מועט מחזיק מרובה.
„בעמדנו על הפרק לעת צאת השנה — החל שטעקקער
את דברו — נביט לאחור על מקרי השנה שעברה לראות מה
הנחילה לנו, ומה היא הצידה לדרך אשר נתנה לנו, להכנס
עמה אל השנה החדשה הבאה לקראתנו. הנה ממקרי השנה
שעברה היותר נכבדים הם: חק אחריות הפועלים אשר הציע
ביסמארק, הספר הגלוי אשר שלח הקיסר אל הנבחרים
ותוצאות הבחירות בחודש העבר; שלש אלה נשקפים לעינינו
בגאון הודם והדרם. המה ירהיבונו וירנינו את לבבנו, יען
ראה נראה, כי אם הנצחון לא עמד לימיננו ועוד לא הכרענו
תחתינו את האויב, בכל זאת מי זה יכחד, כי עלינו למעלה,
ותקענו לנו יתד במקום נאמן, פה בראשי הומיות ברלין וגם
בערי השדה, והאנטיסעמיטיזמוס איננו מהיום והלאה דבר קל
שבני אדם דשים בעקביהם, אך חברה גדולה מלאה כח איתןונמרץ, חברה אשר נטישותיה נטשו עברו ים, ועפרה צבור
מכל ארצות תבל. מלחמה לנו בהיהדות החדשה, בהיהדות
הלבושה מחלצות, המתקשטת בנוצות זרות וההולכת לרוח
הזמן, ומלחמה לנו בההשכלה ובבעלי כת ההולכים קדימה,
שני אבות נזיקים אלה, רוח היהדות ורוח ההשכלה, הם פוגמים
ומנוולים את טהרת אמונתנו, תומת נפשנו ומשוש דרכינו
המטרה אשר הצבנו לנו היא לפתור את שאלת היהודים בדרך
הנימוסי (ר״ל להגביל את זכיותיהם ע״י חוקים מגבילים), והדבר
הזה דיו לסתום פיות מקטרגינו שבעיר ברלין, אשר בה נטע
האנטיסעמיטיזמוס אהל אפדנו, לא פרצו אנשי חברתנו את
גדר החוקים, ולא היו טורפים ודורסים ומלסטמים בגלוי כאשר
היה במקומות אחרים, הנה על כן לכו ונעלה הלאה עד אשר
נגיע אל מטרתנו, אויבינו בנפש נתעו לחשוב, כי אם יביאו
את שאלת היהודים לפני נבחרי העם וידרשו מאת הממשלה
דין וחשבון, על אשר לא עצרה בעדינו עי״ז ישימו קץ ותכלה
לחברתנו. אבל תקותם נכזבה ונהפכה להם לרועץ, כי מן העת
ההיא יצא לחברתנו מוניטין בעולם ונחלנו לנו שם תפארת
בישיבה ההיא היה גם הפראפעססאר וואגנער הנודע
לסיני ועוקר הרים בסברות שדופות ודעות כוזבות, לתמוך את
שיטת ביסמארק ואת הצעותיו, וגם הוא מלא אחרי שטעקקער
בדברים דקי העיון, שבהם נתרכך מעט חומרו של האנטיסעמי-
טיזמוס וניטלה קשיותו; כי בעוד אשר שטעקקער הכביר דברים
יל וואגנער לקפה
שנונים ופשוטים החודרים חדרי בטן, השו
את שומעיו בהלכות מידיעת הכלכלה המדינית, שכולם יוצאים
למקום אחד, להרעיש ולהלהיב את הלבבות נגד היהודים
הדבר הזה שגם המלומד הפראפעססאר וואגנער נזקק בגלוי אל
האנטיסעמיטים. משך את האנטיסעמיטיזמוס המנוול לבית
המדרש של המדעים בברלין, ואחרי האסיפה הגדולה והכללית
הנזכרה, התאספו גם פרחי חניכי בית מדרש מדעים (דייטש-
געזיננטע סטודענטען) וימתיקו סוד על עניני האנטיסעמיטיזמוס.
לבלי לתת ריוח בין הדבקים נציב במערכה אחת ונחבר
עם האנטיסעמיטים בעלי סברא, את בני מינם בעלי זרועות
שאינם פועלים בעקימת שפתים רק בהרמת יד, ואשר כל
הגיונותיהם ודרשותיהם של שטעקקער עם וואגנער מתלבשות
אצלם בלבוש פעולות ממשיות, לפי הידיעות הבאות מרומאניא,
גזרה הממשלה על כל היהודים היושבים בהכפרים לעזוב את
משכנותיהם ולנוע אל הערים. העוני העמל והתלאה הכרוכים
בעקב גזר דין קשה כזה, בפרט בעתות החורף, אין לתאר— 14
העניים אשר ישבו עד היום במנוחה בתוך הכפרים. נרדפים
לפתע פתאום מנאות מנוחתם, ואינם יודעים אנה יפנו לעזרה
עם נשיהם וילדיהם הרעבים ללחם ואין, נורא הדבר ומי יכילנו!
הממשלות אשר כפו הר כגיגית על רומאניא לתת ליהודים
היושבים בארצה זכיות אזרחים, לא תשימינה לב לדבר הזה
כי מי יתבע עלבון העשוקים והנדחים מבני ישראל?. בעת אשר
יושבי אמעריקא הדרומית עמדו במרדם לעשות פרקמטיא בבני
אדם, ומקה וממכר בשוק בנפשות העבדים הכושים התלקחה
בגלל זה מלחמה גדולה ועצומה בין אמעריקא הצפונית והדרומית,
ועל ידי המלחמה הזאת נעקר מן השורש ונהרס האיטלז של
בשר ברואי בצלם. ביזוי דקיונם של בריות ומיעוט הדמות.
בעת אשר הבולגארים היו עשוקים ורצוצים בידי התוגרים
קמה מלחמה גדולה בלאומים, אשר סופה היתה גאולת הבולגא-
רים — אולם בעת אשר היהודים ברומעניען שרויים בלא בטחון
לנפשם ולמאדם, גופם כדומן על פני האדמה, ונכסיהם הפקר,
אין חולה עליהם מכל העמים המשכילים, כי זאת היא
השכלת המאה הי״ט!
נחום סאקאלאווהיהודים בארץ החדשה.המכתב הנ״ל אשר כתב סופר הועד מנויארק מדעת
עצמו, היה למורת רוח לרבים, ומכה״ע העברים מערי המדינה
הודיעו שאין דעתם נוחה מפעולות הסופר, אשר כדן יחידי
ידבר משפטים עם החברה כי״ח מפאריז, אשר על כל פנים
כונתה רצויה. אבל את אשר כתב לא היה להשיב, ותשובת
החברה על המכתב הזה היתה קצרה ונמרצה, בהודיעם ע״י
הטעלעגראם, שאם ראו היהודים האמעריקאנים בעיניהם את
צרות האומללים הנמונים ונמקום בעוני ומחסור בבראדי, אז לא
בקשו חשבונות רבים, ואם לב אבן להם היה נמוה מדמעת
העשוקים והנרדפים המנשאים את נפשם לאמעריקא. ואם אמנם
אין להחברה הצדקה להעמיס את כל הנודדים על הועד מנויארקבעל כרחו אבל החברה לא תוכל ולא תאבה להשלות את
אלה האומללים הנרשמים כבר, במספר הנבחרים להעבירם
לאמעריקא, ולכן תשלח לעת עתה חמשים אלף פראנק מאוצרה
להועד מנויארק בעד הנודרים, ובעד אלה מגולי רוסיא הנכונים
לאחוז בעבודת האדמה באמעריקא, מונח ת״י החברה מילליאן
פראנק אשר נדר על ידה הבאראן הירש מפאריז לטובתם
אחרי אשר הגיעה תשובת החברה להועד בנויארק, השמיען
הועד ע״י כל מכה״ע הגדולים שביום א׳ ה׳ כסליו (27 נאוועמבער)
תהיה אספה כללית בבית היתומים העברים בעירנו נויאר-
 
וכל איש החושש לטובת אחיו הנודדים מרוסיא יבוא אל האספה,
ובפירוש נאמר בקול הקריאה שבהאספה הזאת לא ישמיעו על
נדבות, למען לא יחדל העם מלבוא. תכלית האספה היתה
ליסד חברה חדשה אשר תפקח על עניני הגרים הבאים מרוסיא,
ולדאוג בעבורם ולהשתדל למענם, יען כי כבד הדבר על בעלי
הועד אשר התעסקו בהענין הזה עד כה, כי מרבים הגרים
לבוא במספר רב הרבה יתר מאשר דמו בתחלה, ותחת אשר
עד הנה עסקו המתעסקים שלא על מנת לקבל פרס, והועד
United Hebreu היה רק כסניף לחברת הצדקה הכוללת
תוסד כיום חברה תמידית וקיימת העומדת בפני 
עצמהן, והמתעסקים יקבלו את שכר טרחם ועמלם משלם
מאוצר החברה וכו׳, לקול הקריאה הזאת נועדו ובאו כשתי מאותמבני ישראל, היודעים לכלכל דבר בטוב טעם ודעת. לא ארב
לל
אמרים לספר כמו מכל אשר נדברו הנאספים, זה הרבה להל
את הגרים ולספר בשבחן, כי הכרת פניהם תעיד כי חכמה
וחריצות תשכונה בתוכם, והשני סיפר בגנותן, כי לאי נקיות
וצחנה יקראו כשר, וכי יבחרו לבוא לבתי מלון המלאים קיא
צואה במשכנות יהודי רו״פ, מלהתלונן בצל בתי אורחים נקיים
אשר ליהודים אחרים וכו׳. ה׳ טשארלס בערנהיים אשר היה
ראש הועד בימים האחרונים. נבחר לשבת בראש האספה,
ופתח דבריו היה להשמיע כי רבה המלאכה אשר נתנה על ידםמנשוא, כי בתחלה כאשר קבלו עליהם מעשה הצדקה הזאת
חשבו הוא וחבריו בעלי הועד שחברת כי״ח תבחר רק כחמש
מאות איש היודעים לעבוד את האדמה לשלחם הנה, ובעד
מספר כזה נקל היה להועד להמציא די עבודה בבואם פה בלי
כל עמל וטורח, אבל תחת חמש מאות איש כבר באו כאלף
וחמש מאות, ועוד מרבים לבוא עד כי חדל לספור, וזאת לא
עלה על דעתם מעולם. הועד שלח דעפעשען גם כתב מכתבים
לחברת כי״ח והזהירה שתחדל מלשלוח עוד, אבל כפי הנראה
התפרצה האימיגראציא מעל לגבול אשר שם לה החברה
ותשובתה היתה „שאין בכחה לעצור בעד הבאים אבל תשלח
לנו כסף בעבורם״, אך ידי בעלי הועד רפו וכשל כחם בעבודתם
הרבה, ולכן גמרו להתיר את אגודת הועד הנכחי וליסד חברהתמידית מאושרת ומקויימת מהממשלה, אשר תקרא בשם „חברת
בני ישראל תומכי גרים בארצות הברית״, והועד הנכחי ימסור
את כל הכתבים והחשבונות עם הכסף אשר נמצא תחת ידו
להחברה החדשה, עד היום קבל הועד 1225 גרים מהם היו
580 אנשים ויתרם טף ונשים מאתים נכונים לבוא ע״י
אנית קיטור „אללימאניא״, ומאה ותשעים ושנים ע"י האניה
„לעססינג", מהאמבורג, (האניות ההם היו מוכרחים לשוב לאנגליא
ולהתעכב שם מפני נחשולים שעמדו עליהם בים. והגרים ההם
הובאו הנה אח״כ בספינות אחרות, ולפי זה יעלה מספר הבאים
באחרית ימי שבוע זה עד 1642, עד היום בא לידי הועד
כסף נדבות בעד הגרים 15,946 דאללאר, וחמשים אלף פראנק
קבלו מחברה כי״ח מפאריז. ועוד חמש מאות דאללאר מה׳
גאלדשמידט בעד אורחים הגונים וחשובים. וכשני אלפים דאללאר
היו בידם בטרם נתיסד הועד. בעלי הועד הצליחו לעורר אתאחב״י בערי המדינות ליסד שם סניפים להועד, והנכבד מ׳
עללינגער חוקר דין (קאראנער) מעירנו, עובר עתה בארץ
להעיר ולעורר את אחינו ליסד ועדים בערי מושבותיהם, ודבריו
יעשו פרי.
ה׳ יוליאן נאטהאן קרא באזני הנאספים מכתב אשר קבל
מה׳ כהן ש״ב של הבאראן הירש מפאריז, בו מודיע הכותב
שמלבד המילליאן פראנק שנתן ליד חברת כי״ח בעד הנודדים
מרוסיא, יש עם לבב הבאראן לקנות בכספו כברות אדמה גדולות
ורחבי ידים בעד הגרים, אם יסכים ויגמור הועד מנויארק ליסד
קלוניות בעדם
אחריו השמיע ה׳ ביען את מדברו, על הטורח הרב
שהיה להועד עם הנודדים לנהלם בלחם ובגדים ולהמציא להם
עבודה ומלאכה, ובכל זאת הוסיף לאמר, אין אנו רשאין
להפטר מהעבודה הזאת, כי עלינו המצוה לדאוג בעד אחינו
הנרדפים מעושקיהם כח כחיתו טרף וכבהמות יער, וחובה עלינו
להביא אותם אל מנוחה ונחלה, למען יהיו ברבות הימים לכבוד
ולתפארת לשם ישראל. ולפי דעתו הדרך היותר נכונה היאלנטוע אותם על קלוניות, המחשבה הזאת התעוררה בלבו זה
כבר, ועתה כאשר שמע את נדבת הבאראן הירש, יאמין כי נקל
יהיה להוציא את מחשבתו לפעולתה, ולפ״ד טוב יהיה לקנות
שטח גדול ולהושיב עליו יהודים רבים יחדיו, תחת יד משגיחים
מועטים, מלבדר ולפזר אותם במקומות שונים תחת משגיחים
ומנהלים רבים ולהרבות בהוצאות, גם יותר טוב לקנות אדמה
בכסף מלא במקומות הקרובים למסילת הברזל ועוברים ושבים,
מקחת אדמת הממשלה חנם, והחברה תבנה בתים ובנינים
הנחוצים לצרכי הגוף והנפש של הנודדים, בתים לשבת בתי
ספר ובתי כנסיות, ואחרי כן תחלק האדמה לחלקים למשפחות
ובתי אבות. ועצתו ג״כ להותיר שדה הפקר מסביב לכל נחלה
בעד הקרובים והגואלים העתידים לבוא אל בני משפחתם. ולפי
חשבונו תעלינה הוצאות כל בית אב עד אשר יאספו את קצירם
הראשון לחמש מאות דאללאר, והסך הזה יתנו כל היהודים
היושבים בכל ארצות תבל. אבל לא נויארק לבדה ולא ארצות
הברית לבדן ישאו את המשא הזאת, ולכן יעץ לשלוח שלוחים
מאמעריקא יחדיו עם שלוחים כי״ח, לעבור בכל ארצות תבל
להשמיע ולקבץ נדבות
שנים או שלשה מהנאספים חוו את דעתם שאין מן הצורך
ליסד חברה קבועה וקיימת, יען האימיגראציא תכלה ותעבור
ותפסוק ולא תמשך לימים ושנים. ואחרי שקלא וטריא נמנווגמרו ליסד חברה חדשה ועומדת בפני עצמה, אשר תקרא בשם
„חברה יהודית תומכי גרים בארצות הברית"
בהאספה הזאת נבחרו 45 אנשים משגיחים ועוסקים בדבר
מצוה הזאת, והם התאספו למחרת היום, ויבחרו מביניהם את
ה׳ י׳ ס׳ מענקען לראשי החברה, וה׳ ס׳ הענרי, וה׳ פ׳
נאטהאן שניים לראש (וויצע פרעזעדענטען), את ה׳ יוסף רע-
קערדארפער לגזבר, וה׳ ע׳ א׳ בועז לסופר נכבד. וה׳ א׳
קורשידט לעוזר על ידו
ביום ב׳ 5 דעצעמבר התאספו נבחרי החברה בבית „חברת
נערי בני ישראל״, ויתיעצו על דבר חוקי ותקנות החברה,
ויסכימו שעל כל חבר יהיה מוטל לשלם 10 דאללאר לשנה
בהאספה הזאת בחרו לראש הועד על עניני כסף את ה׳ טשארלס
מינצעסהיימער, ראש הועד לקבל האורחים את ה׳ ל׳ לעוויזאהן,
ראש הועד להמציא עבודה בעד הגרים ה׳ טש׳ ל׳ בערנהיים,
ראש הועד ליסד קלוניות השופט מאיר ס׳ אייזיקם. ראש הועד
לתמוך ביד הגודדים ה׳ יעקב העסס, ראש הועד להעבירם
ממקום למקום ה׳ מ׳ גודהארט.פקידי הממשלה המפקחים על עסקי הכנסת אורחים בקאסעל
גארדען, ה׳ דזעקסאן וה׳ קיין יעשו ככל אשר יש בכחם לעשות
לטובת הנודדים מרוסיא, ביום 10 דעצעמבר הואילו לתת להם
מקום לדור בבית הגדול ורחב ידים העומד בהאי „ווארד" הנראה
וסמוך לעיר נויארק, עד אשר תמציא להם החברה עבודה
ומלאכה. כאלף וחמש מאות דאללאר הוציאו לכונן בבית כל
הדברים הנחוצים, כמו מאור הגאז, מוצא למים, ערשי ברזל
תנורים, שולחנים וספסלים וכו׳. לערך חמש מאות אנשים ונשים
וטף ימצאו שם לע״ע מקום מנוחה, מנויארק הובא להם ספר
תורה ונרות חנוכה ויתפללו „במנין" בכל יום, — ביום א׳ 18
דעצעמבער באו לבקרם חברי הועד, אחד מראשי עירנו ה׳ ליין
דבר על לבם ע״י מליץ לאמר: „נגיל ונשמח לקראת
בואכם לארץ חפשית, אשר אליה ימלטו כל האנשים אשר יציקו
להם בארץ מולדתם, ומקרב ולב אקוה כי אחריתכם ישגא מאד״
הגרים הביעו תודות לו ולחברי הועד על כל אשר עשו בעדם
ה׳ סטרעלעסקי ואשתו הם המשגיחים על הבית.חדשות שונותמה״ע .Arch. 1sr מודיע כי ביום 20 לחודש הזה נאספו
באו בעיר פאריז כל פנות העם ורבי המדינה אל בית הכנסת
אשר ברחוב וויקטאאר, לחוג חג חתונת הנבחר דרייפוסס עם
העלמה פארגעסס מעיר וויען. ראש המיניסטערים גאמבעטטא
היה העומד מצד הכלה, הציר שאללעמעל-לאקור והנבחר פער-
ראט נמנו ג״כ בין העומדים, הרב הכולל ה׳ איזידאר הטיף
דרשה גדולה, אשר בה נתן כבוד ותהלה לגאמבעטטא בשם כל
יהודי צרפת.
לעיר וויען באו בימים האלה חבורת נערים ונערות מרוסיא
הדרומית, אשר אבותיהם עזבו את הארץ וילכו לאמעריקא
בהוצאות החברה כי״ח. מטעם החברה ועל הוצאותיה באו בני
האומללים לוויען, ומשם נשלחו עשרים ושמונה נערים לעיר יאפי,
להקשיב שם לקח בבית הלימוד לעבודת כורמים ויוגבים העומד
שם תחת השגחת ה׳ נעטטער, ושבע נערות נשארו לע״ע בעיר
וויען, ובמשך ימי החורף לא תסענה הלאה, וכל מחסוריהן
תמלא החברה המקומית.
 המכה"ע .Jour. de St. Pb מודיע, כי בארץ אנגליא
נוסדה חברה אחת מן אצילי העם וראשי הכהנים הנוצרים, אשר
ישימו מטרתם להמציא עזר ותמיכה להיהודים גולי רוסיא. במדה
גדולה ומרובה
נדבות עבור השדודים בווארשא
ה׳ ב׳ אייזענבערג מעיר אמשצאנאוו 15 רו״כ. ה׳ שמואל
בערקענוואלד מעיר לאסק 15 רו״כ. האחים ה׳ ישעיה ומשה
אי יזנעראוויץ, לאדז 3 רו״כ. ה׳ י״ש מגריגאריעפאל 2 רו״כ
ה׳ יהושע ראזנבלאט קאליש 1 רו"כ.6 —
מודעה למוכרי ספרים
.
הנני מודיע שכל הספרים פערלאג של בית דפוסי, שנמכרו זה שנתים ע״י
בית מסחר של הגביר יעב"ץ נ״י. מהיום ימכרו אך על ידי בעצמי
וכל הרוצה
לכנות מהם יוכל לפנות ישר אלי במכתבו, ע״פ אדרעססע שלי. — וכעת נמצאים בידי
כל המינים של בית דפוסי לא יחסר דבר. — להקונים רשימה בעד סך מסויים לממכר
אנכה ראבאט כנהוג. וכן ימצאו הספרים שלי בכל הסקלאדין של ספרים בווארשא.
ומי מהסוחרים שישיב לאיזה מו״ס על איזה מין שלי, שאינו בנמצא, אך שקר בפיו
ויכתוב המו״ס לסוחר אחר בווארשא, או יכתוב ישר אלי, ומאנשים יחידים הדורשים
ספרים לעצמם, אבקש לבל יטרידוני במכתביהם, וידרשו הספרים הנצרכים להם
מן המו״ס בעריהם, או המסבבים בערים הקונים ממני לממכר. וכעת יצא לאור
מחדש סידור חנוך לנער שהדפסתי כמה פעמים, בהוספת זמירות, וסדר תקוני סעודה
לשבת, ומוצ״ש, ופ׳ וישלח, ורבה״ע, ובסופו נלוה אליו לוח הפעלים עם כנויי
הפעלים וכנויי השמות, לתועלת ילדי בני ישראל,
ווארשא בחדש טבת תרמ"ב לפ"ק
יצחק גאלדמאן מדפיס בווארשא
И. Гольннанъ, въ Варшавѣ. — J. Goldman, in Warschau.
Muranowska No 24.
Мурановская № 24.יין כשר על חג הפסח
הנני מתכבד להודיע כי עשיתי חוזה עם האדונים ה׳ געברידער קעמפנער
מפה במסחר היין, אשר זה כמה שנים הם מפורסים בטוב המסחר הלז, והמה מסרו
תחת ידי המסחר מיינות כשרים אשר אני בעצמי הייתי בבעסאראביען ובמקומות
אחרים, וקניתי ת״ל בשם יין טוב מאד, וכשרים גם על חג הפסח ליראים ושלימים
המהדרין ומדקדקים בכשרות על חוט השערה, ואוכל למכור מאלו היינות הן מתוקנים
והן באורגינאהל פאססער, כאשר באו משם על המקח הזול מאד. הן לסוחרים גדולים
והן לסוחרים קטנים לפי ערך הקניה, וכל מי אשר יעשה עמי או עם האדונים הנ״ל
עסק בזה המסחר יהי׳ רוחו נוחה על צד היותר טוב
ווארשא ר״ח טבת תרמ״ב לפ"ק.
משה הלוי קויפמאן חתן הרב ז״ל מאזארקאוו.
.M. Kaufan Warschau, Twarda No. 3 אדרעססע
.Gebruder Kempner Warschau, Dluga No. 5 אוהקמה לפסח מן הריחיים אשר „בזעגרזע". הנודע מאז שהוא יפה
ומשובה במינו, ומחירו מועט לפי הערך, ונעשה בכשרות גמורה, בהשגחה ובשמירה
מעולה על צד היותר נעלה, כאשר יעידו עליו הרבנים הגאונים הי״ו בתעודותיהם
יהיה נמצא למכירה מן יום 1 פעברואר לשנה הזאת 1882, ונבקש את הסוחרים
והקונים החפצים לבוא אתנו במשא ומתן, לפנות אל הקאנטאר של הריחיים מן „זעגרזע״
בווארשא רחוב לעשנא N. 40a, או אל הסוחר של מיני קמח ה׳ קראטקע.
No 3 ווארשא, ברחוב נאווא וויניארסקי
B. Kratke, Warschau No 3 — P. Кратке, Варшава № 3.תחבולה לעשות חיל. מודיעים אנחנו אשר יש לנו גענעראל דעפאט על מדינת
פולין מן הכעמישע פאבריקען של תמצית חומץ (עם סיג
עססענץ), אשר בגלילות מאמבאק, לויפהאק, וויטיכהען, בירקענפעלד, א׳ ווענט-
ראפפ פרידריכסהיטע, וגם לארק. עצמו של החומץ הוא 80%, וחזק לשתותו
אם יערב עם 35 חלקים מים. גם יש לנו תמצית חומץ על חג הפסח עם הכשר של
רבנים מפורסמים מח״ל
פראבין נשלח לכל דורש ומבקש, אם ישלח לנו 70 קאפעיקעס, ובקנית
הראשונה ינוכה לו דמי הפראבע, כל הרוצה לעשות אתנו מסחר וקנין, יפנה כפי
האדרעססע הרשומה מטה.
Lubliner ct. Cohn, Wioclawek Bub. Warschawski.
הרביד העלעקטראמאטריש הנודע לשם בתועלתו ורפואתו לילדים להצמיח
שניהם במהרה ולהצילם מכל פגע, נמצא להמכר אצלי בעד 1 רו״כ לאחדים, ולקונים
עשרה בפ״א א 75 קאפ׳, ולשלוח חפשי דירעקט ע״י פאסט, כן יוכל כל אחד לפנות אל
בפקודותיו לקנות אצלי ספרים עברים ולועזים, ומכ״ע שונים אשר אני סוכן עלידם
הצפור הלבנון, הישראלי, השחר, המליץ, המגיד ושאר מכ״ע לב״י, ומוכן אנכ
שרם בכל הפינקטליכקייט
האדרעססע אלי:
 דוד ארינבערג, רחוב פאליצייסקי בבית יהושע ראטנער No 13 בקאוונא.הודעה
.
אתכבדה להודיע בזה כי החילותי לטחון
ברחיים הקיטורי אשר לי בפה קמח על פסח
וסוחרי קמה שסחרו עמי עד היום, וכן
הסוחרים אשר לא ידעו מטוב סחורתי יוכלו
לפנות אלי עפ״י האדרעססע הרשומה מטה,
וישיגו קמח טובה ויפה מסארטען שונים
ובמקח השוה, עם הכשר מהגאב״ד דפה.
אהרן היילפרין ממעזריטש
אדרעססע
Aрону Гальнерну Мендзндршкешъ,
Сленкоя губ.יצא לאור חוברת שלישית מן ידיעות
הטבע, מאת המפורסם א׳ בערנשטיין נ״י
בבערלין, בהעתקה לשפת עברית צחה וקלה.
ובעוד ירח ימים יו״ל גם חוברת הרביעית.
ע״י המו״ל ג׳ ג׳ זאקס בווארשא.
N. G. Sachs. Warschau, Dzielna No. S.
האיש אשר גמר חוקו בלמודים בהאוני-
ווערזיטעט בפ״ב בתור עורך דין, יודע לשון
עברית, אשכנז, צרפת, איטאליאנית
מבקש לו איזה עבודה במשך איזה שעות
ביום. אדרעססע ג׳ גאלובאוו
N. 11 באלעקסאנדריא גאס שינוי מקום
לאוהבי ומיודעי מרחוק ומקרוב הרוצים
לשחרני במכתביהם הנני להודיע כי מיום א׳
יאנואר 1882 העתקתי את משכני מערזא-
עלין לעיר ניישטאדט-סוגינד גוב׳ קאוונא
כי פה בניתי לי „בית חדש" ופה אשב אי״ה
ימים רבים. האדרעססע אלי היא:
. Говаману, въ М. Иовомѣстѣ-
Сугиндъ Ков. губ. росоiенс. зд.
דאקטאר ה. גאלדמאן
ארצט אים יודישען שפיטאל
וואהנט אויף דער מוראנאווסקי שטראססע
24 № אין דער לינקע אפפיצינע אויף
דעם עד שאיננען ובשוקשאלות ותשובות
לה׳ חיים ליב ריסקיר. הנומערין שעברו אין
בידינו, ומה ששלח יהיה על להבא, לה׳ מאיר נתמקים
בסקוויר הצפירה משטת 74—75 מקחה 3 רו״כ.
להשואלים הנומערין 31 ,27 ,26 משנה העברה
אין בידינו, לה׳ יום
קוויץ בפילוו' לפחות 3 רו"כ
זולת זה לא נוכל, לה׳ שאראגראדסקי בלאדז, ישלח
את המחיר כפי החשבון.אדרעססא שלנו
Редактору газ. ГАПEопра
З. Слонинскому Варшава. או
SStoni mski in Warschan
Dzika No 25a.