K
ברוסיא ופולין.
השולח במוקדם לשנה 5 רו״כ.
ל לחצי שנה, 2.75 רו״כ.
ל לרבע שנה. 1.50 רו״כ. 
 ביתר הארצות 20 פראנק. 
באמעריקא 5 דאללאר.
СK
מחירו באשכנז:
14 רייכם מארק לשנה. 
 בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳. ל
Aמכתב עתי משמיע חדשות
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים. אסיפת צוררי היהודים בעיר דרעזדען.
שאלת היהודים בבית הנבחרים בלעמבערג. הצופה לבית
ישראל. מאת נ״ס הודעות. שאלות ותשובות.דברי הימיםנפלה נפלה מצרים, תל אל-כביר עם כל טורי מבצריו
ורוכסי מצודותיו ומגדלי עוזו נלכדו בידי האנגלים! ערבי-פחה
ותולבי-פחה משנהו נתפשו, וגם לעיר קאהירא בירת מצרים
באו צבאות האנגלים בקול רנה ובתרועת נצחון כמבואי עיר
מבוקעה! השמועות האלה עשו להן כנפים ויצא כברק חצם
ממזרח שמש עד מבואו. בושו וגם נכלמו צוררי אנגליא אשר
זה מקרוב חרפו עקבות הגענעראל וואהלסלייא וימלאו שחוק פיהם
על דרכיו ומעלליו, ולצון חמדו להם על הבטחתו אשר הבטיח
בנאוה ובגודל לבב בלאנדאן לאמר: עוד ביום החמשה עשר
לחודש זה בקאהירא לעמוד, ועתה ראו קטני אמנה ההם את
היד הגדולה אשר עשה וואהלסלייא במצרים, כי באמת הצליח
חפצו בידו לבצע את הבטחתו, וכפות רגלי צבאותיו נחו עלאת תחבולותיו. במשך ימים מספר אזר את חלציו, אך לפתע
פתאום קם כלביא וישם פעם אחת קץ למלחמת מצרים
הנה כן גברה השכלת אייראפא זבת דם ובאכזריות חמה הכריעה
תחתיה עם עני ודל, בזוז ושסוי, קרסו כרעו יחדו כל קדושי
מאהאמעט ונעו אלילי מצרים ולבב מצרים נמס בקרבו מפני
האנגלים אבות ההשכלה וכנעני תבל. אכן על פי משפט ויושר
חטאו האנגלים חטא גדול, אך ההשכלה יצאה ביד רמה ובעטרת
נצחון גדולה מן המלחמה הזאת. „והתכלית הזאת מחפה על
האמצעים״. לא לאורך ימים תראה שם השכלת האנגלים כח
מעשיה ברעם כלי התותח, אך דרכי שלום תבחר ותאיר בארץ
מאפליה ההיא אור דעת וחופש, תגדור כל פרץ ותשובב נתיבות
לשבת, הנה מה נאוו על גדות הגילום רגלי מבשר משמיע
שלום, מבשר ואומר להנוצרים והיהודים יושבי מצרים, אשרחייהם היו תלואים להם מנגד לאמר: שקטה הארץ! הנה כן
נוכל להחליט לדבר ברור כי בא הקץ לשפך דם, אך עוד לא
הושת גבול למלחמה בשלום. מלחמת הדיפלומאטים אשר זה
עתה הגיע לה התור לקרוא אסיפות ולהתהפך מסבות בתחבולותיה.
אולם כה או כה. המעשים אשר כבר נעשו נצבים הם כסלעי
עד ונטועים באיתן וכל רוחות הדיפלומאטיא לא יזיזום ממקומם
המלחמה הגדולה אשר הפילה את המצרים למשואות ותכס
עליהם בצלמות, התחוללה ביום הרביעי לשבוע העבר על יד
תל אל כביר. באור ליום ההוא נסע מחנה האנגלים ממקומו
אשר חנה שם בקאסאססין, ומספרם שלשה עשר אלף איש רגלים
ופרשים. באישון ליל חשך ואפילה באו האנגלים עד תל אל-כביר
וערבי פחה לא ידע ולא פלל כי מלחמה גדולה צפויה לקראתו
וישקוט במכונו, ובין כה וכה תקעו האנגלים את יתדם על כל
נבנון ועל כל גבעה גבוהה אשר בסביבות המצודות, ויהיו
המצרים בעת ההיא אחוזים בחבלי שינה וחולמים חלומות נעימים,
והנה לפתע פתאום נפתחו פיות כלי התותח האנגלים וימטירו
את כדוריהם על מחנה ערבי, ויהם וואהלסלייא את מחנה
מצרים ותהי צעקה גדולה בין חיל הצבא, בכל זאת שנס ערבי
פחה את מתניו ויפתח גם הוא את פיות כלי התותח ויתן מהי
קבלו במחנה האנגלים, אך כמוץ יסוער מגורן היו כדוריו וכקש
נדף קשתו, כי האנגלים כבר קרמו אשמורות ויחצבו מרום
עמדתם על הגבעות הנשקפות על פני מבצרי המצרים, כי
אנשי מדות האנגלים כבר ראו ראשית להם לפני המלחמה ויחפרו
את הככר ההוא, כלו בשליש עפר ההרים ותכנו בזרת את
מרחקי המקומות, ועל פיהם חנו על פיהם נסעו אנשי הצבא
ועל פיהם תקעו את יתדם על הגבעות קו אל קו ממול מצודות
המצרים הרחק כמטחוי כדורי כלי התותח, כי ידעו שבילי
מבצרי מצרים וכל מוצאיהם ומובאיהם ויקלעו אל השערה ולא
החטיאו; אך לא כן המצרים, הם לא ראו בחשכה את מקום
מצב האנגלים ולא מצאו ידם ורגלם בתוך המהומה וימטירו גם
הם מכלי התותח, אך כדוריהם לא נחתו בחיל האנגלים, אכן
כרעם לפני הברק כן היה מטר הכדורים לפני בלהות המלחמה.
אך את הדרך סקלו הכדורים, אבל עד המטרה, עד לכירת
המבצרים, לא הגיעו הגענעראל וואהלסלייא נתן צו לאנשי
צבאותיו להשתער בסער ובסופה על האויב, הפרשים האנגליםסביב שתו אל הסוללות, וצבאות הרגלים התנפלו בחרב וחנית
על היושבים בסתר המצודות. בגבורה נפלאה ובאומץ לב אשר
אין לתאר, עמדו האנגלים במלחמתם זאת בתוך המבוסה והמבוכה.
עין בעין ראו את המות ולא נבהלו, דרכו על כלי תותח, רמסו
על פגרי אדם ובהמה, וכרובים שכולים גזרו על ימין ועל שמאל.
אחרי הרג וטבח נורא אשר נמשך משך שבעים רגעים לכד
וואהלסלייא בסערה את המצודה הראשית. בראות המצרים כי
פור התפורר צור משגבם זה, וימס לבם כדונג ולא קמה עוד רוח
בהם, וישליכו את כלי נשקם ויחפזו לנוס, אך הפרשים האנגלים
מימין וצבאות הודו משמאל הניחו לעומתם ויחסמו את הדרך
לפניהם ויכריעום לפי חרב. ככה התגברו שלשה עשר אלף
אנגלים על שלשים אלף אנשי צבא המצרים הבצורים בתל אל
כביר, ובמשך שבעים רגעים נחלו נצחון גדול ונמרץ, אך לא
התרוננו מנצחונם ולא השיבו את חרבם אל תערה, ביום ההוא
בשעה הרביעית אחר הצהרים נסע הגענעראל מאקפערזאהן עם
מחנהו מרחק חמש פרסאות וילכוד את העיר זאגאזיג, והפרשים
לכדו את המקום בעלבית, ושם נפלו בידיהם מרכבות הברזל
ותקם המסלה בידם, אנשי הצבא מזה פרשו את חרמם על
המסלה העולה אל הבירה, ואנשי הצבא ילידי הודו פשטו
במדבר לתפוש נפשות חיל המצרים, הגענעראל וואהלסלייאהעמיד חיל המצב במאזמה, קאזאסין תל אל כביר, אבי המד
אבי כביר, תעלת המים פתוחה וכל גד אשר הקים ערבי פחה
נהרס עד היסוד, ערבי פחה יצא בחפזון מתוך ההפכה אשר
בתל אל כביר וינס בראש גדוד גבוריו ועמו גם תולבי פחה
משנהו, ויתעו במדבר, אך האנגלים רדפו אחריהם וישיגום
ויוליכום בשבי אל המחנה. כן הלך וואהלסלייא מחיל אל חיל
הלוך ולכוד את כל המצודות והמבצרים. ביום החמישי לשבוע
העבר באו צבאות האנגלים לקאהירא, ויושבי קאהירא קדמו
את פניהם בכבוד והדר ובהמון חונג, עשרת אלפים איש מן
חיל ערבי התפרקו את כלי נשקם בשמחה, חבר קרואי מועד
ואנשי שם יצאו מקאהירא לאלכסנדריא להתרפס, ולרחוב את
הקעדיוו ולהכנע לפניו באמת ובתמים, הקעדיוו בעצמו עתיד
להרים פעמיו לקאהירא וציר אנגליא עומד על גבו, להשיב
לבצרון את סדרי הממשלה. את ערבי פחה ישלח בל״ס הגענ'
וואהלסלייא ללאנדאן, להרנין בו את לבות האנגלים תאבי
חדשות, למען יתענגנו עליו כאשר התענגו למראה פני קעטעוואיא
מלך הזולנסים, ולמראה פני כל „אריה מת" אשר נפל בידיהם
בלאנדאן ישב ערבי פחה בכלוב ימים מספר ואחרי כן ישיבוהו
מצרימה, יצרו צעדי אונו ויאכילוהו מפתכנס כאשר יעשו לכלהגבורים הנכנעים תחתיהם.
גדולים חקרי לב למצב תוגרמא נגד החדשות והנצורות
האלה. הסולטאן שלח על קוי הטעלעגראף ברכה ותודה אל
הגענעראל וואהלסלייא בגלל מפעלי גבורתו ונצחונותיו, ומדי
ברכו אותו בקשהו ג״כ לבל יחדור אל פנים הארץ עם צבאותיו
וע״ז השיב לו וואהלסלויא תשואות חן בעבור ברכתו, אך בנוגע
לבקשתו הודועהו כי על זה ימצא מענה בלאנדאן. רמז לתשובה
הזאת המוכנת בלאנדאן בעד הסולטאן, הננו רואים במאמר מכ״ע
הטהיימס המוכיח כי עוד משך ירחי מספר תעמול אנגליא ביד
חרוצים לגדור כל פרץ במצרים, ובדבר הזה לא תאבה גם לא
תשא ולא תסבול עזר אחרים. ימין האנגלים עשתה חיל וימינד
תחוק חוקים ותכרות ברית שלום, העם אשר שפך את דמו
(תרתי משמע) לו הצדקה לעשות סדרים ככל אות נפשו, עכ״ל .
והנה לא נוכל להאמין כי כל ממשלות אייראפא תעמודנה מרחוק
ולא תדרושנה בחזקה מאת ממשלת אנגליא לקיים את הבטחתה
אשר הבטיחה בעצמה להציע את שאלת מצרים לפני אסיפת באי
כח ממשלות אייראפא, אך מפני תוגרמא לא תפחד ולא תחת
ממשלת תוגרמא מתמוטטת לנפול, וגם ביסמארק בתחבולותיו
לא יצילה מן השבר הגדול הצפוי לקראתה. מאת הקאנגרעסס
הברליני היא יורדת פלאים ואין מעצור לרדתה. זה מקרוב אבד
נירה בטונים, והיום סר צלה מעל מצרים, וגם מספר ימי
ממשלתה בטריפאלים חוצצו, אך לא בזה יאמרו שונאיה די
צרפת לוטשת עין חמדתה על סוריא, ותואנה בפיה כי על ילידי
ארצה ועל הנוצרים היא חופפת, ובכל עת מצוא נכונה היא
לשלוח צי אדיר אל חוף בארות. פתחון פה ומקרה טוב להשתמשבו לא יחסר לצרפת, ובפרט מה נקל הוא לעורר מדנים ומבוכות
בין המושלמנים והנוצרים בבארות ובדמשק, ואז ישלחו הצרפתים
את אנשי צבאותיה לסוריא, והמקום אשר תדרוך עליו כף רגלם
להם יהיה. כן תקרע סוריא מעל תוגרמא כאשר נקרעו טונים
ומצרים, וגם ארמעניא אשר חציה בתוך תחום רוסיא וחציה
בתוך תחום תוגרמא לא תשאר במצב זה וגם היא תקיא את
התוגרים מקרבה. אולם תלאות וזועות גדולות מאלה פרצו על
תוגרמא באייראפא. מן העת אשר שלחה אנגליא יד במצרים
התחוללה תנועה חזקה בכל רחבי חצי האי הבאלקאני, מן גדות
הים השחור עד האדריאטיק ומן נהר הדאנויא עד הים העגע
והיאני התחדשה התנועה אשר שבתה את שבתה משך שנתים
ימים. הלאומים הקטנים אשר על הבאלקאן בראותם את תוגרמא
כושלת ונופלת באזיא ואפריקא, יחשבו את השעה כשירה לכך
לשאוף אל מטרתם הלאומית. ממלכת יון יוצאת מגדרה ותכון
למלחמה נגד תוגרמא, בתקותה לספח אליה את הנפות אשר רוב
יושביהן הם יונים, הבולגארים הריחו מלחמה ויעשו גם הם בלטיהם
ויתקשרו עם אחיהם ברומעליא והם נכונים להרוס את החיץ
המבדיל ביניהם. הרוח הזאת חלפה עברה גם על המאנטענענ-רים, וכבר באו בדין ודברים עם ממשלת תוגרמא ויעוררו
סכסוכים ע״ד הגבול, וזה דרכם תמיד לנקר ולחטט אחרי שאלות
וסכסוכים נושנים בחפצם להקדיש מלחמה. כן הננו רואים כי
ממשלת תוגרמא נלחצה במשעול צר ומכל עבר יסערו אליה
שוטניה להפיצה, מפלת תוגרמא איננה מוטלת עוד בספק
ונשארה רק שאלת: מתי יהיה האות הזה? האנגלים ע״י נצחונם
החישו את הקץ, ואם תלכוד צרפת את סוריא, וממלכת יון
ובולגאריא תקומנה נגד תוגרמא, אז היא לצלע נכונה, ממלכות
המערב וגם ממלכת רוסיא לא תחזיקנה בידי תוגרמא הנופלת
רק שתים הן הממלכות האדירות אשר בתוגרמא תמצאנה חפץ
ומשען עוז נגד שונאיהן הרבים והעצומים, הממלכות האלה
הלא הן אשכנז ואוסטריא, לחפצן נחוץ מאד קיום ממלכת תוגרמא
הרובצת לפתח אייראפא ימה. אולם גם הן אחרו את המועד ולא
יהיה לאל ידן לתקן את המעוות, אחרי אשר הסיעה אנגליא מן
חומת תוגרמא את העמוד הימני הזה, את ארץ מצרים. לכן
העמיק ביסמארק תחבולות לחבל מעשי ידי האנגלים במרמת
דיפלומאטיא, אך לא עלתה בידו, ואף כי מכה״ע העומדים בסודו
מכחישים בק״ן טעמים את מפלת ביסמארק במערכות הדיפלומאטיא
במקצוע השאלה המזרחית, אבל האמת גלויה ובולטת, שנצחון
האנגלים הגורם למפלת תוגרמא, הפיר את עצת ביסמארק ויסכל
את מחשבתו ועמו השיב עד דבא גם את אוסטריא, ועל כן יצאו
מכ״ע אשר להממשלה באוסטריא בלשון מדברת גדולות נגד מאמר
הטהיימס אשר הזכרנו למעלה, אך מה תועיל להם כעת מחאתם
בדבר שפתים, אחרי אשר הנעשה אין להשיב.השאלה אם שלשת החוקים הנודעים אשר יצאו לאור ע״י
הגראף איננאטיעוו נגד היהודים, נוגעים גם אל אחב״י יושבי
פולין או לא, היא מונחת עוד היום כחררה שאין לה הופכין.
גם אחרי חוות דעת שר המשפטים ימאן ראש, לשכת ההיפאטעק
בעירנו ווארשא לאשר ולקיים את ספרי המקנה והשכירות בין
יהודים ונוצרים ע״ד אחוזות ובתים מחוץ לעיר, כאשר הודענו
זה מקרוב. המיאון הזה הוא כחידה סתומה, ובין כה וכה הוציא
שר השוטרים בעירנו צו ופקודה נמרצה אל כל השוטרים אשר
תחת פקודתו ויזהירם להשגיח בעין פקוחה לבל תהיה שום חנות
פתוחה בימי חגי הנוצרים וביום הראשון לשבוע עד שעה הראשונה
אחרי הצהרים, אם יש להפקודה הזאת יחס וצירוף אל החוק
הנוגע בענין זה משלשת החוקים הנודעים או רק הוראת שעה
.)No. 206 היתה, אין אתנו יודע עד מה (גאז׳ ווארש׳
הקוריער ווארשאווסקי (No. 207) הדפיס ידיעה קצרה כתוב
בהאשה „חומרא יתירה" ואלה דבריה: בימי ראש השנה ליהודים
נקראו שני אנשים יהודים לבית המשפט המחוזי בעירנו ווארשא
בתור עדים ע״ד עון פלילי (קרימינאל „פראצעסס), וכאשר לא
באו מפני קדושת היום, הוטל עליהם לשלם כסף ענושים איש
איש כ״ה רו״כ, והשופטים נתנו טעם לדבריהם. שלא נאמר
בספרי החוקים בפירוש שסבה כזאת פוטרת את העדים, גם בעליהריב הכלואים בבית האסורים סובלים מפני השתמטות העדים.
אולם מוסיף מכ״ע הנ״ל. „הטעם והנימוק הזה אינם עולים יפה לא
על פי החוקים ולא על פי רגש היושר. הן שר המשפטים שלח
זה פקודות רבות אל בתי המשפט ובהם הגיד באר היטב שאין
להועיד עדים בימי החג הקדושים להם, ובענין זה אין חילוק בין
יהודים ונוצרים. גם נגד המוסר והיושר הוא לבקש מאת איש
יהיה מי שיהיה, שיפרוץ גדר דתו ויחלל קדושת חגו למען הקל
בזה לרעהו, ועוד יותר תפליא אותנו החלטת השופטים, בהיות
בענין שאנו דנים עליו, שני העדים הנקנסים הם אנשים עניים
שאין ידם משגת לשלם את הקנס הזה, עכ״ל
)No 36 מכ״ע הרוססים מודיעים (ונעתק גם באיזראעליטא
שבעיר קיוב אין משגיחים כעת על החק הקבוע ע״י הממשלה
מאז, שאבות הילדים השוקדים בתי ספר הכללים זוכים בזכות
הישיבה בקיוב, ובשנה הזאת הפכו את הסדר, וידרשו מאת
אבות הילדים אשר חפצו להביא את ילדיהם לבתי הספר
שיבררו במופתים את זכות ישיבתם בעיר, ואם אין בידם
תעודות כאלה אין מקבלים את ילדיהם לבתי הספר. המלמדים
קבלו צו להרחיק נדוד מן העיר, וישלחו מכתב בקשה אל שר הפנים
בו יבקשו לחוס עליהם ולשים לב אל הצורך הנרגש בהם לכל
היהודים יושבי העיר, שר הפנים שלח את מכתב הבקשה אלהנציב, והנציב השיבה ריקם
במכ״ע „וויעק" הננו קוראים כדברים האלה: חברת „חוקרי
קהמוניות המקום" מעיר קיוב פקחה את עיניה כעת על מעשי
היהודים העושים מקח וממכר בשכיות החמדה וחפצים יקרי ערך
ועתיקי ימים מימי המאה הט״ז הי״ז והי״ח איזה יהודים מעיר
קיוב תפשו את המסחר הזה בידם, ובפרט האיש זעמעל (?)
אילזיצקי, אשר לו בית פתוח למסחר ונקרא עליו שם „בית קנין
וממכר חפצים עתיקים״, והוא השיג מידי בעלי אמונתו „כתובה״.
(חזקה או מערופיא?) שהוא כעין „מונופול" המעיד שרק לו לבדו
הרשות לעשות סחורה בחפצים כאלה (הסופר סותר א״ע כי
התחיל לאמר איזה יהודים מעיר קיוב וכו׳ ויסיים במאנאפאל)
והאיש זעמעל אסף ויצבור את כל סגולות קדמוניות העיר והגליל,
כלי כסף וכלי זהב, ושלוחיו יוצאי לכל הערים מסביב לקנות
מאת כהני הדת את כלי השרת העתיקים, ומובן הוא שהם
יסבבו בכחש את הכהנים ויקנו מידם את החפצים היקרים במחיר
מצער. על כן פנתה החברה בבקשתה אל ראשי כנסית הדת,
להזהיר ולהעיד בהכהנים לבל ימכרו ליהודים חפצים כאלה, וגם
אל הממשלה המקומית פנו בבקשתם, לשמור בשמירה מעולה
ולגדור גדרים בעד היהודים לבל יעסקו במסחר זה, הכנסיה
נעתרה לבקשת החברה ותוציא פקודה אל כהני הדת, בה היא
אוסרת להם מכירת חפצים עתיקים להיהודים, עכ״ל מכ״ע הנ״ל
No. 206(
מעיר אדעססא מודיעים בידיעה טעלעגראפית אל מכה״ע
הרוססים בפ״ב, ששם נתפשה על אנית הקיטור „נאכימאוו״
לפני לכתה דרכה לקושטא, חבורה של חמשה יהודים החשודים
בזיוף מכתבי מסע ובמכירתם ליהודים צעירים הפוטרים א״ע עי״ז
מן חובת עבודת הצבא, וזולת זה חשודים הם בהולכת נערות
יהודיות אל בתי הנשים אשר להפחות בקושטא, וגם בפעם
הזאת היתה אתם באניה נערה אחת אשר חפצו להורידה שמה.
החבורה הושמה במאסר, והחקירה והדרישה החלה על אדותם
הנה ידיעות כאלה הן כמלח על פצענו לעת הזאת, ומי יתן ולא
יאמנו דבריהם.
מעיר באלטא מודיעים, כי אנשי השערוריות הפלואים
בבתי האסורים מגלים אל היהודים הניזוקים את מקום מחבוא
הרכוש אשר בזזו, ובדרך זה הצליח ביד איזה יהודים להשיג את
חפציהם בחזרה.אסיפת צוררי היהודים בעיר דרעזדעןבני התופת ואילי השחת אמרו לדבק טוב, שעיר אל
רעהו קרא ויבואו הזרזירים על העורבים ויתאספו לעיר דרעזדען
לעבוד עבודת המן בן המדתא ולגמור את אשר החל הוא:
ממשלת זאקסען החזיקה בשיטת פרייסען, נשקפה בעד האשנבותאמר: ילכו נא הנערים ויצחקו לפנינו, שוטרי הפאליצייא
לא יצאו נגד המשחיתים אבות נזיקין ההם, אשר יעטוף שית
חמס להם ושוד בצהרים היא תהלתם ותפארתם. טרם קרבו
אל המלאכה, החליטו הנאספים לנעול דלת בפני העם וגם בפני
סופרי מכה״ע, כי חרדו מפני סופרי מה״ע הליברלים, רגזו וחלו
העטלפים פן יבקע קרן אורה אל החשכה אשר בה ירביצו תורת
כחשם, על כן אחת גזרו אמר לחתום בעב הענן בעד כל הסופרים
המוליכים את הקול במכ״ע שונים. האחד הוא שטעקקער אשר
לפי שמו הוא מטיף בחצר המלך, אך באמת הוא משכים ומעריב
להטיף את תורת הקנאות בכל בתי מרזח, הוא עמד לימין סופרי
מכה״ע. לפתוח לפניהם את שערי האסיפה, ולהטיל חובה
עליהם לערוך לפני הנאספים את מאמריהם אשר יכתבו ע״ז
האסיפה. הסופרים בעל כרחם ענו אמן ורוב הנאספים נאותו
לדברי שטעקקער, הנה על כן רזות ושדופות הן הודעות מכה״ע
על אודות האסיפה, כי כבר נחבטו ונקפו כנוקף זית ע״י המבקרים
מבעלי האסיפה. ביום הראשון נקהלו באו ללשכת האסיפה שלש
מאות איש, וביום השני ירד המספר הזה עד מאה ועשרים,
וביניהם היו גם ראשי המפלגה מאונגארן: איסטאצצי והבאראן
סימאני, פקיד הצבא שכבר כלו לו שנותיו. ברעדאוו מבערלין
היה ראש לשועלים, אך בפטפוטי מלים עלה עליו שטעקקערהוא השמיע דרשה ארוכה ע״ד הסכנות הנשקפות מקרב היהודים
אל הממלכות והעמים הנוצרים בכל פנות, בעניני המדינה
והחברה ובעניני משא ומתן, ועל כן יחשוב לדבר נחוץ ליצר
עמל עלי חק לגדוע קרן היהודים ולהשפילם עד עפד, מכל הדעות
הכוזבות אשר עלו על לשונו, אזן וחקר החלטות (רעזאלוציאנען)
המסתעפות מהן והמבארות אי זו דרך נכונה שיבורו להם צורר
היהודים להשפיל את גאון זעומי נפשם. ההחלטות האלה ישרו
בעיני רוב הנאספים, אך האנטיסעמיטים הלהוטים והנלהבים מלאו
את ידי הענריצי מבערלין לצאת נגד שטעקקער, ויחוה הוא
את דעותיו אשר על פיהן דרך אחת לפני האנטיסעמיטים והיא:
לגרש את היהודים מהסתפח בנחלת אשכנז. לנגדו קם שטעקקער
ויאמר כי לא יוכל להסכים לדבריו ולקרוא כמהו את קול הקריאה
„יודען רויסן" יען הדבר הזה בדמיון יסודתו ולא יצלח, אך למען
עלות והצליח נחוץ ליסד חברה אנטיסעמיטית כללית נגד הכי״ח.
חברה כזאת תוכל ברבות הימים לעלות על גפי מרומים, אבל
לא כן היום אשר כת האנטיסעמיטית עודנה רפת כח, ולוא
נשאלו בני העם על פי רוב דעות אם לגרש את האנטיסעמיטים
או את היהודים, ברור הוא כי יחליט העם לאנטיסעמיטים לשבט
וליהודים לחסד, אחרי שטעקקער יצא מטיף אחד ושמו דע-לא ראה
ויערוך את מועצותיו להשיב את היהודים מצרימה בהוצאות
האנגלים, ואם לא יאבו לצאת, ישללו מהם את כל משפטי
האזרחים, אך במקום רשעתו שם צדקתו ויציע לקרוא אל רבניהיהודים: לכו נא ונוכחה בעניני הדת. לשמע הצעות המטיף
ריק המוח הזה לא יכלו הנאספים להתאפק ויריעו בקול צחוק
גדול ולא יסף. הציר האונגארי איסטאצצי קרא לפני הנאספים
מגלה ארוכה בדבר שאלת היהודים, ואותה יחפוץ לשלוח אל
כל הממשלות וכל באי כח העמים. שטעקקער לא הסכים ע״ז יען
הדעות המבוארות בתוך המגלה לא ישרו בעיניו אך רוב הנאספים
הכריעו את הכף לצד איסטאצצי נגד שטעקקער, אולם החלטות
שטעקקער נתקבלו בנעשה ונשמע. ראש דברו ששאלת היהודים
איננה לא שאלה דתית ולא שאלה לאומית אך שאלה מדינית
מקור גדולת היהודים היא אהבתם לבצע והשתמשם בכל
מקרה הבא לידם לדכא ולהציק לכל שאינם בני בריתם.
היהודים לפי דברי שטעקקער — משתדלים בכל עוז לבלי תת
לדעות הדת הנוצרית להתכונן באיתן ולפלס נתיב בתוך העם
בענין זה אין בין היהודים הפשוטים ובין היהודים המתוקנים
(רעפארמירטע) ולא כלום, ובכמה ענינים האחרונים רעים
ומשחיתים ביותר. החובה מוטלת על הנוצרים להתרחק מכל
וכל מן היהודים, ובפרט לבלי לכרות ברית מסחר ועסק מקח
וממכר. בדרך הזה ישה ישראל והסכנה הצפויה מקרבו תסור
תחדל. את ההחלטות האלה כתבו הנאספים בסתר, ויש את
לבם לשלוח ספרים כאלה אל כל הממשלות והעמים, האסיפה
הזאת בהבל באה ובחשך הלכה וגם את החלטותיה יקח אופל
אך בין כה וכה הטילה רוח סערה במחנה צוררינו בכל הארצות, וגלגלי הכת האנטיסעמיטית אשר כבר שבתו מעט, שבו להתנועע
בכח נמרץ.
.שאלת היהודים בבית הנבחרים בלעמבערג.לכל עם ועם יש „שטעקקער" מיוחד, וגם להפולאנים
בגאליציה יש משטין כזה אשר כל עמלו ויגיעו, כל שיחו ושיגו
היא בשאלת היהודים. ההדיוט הזה הקופץ בראש הפולאנים
בגאליציה הוא אחד הנבחרים איש נבער מדעת חסר מעלות
ומדות, טעאפיל מערונאוויטש. בכל שנה ושנה כאשר יחל המשא
ומתן בבית הנבחרים הוא יוצא לשטנה נגד היהודים ועורך את
הצעותיו אשר לפי דעתו תפתרנה את שאלת היהודים בדרך
ושרה ונכוחה (?), אולם שפתיו נעות ועטו כותבת מבלי הרף
במכ״ע המשטינים, אך קולו לא ישמע, ובכל זאת לא אבד נצחו
ותוחלתו, וכמחזור קבוע ישוב על עקב בשתו מדי שנה בשנה.
גם בימים האלה, ימי פתיחת בית הנבחרים בלעמבערג, יצא
מערוגאוויטש מגדרו, אך הפעם התחכם בתחבולות ערמה, גלהטפה וכסה טפחים, יען הנסיון מן השנים הקודמות הורהו כי
זרעו נופל על צחיה סלע, לכן המתיק בנופת צוף את העדשה
המרה, וראש דבריו היה, שאין קשר וברית בינו ובין האנטיסע-
מיטום שטעקקער ואיסטאצצי, אך כל חפצו הוא להשוות את
משפטי היהודים אל משפטי העם, ולבטל את הזכיות המיוחדות
והנבדלות אשר להם. לפי דבריו מספר היהודים עולה בער
שלש עשרה פראצענט ממספר הכללי של יושבי גאליציה, ובכמה
וכמה ערים רב מספרם ממספר הנוצרים, ובתוכם גם כן בעלי
נכסים ואחוזות רחבות ידים, ובפנה הזאת פרץ עשרם כדי 14
מן שנת 1861 עד היום, גם התרבות היהודים באוסטריא ואונגארן
גדולה פי שלשה מן התרבות הנוצרים. זאת היתה הצעתו ועל
יסודה הקים את משפטו: הבה נתחכמה לו פן ירבה, ולפי שגעון
רוחו אין המחוקקים יוצאים ידי חובתם, אם אינם משגיחים על
ההבדל הגדול הזה בטבע אשר ראוי לכוון אליו גם הבדל בסדרי
המדינה ובדתי המלכות. מערונאוויטש הוסיף ואמר: בין היהודים
מתחוללת מלחמה פנימית. מלחמת מפלגות (גוזמא נקט!)
והממשלה חייבת להתערב בענין זה ולהכריע לטובת עצמה.
הרב „סופר״ בא בסכסוכים עצומים עם חברת שומר ישראל, והוא
אזן וחקר הצעה לסדרים חדשים, אשר בה יעץ לשוב ולבנותאת סוכת הקהל הנופלת ולתת את העוז והמשרה ביד הרבנים
להיות שופטים ושוטרים בישראל וכו׳ וכו׳, זאת יבקש הרב הנ״ל
ולפי דבריו יש לו פרקליטים ומליצי יושר בפנות הממשלה אשר
יסעדוהו ויתמכהו, וגם אם לא נשא דע למרחוק לראות מה יהיה
באחרית הימים כאשר תצא הצעת הרב סופר אל הפועל (?) הלא
גם כעת אין הממשלה משגחת על עניני הקהל, וסדרי הקהל לא
זזו ממקומם, והאנשים תופשי הרסן עושים ככל אות נפשם באין
מעצור ומפריע, וכל כך גדלה הערבוביא עד אשר רבים מבני
ישראל בעצמם דורשים מאת הממשלה לשים את עינה אל מסתרי
הקהל. גם בעניני החינוך והלימוד חופש בלתי מוגבל נתון
ליהודים, ובחופש זה הם משתמשים, ומחזיקים „חדרים" לחנך
בהם את בניהם, ואין הממשלה מפקחת לא על עניני הלימוד גם
לא על הנקיון ותנאי הבריאות בהחדרים האלה. גם הרבנים יש
להם כל אותן הזכיות הנתונות לכהני שאר האמונות המתהלכות
בארץ בכ״ז אין הממשלה מבקשת מהם לעמוד על המבחן לפני
מורי בית מדרש מדעים, כאשר יבוקש מאת שאר כהני הדתות.
שאלות חמורות כאלה המטיר מערונאוויטש על ראש הנבחרים —
פתח בשאלות אלה, אשר רבן ברשע כסל יסודתן, ומיעוטן הן
שאלות פנימיות לישראל— וקפץ מענין לענין וסיים בעלילת דב
בטיססא עסלאר, ובכפר קטן בקרבת רועשאוו (את המקרה בכפר
הזה כבר הזכרנו בהצפירה במועדו), ויאמר שהעלילות האלהתתבררנה במשא ומתן בשערי המשפט. (הנבחרים ה׳ גאלדמאן
צוקער ופרוכטמאן בקשו מאת מערונאוויטש לברר את העלילה
במופתים, וע״ז השיב הצורר שמופתיו חם מאמרי מכה״ע).
אחרי כן עמד מערוגאוויטש ויקטרג על היהודים בענין שיטתם
המדינית, שהם נוטים תמיד אל הצד אשר שם הכח והיכולת,
ותוך כדי דיבור שב מדבריו ויאמר שאין בדעתו לבקש מאת
הנבחרים למחוק סאת זכיות היהודים אך יבקש לבל יגדשו סאתזכיותיהם היתירות והנוספות על זכיות הנוצרים. אחרי כן קם
הנבחר היהודי ה׳ צוקקער וידרוש מאת הנבחרים למסור את
הצעת מערוגאוויטש אל קאמיססיאן מיוחדה. הנבחר ה׳ גאלדמאן
גמד והטיל מחאה נגד דברי מערוגאוויטש אשר נועז להגיד קבל
גם שהיהודים צריכים לדם נוצרים לצרכי דתם. אחינו החכם
הנ״ל עשה את חובתו באמונה, ואף כי נשיא הנבחרים הראה
את טלפיו ושתקהו בקראו שאין פה המקום לוויכוחים כאלה, בכ״ז
לא השגיח ה׳ גאלדמאן על דברי הנשיא וירם קולו וישמיע
בשפה ברורה מחאה נמרצה נגד קיטרוג הצורר מערונאוויטש.
נחמה אחת מצאנו בדברי המשא ומתן הזה והיא הידיעה
האחרונה אשר יודיעו הסופרים מלעמבערג, כי מן כל הנבחרים
הנאספים בבית היה רק איש אחד אשר קרא הידד וימחא כף
אחרי דרשת מערונאוויטש.מצריםלפנים והיום
עברים היינו לפרעה במצרים זה שלשת אלפים ושש
מאות שנה, וישם עלינו שרי מסים למען ענותנו בסבלותם ונבן
ערי מסכנות לפרעה את פיתום ואת רעמסם. הערים ההן לא
היו מסכנות בר בלבד, אך גם מצודות חזקות ובצורות מפני
השונאים, אשר עליהם נשא פרעה את דברו: והיה כי תקראנ
מלחמה ונוסף גם הוא על שונאינו וגו׳ —. ועוד היום התבצר
ערבי פחה בתוך פיתום ורעמסס. בהשקפה ראשונה יפלא הדבר
בעיני הקורא ויחשוב כי נדבר אליו במליצה חידות, אבל לא
ממשלי משלים אנחנו היום, רק את אשר תשים האמת בפינו
אותה נשמור לדבר. ברור הוא על פי דברי כל חוקרי מצריםכי שני מבצרי ערבי פחה תל אל כפיר ותל אל משוטה, שני
המקומות האלה אשר שמה נחלו האנגלים נצחונם. הם פיתום
ורעמסס מלאכת ידינו ופרי עמלנו, ועוד רבו שמה הנקיקים
והנהלולים המערות והגבים מימי קדם, ובהם נשגבו המצרים
משם שפכו את רוח גבורתם על ארץ רבה, כשרשרת נבלות
מעשה עבות תמשכנה תולדות ארץ הפלאות הזאת. בהן העבר
וההוה קשורים ושלובים, וכפגרי המצרים הקדמונים אשר היו
לאבנים ובעבי גבי מגניהם יעמדו נגד שן העת המכלה כל כן
גם כל זכרונות הארץ ההיא עודם חיים וקימים. הננו רואים כי כער
התגבר שר צבא האנגלים לבוא אל העיר זאגאזיג, שם התאזר
עז להבקיע עד קאהירא, אך אבני נגף רבים התנגשו על הדרך
הזה, פה ומוקש להאנגלים ומעוז ומשגב להמצרים בדרך
העולה לאלקאהירא, הלא היתה העיר הקטנה „מתריה״. העיר
הזאת נשארה כמו שריד כמעט מן עיר התהלה ופנת יקרת
בתולדות מצרים, הבירה „און" או עיר השמש (העליאפאליס),
זה אבן החן בכתר ממשלת מלכי בית פרעה, הליכות עולם
לעיר הזאת, ואחרי בלותה היתה לה עדנה ומצהרים קם חלדה
בימי המאמעלוקים, ובאחרונה היתה לעמק יהושפט, לעמק הבכא
למושלי המאמעלוקים אשר משלו במצרים בימי הבינים, ולפתח
תקוה למושלי המאהאמעטאנים אשר לכדוה בחרבם ובקשתם
עוד בשנת 1515 עמדו מושלי מצרים בני המאמעלוקים על גרם
המעלות ועל גבעת ההצלחה, ולא שקטו במכונם אך זממו לרשת
משכנות לא להם ויתנגשו עם מושל תוגרמא גם התגברו עליווכמעט כבשו את ארצו, אך כעלות בן המלך הגבור והנערץ
הזה על כסא מלוכת מצרים אסף כוכב ההצלחה את ננהו מאת
המצרים, והמלחמה החדשה בין תוגרמא ומצרים הגדילה והאדירה
את הראשונה והפילה למשואות את האחרונה. באמת הננו רואים
כי גלגל חוזר בתולדות מצרים, לפנים משלו שם מלכים מבני
הארץ ואחרי כן באו ההיקסאס ויתפשו את הממשלה, וגם בימי
הבינים באו התוגרים והנה הם ירשו מקום ההיקסאס — ואולי
מלאה גם צבאם, וכמקרה הראשונים יקרה גם את האחרונים
נכבדה העיר „מתריה" לחוקרי קדמוניות מאין כמוה בין כלי
ערי מצרים, כי שם עמדה העיר און לפנים, העיר הזאת היתה
מרכז הדת להמצרים, בה השכינו את האליל „עמון-רע" ראש
האלילים וגבוה על גבוהים. מראש צורים נראנו ומגבעות נשורנו,
כסולם הוא מוצב בימי קדם אשר אין זכר להם, ואין יודע עדמה, מתי החלו המצרים להקדיש ולהעריץ את דת האלילים האלה.
מלבד קדשי הדת אצרה בקרבה העיר הזאת כל סגולות המדינה
וכל משטרי עוז ושלטון. צדק לן בה, בה היו בתי המשפט
והפלילים הגדולים בארץ, והיא היתה גם כן ערש הילדות
לחכמת מצרים, והשערים המצוינים בהלכה אשר בתוכה, הם היו
היכלי החכמה והדעת ומהם יצאה תורה לכל העמים, אפלטון
ואדכסוס, תלעס וסולון ופיתגורוס, כולם ישבו ימים רבים באון
וישמעו לקח הפילוסופיא מפי החרטומים אשר הורו שם מדע. גם
לנו בני ישראל בפרט יקרה העיר הזאת בגלל זכרונותיה הרבים
אשר תאצור בקרבה. בה חמלה בת פרעה על ילד מילדי העברים
ותמשהו מן המים ושם גדלתהו בחצר המלך, זכרונות המונים
המונים בעמק החרוץ ההוא, ופי יושבי המקום מלא הגדות
וספורים על דבר חיי מרע"ה, אך הזכרון היותר יקר ונעלה הלא
הוא שממת מקדש האליל עמון-רע בעיר און אשר כמו בשפה
ברורה יקרא אלינו בסוד שיחו: „עתה ידעתי כי גדול ה׳ מכל
אלהים״. בלכת הנוסע להלאה בדרך העולה לקאהירא יפגוש
עוד שרידי זכרונות קדומים אשר יסודתם בהעתים אשר עברו
עלינו בארץ חם, וגם עליהם נפיץ אור בהמשך המאמרהצופה לבית ישראל(חברת כל ישראל חברים. דעת שר וגדול להרומענים ודעת
אחד מנבחרי האונגארים על אדותה. דין וחשבון של החברה מן השנה
החולפת. יגיעתה ועמלה לטובתנו, עמלה לטובת אחב״י העשוקים
והרצוצים בארצות מושבותיהם, ראש הפנה לפעולותיה ולמטרתה
עבודתה בקדש לחנך את הדור הצעיר בארצות הקדם. מספר בתי
הספר ובתי מחסה ליתומים אשר תחזיק החברה. מצעדי ענק אשר
צעדה החברה קדימה).
היום בפתחנו ספרים, ספרי הזכרונות לשנה החולפת
ובהחזיקנו בשולי השנה ההוא „לקמוץ ממנה את אזכרתה״
מבלי משים יסבו עינינו אל חברת כל ישראל חברים. כציץ
על מצח תתנוסס החברה הזאת על במתי עולם היהדות, ובה
במראה ולא בחידות נראה קושט דברי חכמינו הקדמונים: ואת
הצפור לא בתר, רמז לישראל שהם קיימים לעולם. האחדות
והאחוה בישראל הליכות עולם להן. בימי הבינים בעת היה ישראל
„עם לבדד ישכון ובנוים לא יתחשב״. בעוד לא היו יהודים
צרפתים, יהודים אנגלים ויהודים איטאלקים, אך יהודים סתם
כי הרחיקום והדיחום כל העמים ולא נתנום להסתפח בהם ויהיו
מפוזרים ומפורדים ודתיהם שונות (אויסנאהמע געזעטצע) מכל
עם, אז בעת ההיא אשר הסכינו בני הדור החדש לקראה בשם
ימי החשך", אז היתה האחדות והאחוה בישראל דבר הכרחי
תולדה מחויבת „כפסיק רישיה ולא ימות״. אולם כאשר נפלה
החומה המבדלת בין ישראל ובין העמים, והשערים נשאו
ראשיהם לפני גוי צדיק שומר אמונים ותהי להם הרוחה —
לעת כזאת לא נקל היה להחזיק במעוז האחדות ולנצור את הרגשהלאומי בעצם תומו. אולם ה׳ אלהינו לא מאסנו ולא געלנו
לכלותנו להפר בריתו אתנו. על שדמת צרפת פרח שושן עדות,
היא חברת כי"ח. החברה אשר עליה תוכל היהדות החדשה
לאמר בגאון: „ועשו לי מקדש ושכנתי בתוכם״. בלעדי החברה
הזאת לא היה לנו לולאות לחבר את היריעות, להיות המשכן
בית ישראל אחד. בלעדה היינו תועים מפוזרים ומפורדים איש
לעברו ולא יכולנו לאסור מסטין בכבל האחדות, אך היא נתנה
לנו את היחוד והיכולת, החיל והחוסן, לנצח את אויבינו ולהכריעם
תחתינו. מה גדלו מעשי הזמן! בעוד אשר באשכנז הרעישו
גלגלי המתקנים ויעבירו תער על מטעי קדומים, „ויבשלו את
הגדי בחלב אמו״ כמשמעו, הפילו למשואות את ישראל בהכאיבם
חלקת מחוקקו אשר בו הוא ספון, ויחשבו כי בזה ירימו קרננו
אם ילבשו המטיפים בגדי השרד, ויחבשו להם מגבעות — בעת
ההיא עשה ה׳ נפלאות אשר לא נבראו בכל הארץ ובכל הגוים,
גפה רוח חיים בעצמות יבשות ויתן עליהם גידים ויעלה עליהם
בשר ויקרום עליהם עוד לנפש חיה — שפך את רוחו על נשיאים
אנשי שם אשר כבר רחקו מעמם ולא נשאר להם בלתי שריד
כמעט, בלתי גיד היהודי, לא מעוך ולא כתות, הדופק בלבם ברבכח, וקמו מושיעים לישראל, „והחלב המכסה את הקרב" נמס
מפני אש דת, ויתנבאו במחנה ויתקדשו לשרת בקדש ולהורות
נתן בלבם להדריך את בני עמם במעגלות הדעת והתושיה
ולגאלם מכף כל העריצים. מי האמין לשמועה ומי פלל כזאת,
פאריז עיר הדרור „ולבו של עולם" היתה לאפריון היהדות ולחביון
עוזה. האין זה פלא גדול אשר נוכל לאמר עליו עם נתן החכם:
דער וואונדער העכסטעס איזט. דאס אונז דיא וואהרען עכטען
ואונדער זא אללטעגליך ווערדען קענגען!"
לא לנו להביע תהלת חברת כי״ח, כי בזה כבר קדמונו
צוררינו, מלאכי חבלה ההם בעל כרחם עונים אמן ומתוך גנות
הם באים לידי שבח. נשמע נא מה בפי קאגאלניצאני השר
הרומעני על דברת חברת כי״ח. להרומענים היה שיח ושיג
דין ודברים עם החברה הזאת על כן חקרו עד תכליתה ויבינו
דרכיה. „אויה לנו" הגה השר ההוא נכאים במושב בית הנבחרים,
„עד היום סככו חמשת הכרובים בכנפיהם על ארצות אייראפא,
הם חמשת איתני אייראפא אשר המשל ופחד עמם, והיום נוסף
לנו עוד כרוב אחד, הלא היא החברה היהודית בפאריז. החברה
הזאת תמול היא, בכל זאת גבורת גבר לה; אין לה לא חרב ולא
חנית, בכל זאת חמשה מהם ירדפו רבבות; לשחוק הם לכל
שומעי זכרם, למשל ולשנינה לכל יודעיהם, בכל זאת כתרם ישועה
מעשיהם קנאה; לא אחד מהם חוקם על לאחוז רסן ממשלה
באייראפא בכל זאת אליהם ישברו עיני כל ועיניהם משוטטות
בכל הכל צפוי לפניהם וכל חשך לא יחשך מהם. כל אבירי
עולם המדיני, כל שנאני הריפלומאטיע עבדים הם להם, מצודתם
פרוסה על כל הארצות ובקרסי זהב הם חובקים זרועות עולם
מקרבים מזרח למערב, על כן יתנאו ומלכותם בכל משלה
ואנחנו מה להתקומם נגדם״, כאלה וכאלה הגיד הצר הרומעני
מכאב לב בעמדו תחת הגיגית הכפויה על ראש עמו בימי הקאנ-
גרעסס הברליני, ובסגנון זה התנבא גם ראש צוררינו באונגאריןהאנני איסטאצצי, גם הוא פתח ואמר: „הנני מבקש מאת
נבחרי העם האונגארי להוציא לאור חק חדש להצר צעדי היהודים,
מראש אדע כי תשתדל החברה אשר מלוא כל הארץ ממשלתה,
לקרוע רוע גזר דין זה, מראש אדע כי הם יחתרו בכל עז להפיר
את עצתנו. ואולי יצלח חפצם בידיהם לשימנו לחרפה ולכלימה,
כי מי הוא האיש אשר ירקח כמוהם, ואשר יצלח כמהם לדורון
לתפלה ולמלחמה, אך אני עכ״פ אצא ידי חובתי נגדה נא לכל
עמי". כזאת דבר איסטאצצי ונבואה נזרקה מפיו, כי אם החברה
עשתה זאת או לא — זאת נראה, כי העמל אשר יצר עלי חק
עלה בתהו ומחשבתו הופרה; ומה מנו יהלוך אם פחד החברה
בדמיון יסודתו ואימתה אשר תפיל על שונאיה הרבים והעצומים
הוא אימת מפגיע על הארי
ירגזו המשטינים ואל יחטאו, יחרדו וידומו סלה, ידעו כי
יש עין צופיה הליכותיהם ואזן שומעת סוד שיחם וכל מעשיהם
בספר נכתבים, ויש לאל יד הצופים לבית ישראל להעיר ולעורר
את כל חכמי העמים ומשכיליהם, וכל איש אשר נפשו ישרה
לא עופלה בו לצאת לישע המדוכאים על לא חמס ולהוריד לעמק
יהושפט אנשי המסים מחריבי עולם. האם לא כקוץ מכאיב
וכסלון ממאיר להם הידיעה הפנימית הזאת? האם לא תחוק חוג
ליד מעגלם ותשים גבול לכלוא את רוחם ולהגישם לחרצובות?
ומי פעל ועשה כל אלה, זולת החברה הנעלה מולדת העת
החדשה? הנה על כן כזר נחשבו לנו דברי המבהלים ברוחם
להמיט און על ראש החברה ולהטביע אות קין על מצחה.
עתידים האנשים ההם ליתן את הדין על חטא זלזול הורים ומורים,
ולא את כבוד החברה לבדה ישימו לשמצה, אך את כבוד הלאום,
אשר החברה הזאת היא כתרו ונזרו, יעוללו בעפר, לו יתעוררו
המבקרים ההם על שגיאות הועד העומד בראש החברה, אזי
החרשנו, כי בעלי הועד כאדם יעברו ברית ויוכלו להלכד
במוקשי שגיאות, אולם אם נגד החברה בעצמה ובעיקרה יקומו
למשפט, כי עתה גדשו סאת הבקרת ולא תבוא עליהם ברכה
הועד יוכל לשגות, אך לא כן החברה. הן החברה היא הלאום
כי באמת לעת כזאת אין לנו אות ומופת גלוי ונמצא במציאות
אשר יוכיח לכל באי עולם כי עוד לא נכחד עצמנו ממנו וברית
אבות לא נטשנו, זולתי החברה הנעלה אשר בכבודה נתימר
אשר רק היא תעיד כמופת חי וקים כי עוד חברים אנחנו ולא נעשינו אברים אברים. החברה הזאת היא נשמת הלאום ולריק
ניגע להחיות נשמה יתירה, לברוא חברה חדשה, אך אם לא
ישרו בעינינו דרכי הועד הזה, כי עתה נטל עלינו להשתדל
להטות את לב אנשי הועד אל דרך האמת ולהפיץ ענני הדעות
הקודמות.
אין רצוננו במאמר הזה לעלה ולקלם לחברת כי״ח במליצות
ריקות, לא הבאנו לכם קוראים נכבדים אמרי שפר פורחים
בעולם הדמיון, אך לקחנו מערכת דברים כהויתם הרשומים
בכתב אמת על ספרי זכרונות החברה ושמנו בטנא להקריב
לפניכם, ואלה הדברים אשר עוררו בקרבנו רעיונות אמת אשר
בפתח דברינו. לפנינו ערוכה חוברת חדשה כוללת דין וחשבון
של הועד הראשי להכי״ח בפאריז, מן משך שנה תמימה, אוצר
נחמד היא החוברת הזאת וראי מוצק לראות בה כבמחזה את כל
מפעלות החברה המדוברת, ראשית כל דבר הננו רואים, כי
החברה לא תאמר די במספר חבריה ונפשה לא תשבע מגדולתהואשרה אך משתוקקת היא לעלות למעלה בסולם השלימות
להגדיל ולהאדיר פעלה ולפרוש את צלה על כל בני ישראל,
בארצות מושבותיהם. סובב סובב הולך הרוח להשתפך על כל
בית ישראל, ואין קץ לעמל החברה לקנות חברים חדשים. ישנו
ועד מיוחד אשר תכליתו לאסוף חברים, והועד הזה ישלח דליותיו
ופארותיו וסעיפי סעיפיו בארצות רבות, ואל מול פני המנורה
הגדולה יאירו כל הנרות, וכל הנחלים הולכים אל הים. החוברת
הערוכה לפנינו תשא את ראש החברים האלה בפקודיהם איש
על דגלו, ושם נראה כי מצודתם פרוסה על כל ערי תבל מן
לאנדאן עד ריא-דע- זאנעירא בבראזיליען, ומן פאריז עד חופי
אפריקא הדרומית, מספרם כחמש מאות איש, כולם אנשי שם
אצילי בני ישראל המה, כולם עומדים על המצפה ללחום מלחמת
עמם ודתם בכל נפשם ומאדם, וכולם עמלים לפלס נתיב להדעות
הנשגבות אשר עליהן הטבעו אדני חברת כי״ח, הועד יביע
להם תודה בחוברת הזאת ויבקש מאתם לעמוד לימינו גם מן
היום הזה והלאה. ביתר שאת יתן הועד תשואות חן להרב ד״ר
לאנדסבערג בעיר ליענניץ באשכנז. ראוי הוא האיש המורם הזה
להטיף אמרים מעטים על חין ערכו ועל כח מעשיו ופעולותיו;
הוא זרע על אדמה מלחה, בכל זאת עשה זרעו פרי הלולים!
הוא חתר בכל עז לפחת בלב יהודי אשכנז קרי-הרוח זיקי אהבה
ורצון אל החברה הפאריזית, ועמלו לא היה לריק, וכיונק מארץציה עלתה חברה חדשה באשכנז הנשענת אל הכי״ח הכללית
גם בשנה הזאת הלך מחיל אל חיל, „הנפשות אשר עשה" במשך
השנה עולות למספר 343 ויהי זהב התנופה 15,598 מארק לאוצר
החברה בפאריז — אך לא יסולא בכסף ערך המפעל הגדול בפני
עצמו, אשר הפיל את החיץ המבדיל בין יהודי צרפת ויהודי
אשכנז ויכניסם תחת כנפי חברה לאומית אחת. הועד הפאריזי
יוקיר את המפעל הזה מפז — אשר אסף ה׳ לאנדסבערג, ויעגוד
כתר שם טוב להכורם הזה. אחרי כן יגיש הועד ברכה ותודה
אל האגודה הפאריזית אשר מטרתה לקנות חברים האגודה רבת
פעלים זאת הראתה כח מעשיה גם בשנה החולפת, קנתה חברים
ותפץ מעינות החברה במרחקים, מן כל האגודות האלה הכי
נכבדות הן החברות הגדולות, למטה יהודי אנגליא חברת אגודת
אחים, למטה יהודי אוסטריא חברת כי״ח אשר בעיר וויען, ועל
דגל יהודי אמעריקא חברת שלוחי הקהלות. כל הכנסיות הנכבדות
האלה כופפות את ראשיהן לפני החברה הבכירה הגדולה מהם
בחכמה ובמנין, וישתדלו איש ממקומו להכין אותה ולסעדה באמת
ואמונה. הן לכל כנסיה וכנסיה יש קופה של צדקה מיוחדת
לה, וכל אחת בחרה לה דרכים אחרות להיטיב את מצב ישראל,
בכל זאת אל מקום אחד הן שואפות ועל סביבותיו שב הרוח
אל מקור אחד. חברת אגודת אחים הלאנדאנית תאמר לדבק
טוב עם הכי״ח הפאריזית לכלכל את בתי הספר בארצות הקדם,
חברת שלוחי הקהלות משתתפת במעשה הצדקה במאראקקא,
הכנסיה של הדת (קאנסיסטאריום) בפאריז היא לעזר כנגדה
בטאנגיער, החברה בוויען תרבה לפעול במקצוע אחד ממקצועות
פעולות כי״ח וכו׳ וכו׳. סוף דבר לפלגות החברה אחדות ואחוה
עד ירכה (צענטראל-קאמיטע) עד פרחה (פראפאגאנדא-קאמיטע)
לא יחסר המזג בין חלקיה. אך המות יפריד בין הנאהבים
והנעימים האלה. וחוקי הטבע התקיפום מכל חוקי האדם הראוגם בזה את תקפם. בשנה החולפת הרים המות את תרומתו
ויסעף במערצה פארות יקרות ודשנות, קטף באפו חברים נכבדים
נשיאי העדה אנשי התהלה. ביניהם ר׳ יעקב נחוד ראש הועד
מליפסיא, הרב יצחק נבון מטעטואן ורבים כמוהם. ציון לנפשות
אלה כתוב באצבע הועד על לוחות ספר הזכרון לשנה החולפת
אבני הפנה אשר עליהן תוסד החברה מספרן שלש, ואלה
הן: החברה לעמל נועדה, להשתדל בכל כחה להרים קרן
ישראל, למען יכתבו בספר זכיות האזרחים ולמען ידום ונשא גם
מצבם המוסרי; לעמוד לימין כל העשוקים והרצוצים אשר יסב
באשר הם יהודים; ולעזור אל כל המוציאים לאור ספרים אשר
יוכלו לקרב אל המטרה הזאת, והנה לשפת יתר נחשוב לבאר
כי פנת יקרת השניה במעלה היא היתה עמוד התוך להחברה
בשנה החולפת, ומי יודע עד מתי לא תמוש ולא תמוט הפנה
הזאת ממקומה. הן ההיסתוריה מעלה גרה היא ובפרט בנוגע
לישראל שערי דמעות לא נשלבות. היום יראה הנגע בבית זה
ומחר ישוב ופרח בבית אחר פי סופר מסטון במכה״ע „קרייצ-
צייטונג׳ הוא המדבר אלינו לפי תומו דבר ברור זה: עד היום
לא ידעתי מה ראו היהודים ליסד חברה כללית אשר תחבר את
כל הארצות, לא ידעתי מה טיבו של עובד זה והקשיתי תמיד
לשאול: הלא היהודים חברים הם על פי טבעם ומזגם גם בלעדי
החברה ולמה זה להם ליסד חברה (טלית שכולה תכלת למה
חייבת בציצית?), אולם הפרעות והתלאות אשר מצאו אתהיהודים בימים האחרונים הן הורונו דעה, כי באמת נחוצה
ודרושה לחפצם חברה כזאת אשר מטרתה גנון והציל. החברה
הזאת דרושה לחפצם, אך לא לחפצנו, להם היא למעוז ולנו
למוקש. לכן תהי זאת ראשית מעשינו לנתוש ולנחוץ את
המצורה הזאת אשר בה נשגבו היהודים, עכ״ל. ובאמת צדקו
דבריו על פי השקפתו. השנה החולפת היתה מופת חותך על
נחיצות החברה, וכמעט כל הדין והחשבון וכל חותם תבנית
החוברת הערוכה לפנינו נשקפים על פני הישימון, על ימי
המהפכות והשערוריות. בנקודה הזאת הוציאו המבקרים את כל
רוחם על החברה וינחילוה חרפה ובוז, השליכו אבן לבאר שאנו
שותים ממנה מים, באר חפרוה שרים כרוח נכבדי עם, ויפרצו
גדר: „ערות אמך לא תגלה" במובן המוסרי, אמת הוא שלא
הצליח הועד במלאכתו ואין „אומץ תהלתו בידודון ידודון" (עמי-
גראציאן), ובפרט לא הצליחו השלוחים אשר טחנו את פניהנודדים, טחנום עד אשר דקו ויזרום על פני המים ויטלטלום
הלום והנה — אולם לא נוכל להאשימם בעבור זה, לא נוכל
להאשימם בשום אופן, יען לא נדע דרך אחרת אשר לא הלכו בה
ולו הלכו בה כי אז הצליחו, סגר עליהם הדרך וכמו רוח רעה
שרתה על כל מעשיהם, כמו מאדה שולחה בהם ותחבל מעשי
ידיהם ותהפוך לאכזב את כל תקותם. יקראו המבקרים סדר
עבודת החברה בכל משך השנה ויגידו אם לא באמת ובתמים.
עשו את כל מעשיהם, יגידו אם הם בעצמם היו בוחרים להם
דרך אחרת לו הגיעו למקומם. הן שתי מטרות הציבה לה
החברה בפעולותיה, המטרה האחת היתה: להרעיש עולם נגד
מעשי הפראים האנטיסעמיטים, וחפצם זה הצליח בידם בשלימות,
והמטרה השנית היתה להוציא מן ההפכה את אנשי השרון, ואל
המטרה הזאת לא הגיעה, לא מפאת רפיון ידיה, אך יען היה
הדבר הזה נגד הטבע. הלא נודע מאמר נאפאלעאן אשר אמר
אחרי מפלתו ברוסיא, לאמר: גבור אני להלחם בבני אדם אך
נגד הטבע נשתה גבורתי, וכזאת תוכל החברה לאמר ג״כ ביחוס
האומללים אשר לא מצאו מנוח לכף רגלם מעבר לים, מפני
חולשת גופם וחוסר כשרון לעבודת פרך או לאומנות. מוקשים
ומכשולים רבים כאלה התנגשו על דרך החברה והם הצרו צעדי
אונה ויכשילוה, ועמה הכשילו והפילו למשואות רב אדם הנמשכים
אחריה, רוח כהה מרחפת על פני הדין והחשבון הנוגע לענין
זה. רעה חולה היא, אשר נשאר סרה העודף גם לשנה הבאה
הלא הם אסירי עוני ותלאה בבראדי. החברה לא משכה אתידיה מאתם, היא מרגשת בעצמה את גודל החובה והאחריות
המוטלת עליה, על כן החליטה להשיב את שבותם לארצם
ולמולדתם ולעזור להם בכסף למען ישובו ויקבעו מושבם ויכוננו
עסקיהם, ולתכלית זה תרים החברה תרומת מתנה 1 מילליאן
פראנק; וכל זה איננו שוה להמבקרים ותלונתם לא תחדל.כספוג שסופג את הכל כן קלטו אל קרבן התלאות והפרעות
בתוך הארצות המוכות בנגע האנטיסעמיזמוס, את פעלי החברה
ואת הגינה וכל מעינה, ורק זעיר שם זעיר שם שמה החברה
את עיניה ולבה אל מצב אחב״י בשאר הארצות. ברומעניה לא
מצאה החברה נחת מהברית הברלינית הוסרה משוכתה והיתה
לבער וגדרותיה היו למרמם, ושאלת היהודים ברומעניה לא הגיעה
עוד לכלל פתרון נכון וישר. רק בסערביה מצאה החברה נחמה
וישועה. לפי דברי החוברת אשר לפנינו תחזיק הממשלה וגם
נבחרי העם יחזיקו במעוז הברית הברלינית ויתהלכו בצדק ומישרים
עם היהודים אשר בארצם. במושב הנבחרים (סקופטשינא)
יושבים כעת שנים אנשים והודים, ורב מאד מספר היהודים
נושאי משרות וכהונות בכל ענפי הממשלה, והעם רואה זאת
מביט בעין פקוחה על יציאת היהודים מעבדות לחירות ועל
מעלותיהם וזכיותיהם המוסיפות והולכות יום יום, ולא יכעסו אך
ישמחו על זאת, והיהודים משתדלים לקנות את לב העם ולסגל
להם את כל המדות התרומיות אשר בהן מצוינים טובי האזרחים
להיות ראוים להמשפטים הטובים אשר הוחנו בהם. הן אמנם אין
עוד להחוקים האלה תוקף ועוז, כי הסקופטשינא טרם המתיקה
סוד עליהם ועוד את החוקים הנושנים לא ביטלה, אולם בפועלכבר נקבעו החוקים החדשים ואין פוצה פה ומצפצף נגדם. בקרב
הימים יתאספו בעלי הסקופטשינא וכשיהיו קורים בסדר היום
תעמוד על הפרק לפניהם גם שאלת היהודים ובל״ס תבוא עת
לחננה בפתרון טוב על פי ספר הברית הברליני. להחפיר פני
מתי מעט צוררי הממשלה אשר יצאו ואמרו: התכלית מחפה על
האמצעיים, ויסיתו את ההמון נגד היהודים למען הסיתו אחרי כן
נגד הממשלה, כאשר הודענו לקוראינו בזמנו, הענן הזה לא העיב
את אור החופש והשלום לאחב״י בסערביא וחרפת צוררי ישראל
אל חיקם שבה. הנה כן מצאה החברה מרגוע ותתענג על פרי
עמלה בסערביה, אך תחת זה לא נחה ולא שקטה במאראקקא.
הארץ הזאת האוכלת ישביה היא כעצם בגרון החברה, לא לבלוע
ולא להקיא. רבות עמלה החברה להטות את לב הממשלות לרחם
על היהודים במאראקקא הנתונים להרוג ולאבד למכה ולחרפה,
ותעש חיל, ובאסיפת כל צירי הממשלות במאדריד נמנו וגמרו
לדרוש מאת הסולטאן המאראקקאני לתת ליהודים ולנוצרים חוקה
אחת ומשפט אחד עם כל יושבי הארץ. הם צוו ויעשו הורו
מיד הלכה למעשה ויוציאו את היהודים מרשות צירי הממשלות
אשר בצלם חכו עד היום ויסגירום ליד הסולטאן, להורות לו בזה
כי הם בוטחים בטובו ובאמונתו. רצו צירי הממשלות לעורר
רגש- הכבוד בלב המושל ההוא ולא עלתה בידם, ובין כה וכה,
נשארו בני ישראל קרח מכאן וקרח מכאן, סר צל הממשלות
מעליהם ואוי ואבוי לאפוטרופסות הסולטאן אשר חמתו מרובה
מצלתו, על כן השתדלו ראשי הכי״ח עוד הפעם להטות את לבב
ממשלת ספרד לשוב לפרוש את צלה על האומללים, ואל עליון
היה עם פיפיות שלוחי עמו בית ישראל, והממשלה הקאתולית
שבה להיות למגן לאחב״י מפני חמת המושלמנים. ככה עוברים
בני ישראל כמטלטלין מרשות לרשות, משביל של אור לשביל
של שלג, כבה הם נעים ונדים, וגם בחורבה זו שנכנסו בה —היא אפוטרופסות הספרדים, עוד אינם בטוחים לא מפני המפולת
ולא מפני המזיקין, כי הם יושבים במאראקקא ושם נתונים הם
דיש לכל, ומה יתן ומה יוסיף להם החלום אשר הם רואים
באספמיא? התצא ממשלת אלפונסו למי
לחמה נגד מושל מאר
קא
בעבור היהודים? הן החק: אין ממשלה אחת מתערבת בענינים
הפנימיים של חברתה, עוד לא זו ממקומו—בנוגע ליהודים.
נסורה נא ונראה מה פעלה החברה להתקרב אל מטרתה
הראשונה והקודמת במעלה, שהיא הרמת המצב המוסרי, כאשר
בארנו למעלה. בפנה הזאת רק שערי מזרח פתוחים לפני החברה
ושם היא שומרת את משמרת הקדש בשקידה וחריצות נפלאה.
החברה לא תעצום את עיניה מראות את נגעי בית ישראל,
אהבתה איננה מקלקלת את השורה לראות את המגרעות והמומים
הזמניים אשר נולדו מן הדלות והשפלות החמרית והמדינית, לכן
כל ישעה וחפצה להוציא את הדשן מחוץ למחנה, לא ע״י קציצה
ושינוים בעניני הדת, אשר הילדים המגודלים מכנים אותם
„תקונים״, ולא ע״י עצת התבוללות ואיבור עצמו לדעת, אך ע״י
השכלה והארה מדעית. יודעת החברה כי הדור הישן המגודלבדעותיו ומדותיו הקבועות בו כטבע שני, לא יסור במלוא השערה
מדרכו, על כן היא משתדלת לחנך את הדור הצעיר, וכאשר
ישא האומן את היונק כן תשאם ותרימם מאשפות ללמדם ארחות
חיים ולהדריכם בדרכי יושר. היא תקעה לה יתדות במקומות
נאמנים, יסדה בתי לימוד וחינוך ובתי מחסה ליתומים בכל
הקהלות הגדולות „בכל הערים והאמהות בישראל״ באזיה ואפריקא,
משם תצא תורת ההשכלה להדור הצעיר. בתוך החשבון הננו
רואים שמות הערים: אלעפפא, אדריאנופול, בגדת, בארות,
קאיפה, שומלא, קאנסטאנטינופול, דמשק, דארדאנעלל, יפו.
רושלים, פהיליפאפעל, רושטשוק, סאלוניקו, סאמאקאף, איזמיר,
סופיא, טאנגיער, טאטאר-באזארדזיק, טעטואן, טונים, ווארנא,
ווידדין, אמבאלי, תלא עטנו לתאר עבודת-ענק זאת העמוסה
על שכם החברה, חכמת ההנהגה וכלכלת בתי הספר ואופני
למודם ורוב ההוצאות וכו׳. הקורא הנבון יברא לו בעצמו מושג
קל מן גודל ערך הפעולות הנפלאות האלה, ואנחנו נזכיר רק
מועט מחזיק מרובה מן הידיעות מנהלי בתי הספר משנה הזאת
מבית הספר לנערות אשר באדרינופול מודיעים: בין המקשיבותלקח בבית הלימוד אשר לנו נמצאות בנות יונים, בנות תוגרים
ובנות ארמענים. בלב שלם ובנפש חפצה ישלחון אבותיהם אלינו,
ען ידעו כי מחשבת הכנסת גרים רחקה ממנו. בית ספרנ
עומד ברום כל בתי הספר אשר בעיר, הוא מקדש שם ישראל
ותורתו ברבים ומחנך בחינוך דתי ומושכל ומוסרי את כל הבנות
השומעות בלמודים, וכמעט נוכל לומר כי ברא תקופה חדשה
למצב המוסרי של בני ישראל בעיר הזאת. מבית הספר לנערים
בעיר שומלא מודיעים: זה מקרוב הובא לתוך עניני הלימוד גם
לשון הלאומי, לשון הבולגארי ומאד הועילו חכמים בתקנתם זאת,
כי נערי בתי הספר אחרי השלימם חוק למודם יקבלו בנקל משרות
נכבדות בתור פקידי הממשלה, גם עי״ז חיבה יתירה נודעת
לביה״ס מאת הממשלה. מבית הספר אשר בחזקהו (חלק העיר
קושטא) מודיעים: גרי חלק העיר אשר בתוכו עומד בית הספר
רובם עניים מרודים, ובני עניים אלה הם שוחרים בבית הספר
מן הבית הזה יצא רוח והצלה לרבים מן היהודים יושבי העיר ההיא
וסביבותיה; רבים הם האנשים הצעירים אשר עתה נחלת שפרה
עליהם והם חיים בעושר וכבוד מחכמתם או מיגיע כפם אשר
למדו בבית הספר הזה, ובני פורת ההם יעשו פרי הלולים ופעלם
והדרם נראה על כל קרוביהם וכל הנוגעים בהם, ויש מהם גם
אשר עזבו את עיר מושבם וילכו להשתקע בפאריז, באנווערבווענעציה, ושם הם מחיים את נפשותיהם בכבוד, מטאנגיער
מודיעים: אין חקר להטובות אשר עשה בית הספר לאחב״י יושבי
ארצנו. כל תלמידי בית הספר אשר כלו חק למודם כולם אנשים
ישרים ונבונים, בעלי דעת וכשרון, מוצאים חן בעיני אלהים
ואדם, וכל בחורי חמד המקשיבים עוד בלמודים כולם ישרי דרך,
בריאים וחזקים, חרוצים, אוהבי ודעת ועבודה — והעצלות, נגע
הארץ ההיא, רחקה מלבם. בשנה החולפת יצאו מבית הספר
שבעים נערים וכולם מצאו מקור נאמן למחיתם במסחר או
במלאכה, ורבים מהם הרימו פעמיהם לארצות אחרות וגם שם
דרך החיים סלולה לפניהם. מטאטאר-באזארדזיק מודיעים: מצב
בית הספר עולה כפורחת והממשלה הבינה טובו ותועלתו ותקצוב
סך כסף לתמכו, ויהי לנס לתלמידי ביה״ס הזה שהם הצטיינו
יותר מכל תלמידי בתי הספר האחרים. מעיר טעטואן ומהעיר
הראשית טונים מודיעים ג״כ ידיעות נעימות כאלה.
שנת ברכה היתה השנה החולפת לחברת כי״ח. לערך
אלפים חברים חדשים קנתה במשך השנה בכל ארצות תבל
וכולם נתנו גשמי נדבותיהם בעתם. הועד הראשי מתאזר עוז
למלחמה נגד צוררינו האנטיסעמיטים. בעלי הועד בליענניץ חלו
וזעו ונעו כולמו מפני האסיפה הכללית האנטיסעמיטית אשר נדבר
עליה במקום אחר. מלחמה חדשה לאחב״י באשכנז נגד הכת
של מלאכי חבלה אשר התכוננה עוד הפעם באיתן. לעתות
בצרה כאלה עינינו נשואות רק אל החברה הרוממה והראשית
אשר בפאריז, ולפניה נשפוך שיח: אנא כנה, עורי נא, התעוררי
נא ללחום מלחמת ישראל נגד צורריו הרבים, הרימי במרום
קולך, קול מדבר בצדקה, נגד שריקות עדרי צאן אדם! אנו ליה
ועינינו ליה, כי הוא יחזק את לב החברה לעבודתו, והיתה כגן
רוח וכמוצא מים אשר לא יכזבו מימיו.
ג.ס.יצא לאור ס׳ שנאת עולם לעם עולם
(אוצר ידיעות נכבדות העומדות ברומו של עולם היהדות, מבאר ומברר מצב
בני ישראל ויחוסם אל העמים בכל הארצות בכלל ובארצות מושבותינו בפרט מאז ומקדם
עד ימי השערוריות ועד בכלל מפתח לפתרון שאלת היהודים העומדת על הפרק.
בקרת דתי המלכות הנוגעות לישראל וסדר השתלשלותם, ועוד ענינים נשגבים שלא באו
עד היום בשפת עבר ונחוצים לדעת לכל קורא באשר הוא יהודי, מבוארים בדרך
אריגינעללי עפ״י חכמת התולדה וחכמת המזג).
מאת נחום סאקאלאוו
במחיר 1 רו״כ ישיג כל דורש את הספר הזה מיד המחבר או מיד הרעדאקציאן
של הצפירה (האדרעססע של המחבר הוא ג״כ: ווארשא, דזיקא No. 25), והקונים סך
מסויים יקבלו הנחה כנהוג.
И. Соколову, въ Варшаву Лзикая № 25.
N. Sokolow, Warschau, Dzika No 25.Первоначальни основанiя יצא לאור ספר יסודי הדת לעברים
 בג׳ חלקים ווילנא 1882. מאת שמואל יוסף פין, על ערך יקר
הספר הזה ותועלתו יעיד שם הרב המחבר נ״יגלוי לכל סוחרי ספרים
לתור ולדעת כי העתקתי את משכני ואת בית מסחר הספרים אשר לי לרחוב
נאליווקעס חצר גלאסס No. 17 שם ביתי בית מלא כל טוב מספרי קדש, הן
מילידי דפוסי כמו מגיני ארץ עם כל המפרשים וגם מחצית השקל והפמ״ג בשני
סארטין נייר, מדרשים עם מ״כ ועץ יוסף וענף יוסף סדר הדורות, מחזורים פערטיל
עם מט״ל. ב״ל ולקוטי צבי בשם כמו רעדעלהיים בחמשה חלקים. מחזורים הנ״ל
בתשעה חלקים ושניהם כלולים מאד בהדרם, מחזורים מט״ל וב״ל וע״ט ה״ח דפוס
ארגעלבראנד מחזורים ע״ט ה״ח דפוס הנ״ל ועוד ועוד, ועל כל אלה יש לי רב מכל
דפוס ווארשא וחו״ל הבאים פה ברשיון הצענזור, גם כל מיני ספרי ווילנא דפוס
יאם, קראתי למאהבי בעלי ברית מסחרי מקרוב ומרחוק לפנות אלי, ולחדש עמדו
את בריתם כימי קדם, ואני ועושי דברי על משמרתנו נעמודה להחיש לכל מבקש
את רשימתו בעתה ולתת לאיש ואיש כפי מפעלו ראבאט נכון להפיק רצון, וכל איש
אשר דבר לו רק עם מדפיסי ראם בווילנא יוכל לפנות גם אליהם וישיג את המינים
הנ״ל גם שמה.
שמואל אייזיק פעשעס-אדרעססע ווארשא.
С. А. Пешесу, Варшава Палевкя № 17.
S. A. Pesches, Warschau Nalewki Nr. 17.אל סוחרי אתרוגים
לבעלי בריתנו במסחר אתרונים ולולבים. הננו מודיעים כי שולח במלאכותג
בשנה ההיא ישר לטריעסט ציר אמונים, בקי בטיב הסחורה, כל פרי למינהו, ונבון
דבר האברך המופלג מו״ה נפתלי הירץ פינעס, לדעת ולתור שמה בעדנו פרי עץ הדר
באמת, וכפות תמרים, כולם יפה ומום אין בם. כל איש אשר יאבה לעשות עמנו
חוזה במסחר אגולניע ולאחדים, יפנה אלינו פה ביאליסטאק וישבע רצון, כאשר ישיג
רק סחורה ראיעלע לא מזויפת; ביאליסטאק ר״ח מנ״א שנת ואיש יביא בפריי לפ"ק.
יצחק יאנאווסקי — אליעזר ברוך דארמאןאתכבד להודיע בשערי הצפירה, כי מר״ח חשון הבע"ל הנני נכון לקבל אל
ביתי שני נערים לחנכם על ברכי הדת והדעת ולהורותם שפת עבר ודקדוקה בטוב
טעם ודעת, תלמוד וגם שפות החיות רוסיש ואשכנזית בעצמי ובעזרת מורים מובהקים,
על כשרוני וידיעתי במלאכת החנוך ואמון רוחי יוכלו לשאל את פי הגבירים נכבדי
העיר בפה אשר בבתיהם אטיף לקח זה שנים, המה הגביר המפורסם ר׳ יחיאל דוב
וואלקאוויסקי, ר׳ ליב וויינרייך, ר׳ שמואל ראזענטהאל, ואקוה להפיק רצון ההורים
עצהיו״ט ומועיל. החפץ בזה יפנה אלי על כתבתי כשמי ואודיעו פרטי הדברים
והמשכרת אשר אדרש כפי הלמודים אשר ישית עלי
מ. מ. מירלינסקי.
ביאליסטאק
אHcTopiя кycoшка лбa ס׳ תולדות פת להם נקוב בלשון רוסיש
ומתרגם עברית מאת א. טיקטין, החפצים בהספר הזה יפנו כפי האדרעססע הרשומה
מטה. מחירו לאחדים 40 קאפ׳ עם המשלוח ולמו״ס ינכה ראבאט הגון כנהוג.
Кницишй Магазицъ Вата, Врест-Лиговскъ.הודעה
ציריך, איזראעל. קנאבען⸗אינסטיטוט
גימנאזיום, טעכניקום האנדעלס- אונד
מוזיק⸗שולע, מאטוריטעטס פריפונג פֿיר
אוניפערזיטעט פאליטעכניקום, דיא
אנשטאלט ליעגט אם זעע, אם פֿוסע דער
אלפען, פרייז יאהרליך 1,500 פראנקס.
געהערעס ד׳ פראספעקטע.
רעקטאר לאנדאוי, ראבב. פרעד׳, דער
אידישען געמיינדע.כאשר בית התלמוד בעיר דראבין ידוע
כל הרוצה לשלוח את בנו שמה יפנה על
האדרעססע הרשומה פה.
Г. Давилу Лресслеру въ г. Лнбаву
Куранд. губ. בוכפיהרונג
גרינדליכער אונטעריכט דער איטאלענישען
בוכפיהרונג אונד קויפמאנגישען וויסענשאפ-
טען, ערטהיילט אין דייטשער שפראכע
דער קורזום ביז צום פאללשטענדיגען וויססען
א 30 רובל.
otto Moses, Kowno im Hause 11in
Schewitz.החפץ ללמד את בניו תנ״ך עם באור יפה
ודקדוק, ולבאר כל דבר הקשה בתנ״ך ע״פ
הפשט, יפנה אלי, יהושע טוביה טארלאווסקי,
מורה ברשיון הממשלה מגראדנא כעת
בבית ר׳ אליעזר יעוונין בווארשא, נאלעווקי.החפץ בלמוד הלשונות רוסיש אשכנזית
צרפית, אנגלית ואיטאליאנית, יוכל לפנות
אלי
ביאליסטאק י״ט סיון.
יוסף בהרח״ז סלאנימסקיאיך בעעהרע מיך היערמיט אנצוציינען
דאס איך אם 1 טען יוני ד״י איינע פאבריק
פאן לעדערווארען, אלס פארטעפעהלס,
פארטמאנע, רייזע אונד דאמען טאשעף,
פלעידריעמען, פארטציגארען אונד זא
ווייטער אם היזינען פלאטצע ערעפנעט האבע.
ל. לאנגפיר אין ווארשא
No. 9 גאוואליפקישאלות ותשובות
לה׳ ריבלין החסר שלחנו לו ומכתבו לא הגיע לנו
עד כה להשואל על נומר 30 ,31 לא מהל
לפתור חתימתו, וכבר אמרנו שהחותמים באותיות
מטורפות ובלי שם העיר אל יתרעמו כי לא ישיגו
תשובה, לה׳ קאפלאן ישלח, לה׳ בש״ס הכסף קבלנו
ושלחנו ואיך לא ישיג?
והננו מברכים ברכת השנים עם כל קוראינו
ה׳ יחדש עלינו את השנה הזאת לטובה
ולברכה, אמן.אדרעססא שלנו
З. Слонинскому Варшава
S. Sionimski in Warschau.
Dzika No. 25a.