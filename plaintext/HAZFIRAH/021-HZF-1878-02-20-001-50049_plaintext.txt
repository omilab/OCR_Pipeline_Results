B
ברוסיא ופולין.
 השולח במוקדם לשנה 5 רו״כ. 2
 לחצי שנה, 2,75 רו״כ.
לרבע שנה 1.50 רו״כ. 
ביתר הארצות 20 פראנק. 
 באמעריקא 5 דאללאר
A 
מחירו באשכנז:
2 14 רייכם מארק לשנה.
 בעסטרייך 8 פל׳ לשנה ב
וכן לרבע שנה.
שכר מודעו.
מכל שורה קצרה 5 קאפ'. 
ומשורה רחבה 10 קאפ׳ אג
Sמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע. ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים, ירושלים הוראדנא. אמעריקא. ידיעות
:3
העולם והטבע. מסע בהודו הדרומית מאת קלמן
שולמאן. הטעלעפאן והפאנאגראף יצחק אייזיק עטקין. חדשות
שונות. ידיעה תלגרפיות. הודעות.
.8באשמת אלה כנעני ארץ, אשר ימדו כל דבר מדיני באמת
המסחר, ואהבתם ובריתם ישקלו במאזני זהב הורד עתה
לעפר כבודה, מבחרי חיליה הלכו שבי לפני צר, כל יד
עמל ועוני באתה, ורק אל אנשי ריבה הרוססים עיניה תלויות
עתה לתת לה חנינה כמעט, ולהשאיר לה שם ושארית
באייראפא.
זה ירחים אחדים אשר רבים מיודעי העתים באנגליא נבאו
ויאמרו: כי התוגרמים בהיותם נעזבים לנפשם, ובראותם כי
אין להם תקומה לפני הרוססים הרבים והעצומים מהם, ולשוא
ישאו עיניהם גם אל עזרת ממלכות מערב אייראפא, תעבור
עליהם רוח נקם להתנקם ממאהביהם ואנשי בריתם. יתקכף אל אויביהם ואנשי ריבם יתרפסו לפני ממשלת רוססיא
ויכרתו עמה ברית שלום שלא על דעת בריטאניא וחפציה;
ומה נבהלו חורי בריטאניא ואציליה לראות כי פחד פחדו
ויבואם, ומגורתם זאת באה להם בעצם תמה. בשבוע העבר
הצגנו לפני קוראינו את כל מראה המהומה והמבוכה אשר
מלאו את פני ארץ אנגליא, עת באה השמועה כי צבאות
הרוססים באו בשערי קאנסטאנטינאפאל, ותהי ראשית דבר
הממשלה לתת פקודה אל צי אדיר אנגליא העומד בים התיכון,
לשום פניו אל הדארדאנעללים ולהתיצב מול קאנסטאנטינאפאל.
עתה נודע הדבר כי השמועה הזאת היתה מוקדמת בזמן,
וכי בעת ההיא לא עלה עוד על דעת הרוססים לפרוץ אל
בירת התוגרמים, רק הושיבו את אנשי חילם בהמקומות
הבצורים במסבי העיר, אשר נעזבו מהטורקים, כאמור בדברי
ראשית תנאי השלום. אך ממשלת בריטאניא השתמשה
במקרה הבא לידה, להטות את לב מרבית נבחרי העם
כי יקיימו את דבר כסף העזר וידם תכון עמה בכל
מעשיה.
ש
אמנם גם ברגע האחרון הזה לא יצאה ממשלת בריטאניא
מגדרה, לפסוח על שתי הסעיפים ולהראות פנים שוחקות לכלדברי הימים
 
.ימים רבים משלה ממלכת בריטאניא ממשלה בלי מצרים
בכל ארצות הקדם, ומוטות כנף ממשלתה נטשו עברו ים
התיכון וים הודו; מפני שמה נחתו עמי פרס, סינים, הודו
ומצרים, ולדבריה יחלו כל מלכי ארצות המזרח; ומן כל
ממלכות המזרח היתה תוגרמא האחת המיוחדת, אשר אליה
שמו הבריטאנים את לבם; ברוב תחבולותיהם ועלילותיהם
עלתה בידם לתפוש את התוגרמים בלבם, למען יאמינו אומן
כי רק אנגליא צור משגבם וחוסן ישועתם נגד אויביהם משנות
דור ודור הרוססים. כל הימים אשר מפתחות ים השחור היו
מסורים בידי תוגרמא, היו גם שערי הדארדאנעללים והבאס-
פארוס פתוחים לרוחה לפני בריטאניא, אשר שלחה אניותיה
למאות ולאלפים ארצה קדמה, ותעשר עושר רב. ותמלא
אוצרותיה זהב, אך לא לעולם חוסן, ולכל תכלה יש קץ,
וכפי הנראה בא גם הקץ אל שלטון בריטאניא על רוח עמי
המזרח. המקרים הנוראים אשר מצאו את תוגרמא בימים
האחרונים. הועילו לפקח עיניה ולראות כי הסכילה לעשות.
בהלכה בעינים עצומות אחרי עצת אנגליא; עתה בעמדה על
עברי פי פחת, נקרע התבלול מבין עיניה ותרא, כי אךצד: את אניות מלחמתה בים התיכון צותה כי תעבורנה את
הדארדאנעללים ותתיצבנה מול קאנסטאנטינאפאל, ועם זה הודיעה
גלוי לכל ממלכות אייראפא, כי לא למלחמה פניה מועדור
ואין טובת תוגרמא כל מזמותיה, ודבר פקודתה זאת הוא
רק להגן על חיי הבריטאנים המתגוררים בקאנסטאנטינאפאל
מחמת קנאת הדת של המושלמנים האדוקים. עוד לא עברושני ימים והנה נוכחו שרי המלוכה באנגליא לראות, כי נוקשו
באמרי פיהם. מכתבי העתים בפעטערסבורג מהרו להודיע,
כי אין יסוד לדברי אנגליא, יען כי אין כל סכנה מרחפת
על פני הנוצרים בקאנסטאנטינאפאל. והעיר שלוה ושקטה
כבעת שלום, וביום 10 לחדש הזה שלח הנסיך גארטשאקאוו
את דבריו על ידי הטעלעגראף אל כל ממשלות אייראפא
לאמר: „אחרי אשר ממשלת בריטאניא, בהיותה נשענת על
„הרשיון (פירמאן), אשר נתן לה הסולטאן מכבר, גמרה
בדעתה לעבור את הדארדאנעללים, ולהתיצב מול קאנסטאנ-
„טינאפאל, למען הגן על הבריטאנים השוכנים שם, וכפי
„הנראה נכונות גם יתר הממשלות לצאת בעקבותיה, אם כן
„אפוא תחשוב לה גם ממשלת רוססיא לחובה להגן על כל
„הנוצרים הנמצאים שם. ועל כן תצוה, אשר חלק מצבאותיה
„יבואו בשערי קאנסטאנטינאפאל״ תוכן דברי הטעלעגראמא
הזאת נשלח גם אל הנסיך הגדול המצביא צבאות הרוססים
נגד הדברים הנכחים האלה לא מצאו שרי המלוכה באנגליא
מענה, אחרי אשר הם בעצמם הודו בפה מלא כי רק
בטחון חיי הנוצרים נגע עד לבם, ומדוע זה תצר עיניהם
לראות, כי גם ממשלת רוססיא נכונה לתמוך בימין חפצםזה?
עוד לא הספיקו אלופי אנגליא להתבונן על תוצאות דברי
הנסיך גארטשאקאוו אלה, והנה שמועות חדשות עפו מכל
עברים, שמועות אשר היו בכחן להוציא מדעתם גם את בעלי
רוח קרה ודעת מיושבה, כיושבי האי ויורדי הים אלה.
הטורקים כבר עזבו את המבצרים סיליסטרא, רוסשצוק,
וידדין, עם המבצר ערזערום אשר בארמאניא, והקול נשמע
בכל קצות אייראפא, כי כרתו הרוססים והתוגרמים ברית מגן
ותגרה ביניהם, הסולטאן בקש את פני כבוד הנסיך הגדול
כי ישחרהו כבוד לבקרהו בהיכלו הנודע בשם דאלמא-באַבצא,
ששם יקובל ברוב הוד ותפארת וכבוד מלכים; הרוססים יבואו
בשערי קאנסטאנטינאפאל לא כאויבים ואנשי ריב, אך כבעלי
ברית התוגרמים ומגניהם, מרבית אניות המלחמה אשר לתוגרמא
נמסרו לרוססיא, בעד כסף ענושים כפר הוצאות המלחמה,
וכבד נתנו תחת פקודות חיל ים מהרוססים, למען תוכל רוססיאלהתיצב נגד אויביה הישנים והחדשים בין בים ובין ביבשה,
המיניסטער סאוופעט פחה יצא מקאנסטאנטינאפאל לבא אנדריא-
נאפאל להתיעץ עם הג׳ איגנאטיעוו ע״ד גמר ברית השלום.
ואם כל השמועות האלה לא נתנו קטורה באף ראשי המלוכה
באנגליא, הנה באה שמועה חדשה אשר הפליאה את הברי-
טאנים הפלא ופלא התוגרמים אשר מאז ומקדם היו בנים
מקשיבים לשמוע בקול הבריטאנים לכל אשר יצוום, אלה
התוגרמים אשר לפני שני שבועות הריעו תרועת שמחה
לקראת אניות אנגליא אשר נראו בגבולם, עבר עליהם עתה
רוח אחרת, ויעיזו פניהם לנעול את שערי הדארדאנעללים
בפני אניות אנגליא, ולא נתנו אותן לעבור באמרם כי
הרשיון אשר היה לממשלת אנגליא מאת הסולטאן לעבור את
המעברות, כבר אבד כחו וזכותו; הן אמנם לא היתה אנגליא
היחידה בדבר הזה, כי את גם פני יתר הממשלות השיבו
הטורקים ריקם, כאשר פנו אל הסולטאן לבקש רשיון כי יתן
להם לעבור; אך בעוד אשר יתר הממשלות לא עמדו על
דעתן ולא נכנסו בעובי הקורה, לא השיבה אנגליא את דברה,
ואניותיה נשארו ארבעה ימים רצופים עומדות ומצפות על
יד הדארדאנעללים, עד בא הקץ אל משא ומתן וחליפות
הדעפעשען בין סטאמבול ולאנדאן; בין כה וכה ושרי המלוכהבאנגליא היו במבוכה רבה, כי לא נשאר להם דרך לנטות
ומין או שמאל, האם ישיבו אחור את דבר פקודתם, אחרי
הרעש הגדול אשר הביאו בשערי אייראפא, ולתת על ידי זה
את שם אנגליא לחרפה בעיני כל עמי ארצות המזרח והמערב?
או יעברו את מעברות הדארדאנעללים ביד חזקה ואת פי
הסולטאן לא ישאלו? הנה אם כן היה עליהם להתיצב כצר
נגד התוגרמים, ולהפליא את כל יושבי אייראפא במעשיהם
המוזרים, כי תחת להמציא עזר ותשועה להתוגרמים, יצאו
עוד בחרב לקראתם. ואם גם צלחה בידם לעבור את הדאר-
דאנעללים ולהבקיע עד קאנסטאנטינאפאל, מי זה לידם יתקעלש.
ווב
כי לא יסגרו הטורקים את המעברות בעדם לבל יוכלו
אל הים התיכון? ויהי כאשר ארכה העת על האדמיראל הברי-
טאני המפקד על צי אדיר של ממשלת אנגליא, ודבר ממשלתו
חזק עליו להתיצב מול קאנססאנטינאפאל אם באונס או ברצון
הטורקים, ויתן צו אל אניותיו לעבור הלאה, וביום 14 לחדש
בבקר באו על הים המראמארי, ובעוד שעות אחדות ורגלי
אניות בריטאניא רחפו על מצר ים הבאספארי למראה יושבי
עיר קאנסטאנטינאפאל. ממשלת הפארטא לא התנגדה בפועל
אל מעשה בריטאניא, אך מחתה ברבים, ותודיע כי הדבר
הזה נעשה נגד דעתה ורצונה. והנה אף אם צלחה ביד
בריטאניא למלא את חפצה, אך רבים ישערו כי בדבר הזהמשנת 1856 שגור תמיד בפי האנגליים, ואיך הרימו קולם
על רוססיא כאשר חפצה לשנות את דברי הברית משנת 1856
והנה אחד מיסודות הברית הוא, אשר שערי הדארדאגעללים
והבאספארוס ישארו לעולם סגורים ולא יפתחו לפני אניות כל
ממלכות אייראפא מלבד תוגרמא, ועתה בתת ממשלת ברי-טאניא פקודה אל אניותיה לפרוץ דרך המעברות הנזכרות נגד
רצון הפארטא, הנה היא עתה הראשונה להפיר את דברי
הברית הזה. בין כה וכה ותמורה רבה באה ונהיתה ברוח
עם תוגרמא, הפך לבם לשנוא את מאהביהם ואנשי בריתם
מלפנים, בראותם כי אהבת הבריטאנים היתה תלויה בדבר
חפציהם, נראו כאוהבים בשעת הנאתם, ולא עמדו לתוגרמא
בשעת דחקה, ותחת אשר שם בריטאניא היה מהולל בפי
כל בני קדם. הנה השם הזה מנואץ עתה בפיהם וזכרו להם
לחגא; ראשי ממשלת תוגרמא יגידו עתה קבל עם, כי נקעה
נפשם מהבריטאנים, ובפגוש המיניסטער שעל ענינים החיצונים
סערווער פחה את סופר המכה״ע Daily News דבר דברים
קשים כגידים על עם אנגליא וממשלתו, הלא כה דבריו: עד
רגע האחרון היו רוחי ולבי נוטים אחרי אנגליא, שיטת
המדינה של הבריטאנים היתה לי לעינים בכל עת, ואיש בריתם
הייתי כל הימים, בדמותי כי ברית עולם כרותה בין שני
העמים האלה, ודרך אחד להם בהליכות המדינה; אך עתהבדרכיכם ועלילותיכם, ומהיום הזה הנני מפיר את בריתי עם
עם אנגליא וממשלתו, והנני נכון לבוא בברית עם ממשלת
רוססיא, בדרכיה אבחר ואחריה אלך; ויוסף סערווער פהה
לדבר ויאמר: חפצתי כי הדברים האלה יתפרסמו בכל שערי
אייראפא, למען ידעו כל עמי הארץ איך הולכתם אותנו תועה,
כאשר הפחתם בנו זיקי תקוה, כי תחושו לעזרתנו; שוו נא
נגד עיניכם מצב תוגרמא המורה מאד, צבאותיה הוכו וילכו
שבי, האויב הולך וקרב אל עיר המלוכה, אשר חוצותוה
מלאו מהמון בורחים ונסים מערי המדינה, שרי המלוכה יפחדו
להתראות בחוץ מחמת העם וקנאתו הסולטאן אבד עצה
ממנו, צירי הממשלה נסעו אל מחנה האויב לקבל תנאו
השלום, אשר ישימו קץ אל כבוד הממלכה, והנה אניות
אנגליא נראו מרחוק, להושיט לנו יד תשועה, אך מדי נראו
כן שבו התחמקו להכעיס את רוח עם תוגרמא ולהגדיל את
מרת נפשו". הדברים הנמרצים האלה נשמעו בכל קצות
בריטאניא, וישימו את כל הארץ כמרקחה. עתה כאשר כמעטעבר המועד, הנה לב הבריטאנים כים נגרש, ורוח מלחמה
אחזה את כל כנפות הארץ מסביב, אסיפות העם (מעעטינגען)
תתאספנה בעיר הבירה ובכל ערי המדינה, להלל את שיטת
ה׳ ביקאנספיעלד, לחזק ידי הממשלה לבקשה כי תמהר לצאת
לריב, ולתת דופי בה׳ דערבי, אשר לפי דעתם הביא ברפיון
דעתו מבוכה רבה על עם אנגליא. אל חיל האזרחים מלבד
החיל התמידי נתנה פקודה כי יחלצו חושים לשבת באניות
וללכת לארץ הקדם, האי מאלטא אשר לאנגליא על ים התיכון
בקרבת קאנסטאנטינאפאל, מלא עתה אנשי חיל בריטאניא
מפה לפה, בכל בתי הנשק ובתי מלאכת בלי התותח, יעבדו
בידים חרוצות בלי חשך, ויום ולילה לא ישבותו, אניות מלחמה
אשר לאנגליא בכל חופי חמשה ימי אוקיאנוס נקראו לבא
ולהתיצב לפני מעבר גיבראאלטאָר. להיות עתידות ללכת לארץ
הקדם, וכל איש יפחד מפחד היום הבא. אותות המהומה
והתרגשות הלבבות בבריטאניא נראו גם על פני אוסטריא
ואונגאריא, גם שם גדלה סערת רוח העם והממשלה לשמועה
כי באה, אשר הרוססים והטורקים כרתו ברית שלום מיוחד
מבלי לחוש ולהביט אם ימצאו דברי הברית חן בעיני האונגארים
והעסטרייכים אם לא, גם הרעיון האחד אשר הורה והנההגראף אנדראססי הוא רעיון הקאנפערענץ, הנה נראה כי
כמעט נשתקע הדבר, הן אמנם פה ושם עוד דעות שונות
ע״ד הקאנפערענץ, אלה יחליטו כי ממשלת רוססיא הודיעה
בפירוש כי לא תסכים אשר הקאנפערענץ יתאסף בעיר וויען,
אך בבירת אחת הממלכות הקטנות, במקום רחוק מהמון
תשואות הדיפלאמאטים וסתרי תבולותיהם, גם חפצה אשר הנסיךגארטשאקאוו יהיה ראש המסבים בהאסיפה, באשר הוא הזקן
ובא בימים מכל הקאנצלערים של הממלכות האדירות, ואלה
מחליטים ובתוכם המכה״ע .N. W. Pag כי נאותה רוססיא לקחת
חלק בהקאנפערענץ רק בתנאי קודם למעשה, כי לא יובאו
שם למשפט דברי שלשת השאלות האלה: סדרי הממשלהבארץ בולגאריא פנימה, את הדבר אשר צבאות רוססיא ישארו
במבצרי הבולגאריא על זמן ידוע, ואת דבר חבל ארץ בעס-
סעראביא הרומאנית, אשר תאמר רוססיא להשיב אותו אליה,
ואחרי הדברים האלה ביחד עם שאלת הדארדאנעללים הם המה
גופי השאלות אשר בעבורן יתאסף הקאנפערענץ, הנה דבר
האסיפה בעצמה מוטל בספק, והדעת נותנת כי לא יצא לפעלו,
ובעוד אשר ממכה״ע באונגאריא נשמע קול ענות מלחמה, קול
קורא להיות יד אחת עם אנגליא, וכולם בפה אחד יעידו ויגידו
כי רגעי השלום ספורים, ומספר ימיו חוצצו. הנה מסגנון לשון
מכה״ע הקרובים למלכות בוויען נראה, כי כמעט קבלו עליהם
את הדין, בראותם כי את הנעשה אין להשיב, ואחדים מהם
יראו לדעת כי עוד לא נשתה אמונתם בהאיש המשנה עתים
ומחליף סדרי אייראפא, הנסיך ביסמארק, עליו ישימו תקותםכי יתווך עתה בין רוססיא ואוסטריא וימנען מבוא בדמים;
ובאמת נראה כי ברצון ה׳ ביסמארק עתה לצאת עוד הפעם
על מערכת הדיפלאמאטיא ולדבר דבר באזני אייראפא, וזה
כימים אחדים אשר עזב מקום מושבו בטורתו ווארצין וישב אל
ברלין, להשיב תשובה על השאלה שנשאל בבית הפארלאמענט
האשכנזי: מה דעתו ודרכו בשאלת המזרח, לעת כזאת אשר
דבר הסכסוכים הגיע עד מרום קצו? עתה כל עוני יודעי
העתים צופיות ואזניהם קשובות לשמוע מה יענה ה׳ ביסמארק
על זה, בהאמינם אומן, כי הוא יפיץ אור חדש על פני
השאלה הגדולה הזאת; אך האם תצלח בידו לקרב את
הרחוקים? האם קסמים בידו גם להשיב את שבות השלום,
כאשר הראה את כחו לא אחת ולא שתים לקרוא ריב ומלחמה
בשערי אייראפא ? ימים ידברו
ובארץ צרפת ריב הכתות עוד לא חדל, והבוניפארטיסטים
עם מרעיהם הקלעריקאלים עוד לא תמו, וזה לא כביר אנה
הזמן דבר לידם, להראות כי ככחם אז כחם עתה לנאץ במצח
נחושה את שם הרעפובליק ולדבר תועה על תומכיה ומחזיקיהוביום 2 לחדש כאשר בא למשפט לפני אסיפת העם דבר בחירת
אחד מגדולי הכת אוהבי המלוכה, ויעל ה׳ רוהער הבמתה, —
ויצעק חמס על מעשי הרעפובליקאנים, כי שנאתם אל אוהבי
מלוכה תעור עיניהם לעשות עול ולעות משפט; אף ולא חשך
שפתיו מהשליך שקוצים על הרעפובליק ויאמר, כי אך באשמת
נאמבעטטא נקרעו שני מחוזות הגדולים והיפים בכל ארץ
צרפת עלזאס ולוטרינגא ויספחו על גערמאניא. ויהי כשמע
נאמבעטטא את שם הרעפובליק מנואץ בפי האיש, אשר היה
למטה עז ביד נאפאלעאן לרדות בו בחזקה בעם צרפת, ויעל
הבמתה להשיב חורפו דבר, ובשפתים דולקות נשא מדברותיו
על כל הרעה אשר הביא נאפאלעאן על עם צרפת מיום הפכו
סדרי הארץ וחוקיה בזרוע, וישפוך דם כמים בחוצות פאריז
ביום 2 דעצעמבער 1852, עד היום אשר הפך בלהות על עם
צרפת, בקראו מלחמה על אשכנז, לשמע הדברים האלה
אשר היו כמדקרות חרב להבוניפארטיסטים, קם שאון בבית
האסיפה, כל נבחרי הימין קמו ממקומם ויעזבו את הבית,
אך עד מהרה רפתה רוחם וישובו למקוטם; אחרי כן נתאספובחרי הימין ויתיעצו מה לעשות למנוע את הרעפובליקאנים
לבל ישימו שמות במחניהם, ומאשר כי אזלת ידם לעשות
דבר בבית נבחרי העם, ששם הם בטלים במעוטם, שמו פניהם
אל בית מושב חזקנים (סענאט), הוא הסענאט אשר אך לכך
נוצר, כי יהיה למגדל עוז לכל האנשים ההולכים לאחור
רעאקציאנערע), ואשר על ידו מצא הנשיא מאקמאהאן און
לו להתיר אגודת הנבחרים בקיץ העבר ולהביא מבוכה רבה
על הארץ; אך גם מאת הסענאט יצאו הבוגופארטיסטים וידם
על ראשם, כי רבים מהסענאטארים אוהבי המלוכה, בראותם
כי השעה משחקת אל הרעפובליק שנו את דעתם ושיטתם,
והנם הולכים עתה אחוזי יד עם הרעפובליקאנים ונכונים להחזיק
בידי ראשי הממשלה עתה, ובא האות על זה כי כאשר הציעו
בהסענאט שני חוקים חדשים לטובת הדרור וחפש הדעות אשר
נתקבלו ברוב דעות בבית הנבחרים: כי לא יהיה המשפט
להנשיא וממשלתו להעמיד את הארץ במצב המצור ומלחמה
טרם ישאל את הסכמת נבחרי העם, וכי יותן הרשות לכל
הצרפתים לסחור במסחר הספרים ולמכור כתבי העת ברבים
בלי נטילת רשות מאת הפקידים ושרי המחוז, ויקבל גם הסענאטאת דבר החוקים באין שינוי וגרעון.
הן אמנם עוד לא חדלו יועצי חרש להסית את המארשאל
מאקמאהאן כי ישנה את מעשהו אשר עשה בקיץ העבר, אך
נסיונות הימים שעברו יש בהם די להזהירו כי לא ישוב עוד
לכסלה, בין כה וכה והטיניסטעריום הרעפובליקאנים לא ייעפו
לא ייגעו לעבוד את עבודתם באמונה לטובת עם צרפת, יציעו
חוקים חדשים הנכונים להרים קרן הארץ ולהעשירה עושר רב;
כן היתה הצעת המיניסטער שעל בניני הממלכה ותיקוהדרכים, כי תקנה הממשלה את כל מסלות הברזל, אשר
עד היום היו לקנין עולם לאגודות וחברות קטנות וגדולות,
אשר הרימו למעלה ראש את מקחי הנסיעות והובלות הסחורות
טבלי לחוש לטובת הארץ ומסחרה, אף יכינו עתה את כל
התכונה אל בית שער המצבה הכללית, אשר יפתח ביום 1 לחדש
מאי הבא, קבל כל עמי הארצות
והדבר אשר התכוננה עתה בצרפת ממשלה רעפובלי-קאנית, אשר אין לבה נוטה אל הכהנים היעזואיטים, יראה גם
את פעולתו עתה בדבר בחירת האפיפיור החדש; בחירת
האפיפיור הוא דבר נכבד הצורר בסנפיו גדולות ונצורות, גם
אל העמים אשר אינם מבני הדת הקאטאלית. אם נתבונן
את כל הקורות את עמי אייראפא התיכונה והמערבית בשנים
האחרונות, איך הרבו חבר כהני היעזואיטים להפריע את שלום
הארצות, לזרוע ריב ומדון בין אזרחי ארץ אחת בעלי אמונות
שונות, אשכנז, איטאליא, צרפת, ספרד, שווייטץ ובעלגיא, היו
מקומות המערכה אל מלחמת הכהנים וקדושוהם נגד הממשלה
המדינית וחפץ ההולכים קדימה, העיקרים החדשים אשר חדשפיוס התשיעי בכנסיה הקאטאלית, מאי-שגגת הכהן הגדול ברומא,
והסילאבוס, הוא החרם הגדול אשר הטיל על כל איש השומע
לקול הממשלה המדינית יותר מן ממשלת הדת של הכהנים,
היו לסלע המחלוקת בין ממשלות אחדות וכסא האפיפיור
בארצות אחדות הרימו הכהנים ראש למשול ברוח ראשי העםולהטותם לרוח חפצם, כאשר יעידו המעשים שנעשו בספרד
מיום אשר איזבל המלכה הוסדה מגבירה עד יום שבת על
כסא מלכותו בנה הרך ומשוח מלך, אלפונסו, חניך היעוואיטיב
כלי חפצם, את החרב אשר נתנו בידי הפרינץ קארלאס
להצית אש מלחמת אזרחים בקרב הארץ, את כל המהפכותאשר הביאו על ארץ צרפת, כאשר הסיתו את הנשיא מאק-
מאהאן ההולך בעצת אשתו לשלוח יד בהרעפובליק, ובאשכנז
זה שלש שנה והנסיך הקשה כברזל ה׳ ביסמארק ילחם בהכהנים
בזרוע נטויה, אך הם מחזיקים מעמד ולא נסו מהמערכה עד
היום, לרגלי כל הדברים האלה הנה מובן הדבר, כי לא דבר
רק הוא השאלה מי ימלא מקום אבי כנסית הדת הקאטאלית?
נם לבני אמונות אחרות, והנה דבר בחירת אפיפיור החדש
קשור עם מנהגים שונים אשר אין לנו עסק בהם, אך בדברים
קצרים נאמר כי תיכף אחרי קבורת האפיפיור חוק הוא
להכהנים הגדולים (קארדינאָלע) להתאסף לאסיפה הנקראת בשם
קאָנקלאוו; מספר הקארדינאלים יעלה לשבעים ואחד איש בכל
ארצות הקאטאליקים, אולם אך לעתים רחוקות יגיע מספר
הקארדינאלים לסך כזה, ועתה מספרם בכל ארצות הקאטא-
ליקים ששים וששה, ועליהם להתקבץ במושב סתר, יעמדו
למנין, והאפיפיור יבוחר על פי רוב דעות, אך לפי חוקי
הבחירה, יש הצדקה גם לממשלות העמים הקאטאליקים, צרפת,
אוסטריא, איטאליא וספרד, לחוות דעתן ולהגיד במי יבחרוובמי ימאנו. דעת לנבון נקל כי יש חפץ לשלשת הממשלות
הראשונות, כי אבי האמונה הקאטאלית יהיה איש שלום אוהב
מנוחה, בעל דעות ממוצעות, ולא יהיה לכלי חפץ בידי
היעזואיטים מפריעי שלום הארצות, ופעולת שלשת הממלכות
הנזכרות כבר נראו על פני הקאנקלאוו, יען כפי הנראה גברה
דעת הכת החפצה לחיות בשלום עם הממשלות וזמן החדש
על כת הקנאים מקצה האחרון, כאשר עמדו הקארדינאלים
למנין היתה דעת הקנאים וחפצי קרבות, כי הבחירה לא
תהיה בעיר רומא, אך על האי מאלטא אשר לממשלת
אנגליא, באשר זאת תהיה כעין מחאה וגלוי דעת כי האפיפיור
והכהנים לא מחלו על זכותם ועל ממשלתם המדינית ברומא
והנם חושבים עצמם בחזקת סכנה ברומא תחת ממשלת מלך
רומא גוזל ארצם ונחלתם. ויהי כאשר פתחו את צואת פיוס
התשיעי וימצאו שם כתוב מפורש, כי יצוה על הקארדינאלים,
אשר בחירת האפיפיור אשר ימלא מקומו תהיה בעיר רומא
ככל מנהגו וסדר הבחירות שהיו לפניו באין נגרע דבר. צירי
הממשלות הקאטאליקות כבר באו לכלל דעת אחת, ויודיעו
את סוד הקארדינאלים את שמות הכהנים אשר ימאנו, בהםכי יושם עטרת האפיפיור על ראשם, באשר הם נודעים למקנאי
קנאת הדת במדה יתירה בין כה וכה וממשלת איטאליא
הודיעה גלוי אל כל ממלכות אייראפא, כי תהיה מגן וסתרה
על סוד הקאנקלאוו, ותשלח גדודים אחדים אל ארמון הוואטיקאָן
לאות כבוד ומגן להיות לשומרי ראש הקארדינאלים. ולמען
קדם את פני שאון רוח העם ביום קבורת הפאבסט והתאסף
סוד הקאנקלאוו, הנה קראה את צבאותיה ותצוום כי יהיונחתים במסבי העיר רומא.
ירושלים יום ו׳ עש"ק לירח שבט.
גשם רב למאד ירד באלו הימים בכל ערי פלשת, ויעש
שמות בארץ. כל הדרכים נתקלקלו, העמק אשר מתחת הר
הרמה — מקום קבר שמואל הנביא — נתמלא מים על כל גדותיו,
ואכרים, אחדים יושבי הרמה נמצאים בירושלים זה ימיםאחדים, ולא יוכלו לבוא לבתיהם, כי שטף המים יגדור את
דרכם, כאלף אילנות נשרשו סביב בית לחם מסערת הרוח,
ושטף המים הוליכם למרחוק, לפי דברת זקני ירושלים לא היה
חורף עז כזה זה רבות בשנים.
הפקודה אשר יצאה זה שבועות אחדות בממלכת
תוגרמא, כי יסופחו כל בני הדתות השונות לחיל צבא הלאומי
(נאציאנאלגארדע) הגיעה באלו הימים ירושלימה, ופחת עירנושלח להרה״ג הרל״צ הי״ו, כי יפקיד איש עברי אשר ישב
בהקאמיסיאן הנועד לזה, מכל בני הדתות הנמצאות בירושלים,
ועד כה לא נמצא איש אשר יקבל עליו המשרה הזאת -
הפקודה הזאת מוגבלת לעת עתה רק על צבא האזרחים.
אולם לפי דברת מכה״ע הטורקים, תצא בקרוב הפקודה כי גם
לצבא התמידי יסופחו כל בני הדתות השונות הנמצאות בתוגרמא,
ולא יהיה עוד פדות בין מחמדני לנוצרי ויהודי
האכרים יושבי סביב קרית ארבע, מאנו הפעם ליתן מהם
אנשים חלוצים לצבא, באמרם הלא הננו הולכים למות, טוב
לנו כי נמות במקומנו מלנפול בחרב הרוססים. פחת עירנו
הודיע הדבר ע״י הדילוג רב לפחת דמשק, ואחרי שולח לו
מדמשק חיל צבא למכביר, ערך אתם מלחמה, דם רב נשפך
משני הצדדים, ובעמל רב עלה ביד הפחה להביא את צוארםתחת עול הממשלה.
הפקודה יצאה מאת ממשלתנו כי כל אלה אשר נתנו
אל המהפכת ואל הצינוק, ומשפטם נחרץ להיות אסירי אני
וברזל, או להצמית חייהם בבור. כולם ישולחו למקום המערכה,
למען מלא את מספר הצבא הדרוש, וגם מעירנו נשלחו
כעשרים איש אשר היו אסורים בבית הסוחר, לשדה המערכה.
היוקר הנורא ימשול עדנה בארצנו ממשלה בלתי מוגבלת, גם
מחלת המאזערין אשר שמה משכנה בירושלים זה ירחים
אחדים, לא משה עדן מקור העיר, וילדים רבים מידה נגזרו
ירחם ה׳
ביום שני שבוע העבר קראו רבני עירנו עצרה. כל
אהלי המסחר סוגרו על מסגר, והעושים במלאכה שבתו
ממלאכתם, ומצהרים עד ערב שפכו כל העם שיח לפני ה׳
בבתי התפלה, מטיפי העדה הטיפו, לפני ההמון דברי מוסר
ויוסיפו העם לבכות בכי גדול, ישקיף ה׳ ממעון קדשו
על עניי עמו ויאמר למלאך המשחית הרף ולא נוסיף לדאבהעוד.
בשבועות האלו שלחו פקוא״מ דעיה״ק בעי״ת אמשטרדם
לערך חמשת אלפים פראנק ליד הרמ״י גאלדשמיד הי״ו, למען
יקנה בהם קמח לחלק לעניי ציון, מלבד הכסף הרב אשר
שלחו עד כה על הדבר הזה. גדולים המה מעשי פקוא״מ
דאמשטרדם, ולולא חסדם הגדול, נמוגו בני ציון היקרים
מזלעפות רעב. יהי זכר המתנדבים והעוסקים ברוך
יעקב גאלדמאןהוראדנא. אין לך דבר אשר לא נגעה בו יד התמורה במשך
הימים האחרונים האלה. כל דבר, כקטן כגדול,
החליף צורתו, וילבש אדר יקר תחת מעטה כהה. גם על
בית הכנסת הגדול מעירנו עברו גלי הזמן הנאור, וישטפוהו
וינקוהו, והנהו מתנוסס כעת כאבן גזר
זה זמן כביר אשר נחה רוח ה׳ על האיש היקר והנכבד
ר׳ משה באדקאווסקי ז״ל, והוא היה הראשון אשר החל לפאר
את מקדש המעט הלזה שארית מחמדינו, ואחריו החרו
החזיקו הגבאים החדשים ואנשים יקרים ונדיבים, ויוסיפו אומץ
ליפהו בכל מיני פאר ויופי, עד כי בימינו אלה לא תשבע
כל עין מראות את הדר תפארתו, וכלו אומר כבוד, לא
אתאר לפניך, קורא יקר את מראה הבית הזה ואת תכונתו
כי מי זה האיש אשר יעצר כח להציגו כמו חי לפניך בכל
זיוו והדרו, אפס קצהו תראה וכלו לא תראה: דרך שתדלתות יקרות המתנוססות ביפי מלאכתן המפוארה. מחוקה
עליהן מעשה צעצועים ודמות פרחים ושושנים, ותפתחנה מבית
ומחוץ; נרד במעלות עצי אלון, אשר מצדיהן מזה ומזה
כרותים טורי עמודים קטנים, הביתה; ונעמוד על רצפת
לבנים. ארך הבית הזה, רחבו, קומתו וטורי חלונותיו הגדולות
והקטנות ערוכים זה לעומת זה במשטר ישר ונכון. עד להפליא.
קירותיו משוחים בששר ירוק מתנוצץ; והעולה על כלם הוא
הספון, הוא נעשה ע״י חרש חכם ונבון מאין כמוהו; בגלי
הים ירומו ויושפלו עליו גבעות ועמקים מפותחים כפתוריםפרחים, פטורי ציצים וכותרות. ארבעה עמודים גדולים ויפים
מאד יתמכוהו בתוך, אשר ביניהם היא הבמה; בסביבות
העמודים ההם תלויות במעגלה מגורת נחשת קלל על שרשרות
משוחות בצבע לבן; גם על הכתלים והעמודים מדובקות מנורות
זכוכית יקרות בעלי קנים, המפיצות אור יקרות על הבית
הנאדר הזה ככוכבים בשמים; במשטר וסדר נכון עומדים
כסאות למושב ושולחני תפלה, ודמות אחד לכלם כמו מבטן
אחד יצאו; הנקיון שורר שמה בכל עת, וידי השמשים מלאות
עבודה כל היום לטהר את הבית הזה למען היות לו ברק.
סוף דבר הוא בית נחמד כלול בהדרו, ועוד ידים נטויות
עליו לעטרהו הוד והדר; כי על כן כבוד נדיבי
עירנו, המה יעמלו שכם אחד לרומם את בית מקדשנו
המעט, אשר על כן להם נאוה תהלה; כי מהם יראו וכן
יעשו בכל הערים הקרובות והרחוקות, ויראו לדעת מה העת
החיה דורשת מאתם, ואז אך טוב ושלום יהיה לנו:
אברהם יצחק אויערבאךאמעריקאאחדות הקהלות באמעריקא *)
בשנת 1849 הרב הגדול מהור״ר יצחק מ׳ ווייס נ״י
היושב על כסא הרבנות בעיר צינציננאטי בא בסוד עם הרב יצחק
ליעסער נ״ע — אם כי שניהם היו רחוקים זה מזה בדברים
הנוגעים בתורת ודת ישראל. כרחוק מזרח ממערב, הראשון
הוא רעפארמער והשני היה ארטהאדאקס — בכל זאת התיעצו
יחדיו להעיר לבב קהלות אמעריקא לשלוח צירים (דעלעגאטען)
אל מקום אחד ולהתאסף אסיפה גדולה להתיעץ על דבר
התיסדות בתי חולים ובתי יתומים ובית מדרש רבנים בארץ
הזאת. אמנם כל עמל הרבנים הנ״ל היה לריק ותקותם נשארה
מעל. בשנת 1855 הרב ווייס נ״י לא שקט ולא נח עד אשר
הצליח חפצו בידו לקרוא אסיפה גדולה בעיר קליוולאנד
והנאספים כולם בפה אחד גזרו אומר להוציא את מחשבות
הרב ווייס לפעולות ידים, אמנם אחרי שבועות אחדים קהלות
אמעריקא נפלו בחיק העצלתים, ואין אחת מהן הראה את נדבת
רוחה לדוזיל זהב מכיסה לתמוך בידי מיסדי הבתים הנ״ל,
ובכל זאת נפתח בית מדרש הרבנים אשר נקרא אז „ציון בית
מדרש", וששה עשר תלמידים למדו לקח בתוכו, אמנם מקץ
שנתים ימים בשנת 1857 והבית הנ״ל נסגר לעולמי עד מסבת
חסרון כסף.אולם בשנת 1872 איש נדיב לב עשיר גדול שמו יזכר
לטוב, M. Loth נבחר לפרנס בקהלת הרב ווייס והוא המתיק
סוד עם הרב בינו לבין עצמו, והבטיח לו נאמנה לעשות את
כל אשר לאל ידו בעד דברים הנוגעים לטובת אחב״י בכלל.
ובאמת על ידו נקרא בצינציננאטי בחודש יולי בשנת 1873
אסיפה גדולה מתשע עשרה קהלות אמעריקא, והן יסדו את
אחדות הקהלות בארץ הזאת, השוררת כעת בתקפה וגבורתה
( American Hebrew Union Congregations.American Hebrew Union Congregations ,ונקראת בשם
אחרי שנה תמימה מאסיפה הנ"ל, התאספו הקהלות הנ״ל בעיר
קליוולאנד ויעשו להן חוקים (שטאטוטען) לנהג על פיהם את
בית מדרש הרבנים, ויבחרו להן מנהיגים טובים אשר הוציאו
את החוקים הנ"ל לפעולת ידים
בשנת 1875 הרב מוה״ר יצחק מ׳ ווייס נ״י נבחר לפרעזי-
דענט, והח׳ מוה׳ שלמה עפפינגער נ״י נבחר למורה ומנהל
לבית המדרש, אשר הכיל בקרבו אז אך חדר אחד עם ארבעה
עשר תלמידים. אולם מעת הזאת בכל שנה ושנה בית המדרש
הנ״ל, הלך הלוך וגדול ויתרבה בחדר אחד ובמורה אחד; עד
כי בשנה הזאת נתיסדו בו שלשה חדרים ושלשה מורים, הרב
ליליענטהאל, והארריס, ועפשטיין המה המורים, החדרים נחלקו
בשמותם .B. C.D, בחדר 8 תמצא תשעה תלמידים, ובחדר 6
חמשה, ובחדר 9 עשרה תלמידים, הרב ווייס ילמד את
התלמידים ש״ס ופוסקים חנם אין כסף, והמורים האחרים
ילמדום בידיעות ולשונות הנצרכים לכל איש משכיל אשר יקדיש
חייו להיות רב ומגיד מישרים בארץ הנאורה הזאת.בית המדרש הנ״ל נוסד על יסוד נאמן בצינצים
וכמעט כל קהלות אמעריקא נתאחדו באגודה אחת להחזיק
בידי הבית הנ״ל, אוצר הכסף אשר נאסף עד היום הזה ואשר
הושם לקרן קיימת בעד בית המדרש עולה לשבעים וחמשה
אלף דאללאר בימים האלה נשי קהלות רבות בארץ הזאת
American נתעוררו ע״י הכרוז אשר יצא במכה״ע האנגלית
ע״י הרב ווייס ליסד חברות ולקבץ בכל שנה ושנה
כסף בעד תמיכת התלמידים העניים בבית המדרש, הנ״ל
וכה נקוה אשר מהבית הנ״ל יצא תורה לישראל בארץ הזאת.
ועתה לא יבוש עמנו באמעריקא, ופניו בל יחודו, כי גם אתנובעד טובת אחיהם בכלל ובפרט, יתן ה׳ אשר אחדות אחב״י
בארץ הזאת ובכל מקום תתרבה ותתחזק. ואז יקויים בנו דברים
העתיקים „מי כעמך ישראל גוי אחד בארץ".
צבי פאלק ווידאווער הלוי
רב ומ״מ פה עוואנסוויל באינדיאנאלהר
האל-ל-
ידיעות העולם המע
מסע בהודו הדרומית(המשך מגליון 6).
מעיר האיירעראבאר נסע הנוסע גראדידיער לעיר מאדראם,
ובדרך מסעו הגיע אל מחוז קארגול, ושם ראה היכל יפה, אש
צלם דמות האליל אשר לכבודו נבנה ההיכל ההוא. הנהו
מתגולל בדומן על פני האדמה מחוץ לההיכל, כי עובדי
השליכוהו מתוך היכלו ככלי אין חפץ בו, ואם יפלא
בעיני הקורא איך נועזו ההודים הנצמדים לאליליהם בכל
נפשם ובכל מאודם, להבזות כה את צלם אחד מצלמי אליליהם,
אודיעה נא אותו פשר הדבר: אנשי כפר אחד אשר בטחובאליל ההוא כי ישמרם מכל רע, חרה אפם בו על אשר לא
עשה את חובתו, כי שתי פעמים היה כפר מושבם לשרפה
מאכולת אש, והאליל העצל ההוא טמן ידו בצלחת ולא הציל
את הכפר מיד להבה, ובחרות אפם בו יסרו אותו למשפט
וישליכו את צלמו החוצה לחרפות ולדראון, ויציגוהו למוסר תוכחה
לכל האלילים, למען יראו את אשר נעשה לאחד מעדתם
וייראו, ולא יזידו עוד לעמוד ברחוק בבוא על עובדיהם צרה
ומצוקה.
בהגיע הנוסע ההוא לכפר קאראפא ראה כי האכרים עובדי
האדמה מביאים קרבן מנחה לאליליהם, לבעבור ישמרו את
תבואות השדה מארבה ושדפון, וקרבנם עז משלשת אשר
קרעו את קרביה מתוכה וינתחו אותם לנתחים קטנים, ויפזרועליהם אפר ועלים בלים ואחרי כן השליכום על פני השדות
בדרכים לא סלולות ובארחות עקלקלות התנודד הנוסע
עד אשר הגיע אל מחוז טריפעטי, ושם ישב במרכבת מסלת
הברזל ויבוא עד שערי עיר מאדראס, עיר גדולה ורבתי עם.
מאדראם נודעת לתהלה בכל ערי ארץ הודו בגלל המתעתעים
(גויקלער) והמנחשים (שלאנגענבעשווערער) ואוחזי עינים, הנמצאים
בתוכה במספר רב ומפליאים לעשות, המתעתעים יעשו אותות
ומופתים כיד המהירות הנפלאה הטובה עליהם, רבים מהם
הולכים במחול על הבל דק הנטוי ברום רקיע מראש מגדל
אחד עד ראש מגדל שני הבנוים לתלפיות, והבים מהם ירכיבו
על ראשיהם שנים או שלשה אנשים איש איש על ראש
אחיהו וכלם יחד נצבים כה על גב סוס שוטף במרוצתוועוד מעשים כאלה אשר יעשו אנשים כאלה גם בארצות אייראפא,
אך לא באופן נפלא כאשר יעשו הם נפלאות גדולות מאלה,
אשר יפליאו באמת את עיני הרואים, וגם עיני מטיבי ראות
וחכמי לב, יעשו המנחשים וחוברי חבר אשר בעיר באדראם,
כי הם אוחזים בידים ערומות נחשים צפעונים אשר רעל ומות
בפיהם. גם חוגרים אותם על חלקת צוארם ומשחקים בם
בצפור, ולא יקרם כל אסון; רבים מעדת המנחשים ההם ישאו
על כפים גם את הנחשים השרפים הנודעים בשם בעלי צוהר
עינים (Cobro capella, Coluber naia) (בריללענשלאנגען),
ויחזיקו אותם בראשיהם ויהיו למטות בכפיהם, ישרקו ל
ישמעו לקולם, יחללו להם בחלילים וירקדו לפניהם, רבים
אומרים כי המנחשים יגריסו את שני הרעל אשר בפי הנחשים
ההם, ועל כן לא ידעו ולא ישחיתו להם, אך אין נכונה בפיעת קמו הנחשים ההם לשחק על פי המנחשים, ויתבוננו כי
כל שני הנחשים מתאימות בפיהם ואחת מהנה לא נעדרה.
והנכון הוא כי המנחשים יודעים על פי נסיון, כי הנחשים ההם
בכל עזוז חמתם ואש עברתם יראים הם ורכי לבב וחרדים
לקול עלה נדף, ובאכלם עוד לשובע ומעיהם ימלאו. לא
יזילו עוד מיץ רעל וחמת עכשוב אשר תחת שנימו, עד אשר
ירעבו שנית ובטנם תחסר, זולת זאת יעשו עוד המנחשים
תחבולות שונות, עד אשר הסכן יסכינו עמהם הנחשים ההם
ויתנום לגעת בם כפעם בפעם מבלי עשות להם מאומה, גם
ילמדום מעט מעט לשמוע בקולם לכל אשר יצוום, האיש
אשר יהין וירהיב בנפשו עז לנגוע בידיו בעוד נחשים חיים
הוא יודע כי בהעביר איש את כף ידו הנה והנה על עור
הנחש לארכו, יכנע הנחש תחת ידו ולא ישופנו עקבאחדות על עור הנחש, יפעל בו פעולת המאגנעטיזמוס ויפל
עליו תרדמה עד ירדם חושיו בו ולא ישך, גם לא ישמט מידי
האדם עד אשר תסור הפעולה ההיא מעליו. — הנוסע גואג-
דידיער יספר כי עיניו ראו פליאה גדולה אשר הפליא אחד
מעדת אוחזי העינים לעשות: כי הוא לקח גרעין אחד מפרי
העץ וישימהו בסיר מלא עפר, וכעבור רבע שעה הוציא
הגרעין ההוא ציץ ונשא ענפים ועלים ירקרקים, ויהי לעץ
נחמד ומרגע לרגע הלך העץ הלוך וגדול עד כי גבה קומתו
באמה וחצי *).
ב.*) הרב החכם ר׳ יעקב ספיר בספרו אבן ספיר ח״ב (צד נ״ג,
נ"ד) יספר כי בהיותו נעצר לרגלי מסעיו בעיר באמביי. ישב פעם אחת
בגן איש נכבד לשאוף רוח צח, ואיש הודו עם נער קטן דפקו על
שער הגן בקול זמרה לפתוח להם השער להראות את מלאכתם באחיזר
עינים. ובבואם הגנה ראה כי האיש ישא כלי מלאכת להטיו בילקוטו
על שכמו הערום בלי לבוש, ונערו נושא בידו חצוצרה ותוף. ואחרי
אשר הראה איש הודו ההוא את מלאכת להטיו אשר היו לפלא בעיני
הרואים, הוסיף להפליאם עוד הפלא ופלא: כי הוא לקח קדרה ריקה
אין בה מים ויפח בה ברוח פיו, ונערו ההולך עמו מתופף בתוף ומריעהעמים היושבים ברעקהאן (החלק הדרומי מחצי אי הודו)
הם תערובות עמים שונים אשר תבנית פניהם (על פי רוב)
עגולה וארוכה מעט כתבנית הביצה, ועצמות הגלגולת ומקצעות
הלחיים תעידנה כי הם צאצאי האדיים (אריער) הנודעים
למשגב בספרי התולדה (געשיכטע), אך עוד בשרם שחור
ממראה האריים. מבנה גויתם לא איתן הוא, ובני השבטים
היושבים בשפל המדרגה רזים הם ודלי בשר אך לעומת זאת
הם מהירים מאד שכם אחד על עמי אייראפא מראיהם
בכלל כמראה נחושת קלל גם שחרחר צהוב, שערות ראשיחם
שחורות וזקנם מגודל, ההודי הוא ירא ורך לבב, לא יצלח
לשקוד על מלאכת עבודה תמיד ורוחו יגוד כנוד הקנה במים,
ובכל זאת יתרון הכשר דעת לו, לשכל את ידיו בכל חרושת
המעשה ומלאכת מחשבת וכל מעשה ידי אמן. משנה שברון
השברו ההודים מדורות קדומים עד ימי הדור הזה; פלגות
הכתות (קאסטען איינטהיילונג) וממשלת בני הנכר המושלים בם
בשבט ברזל, שתי הרעות האלה השחו לעפר נפשם, לקחו
טעמם ונבקו רוחם, עד כי היו שפלים ונכזים ועבדים מרודים
לאדוניהם העריצים, אך בכל זאת נמצאים בהודו מאז ועד עתה
גם שבטים רבים אמיצי לב בגבורים ואנשי חיל למלחמה, ויותר
עוד בנפות הצפונים, אשר יושביהם גבורי כח ואנשי זרוע אשר לא
יחתו ולא ישובו מפני כל.
(המשך יבוא)הטעלעפאן והפאנאגראףהמצאות חדשות ונפלאות הולכות ומתחדשות במרוצה
נפלאה אשה אחר רעותה בימים האחרונים! חדשות ונצורות
לא שערום חכמי ימי קדם, ואשר לשמען יתרוצצו רגשי תמהון
ופלא בקרב לב האדם עודנו עומדים משתאים ומשתוממים,
ועיננו לא תשבע עוד לראות נפלאות הטעלעפאן ועלילותיו
והנה עוד הפעם תצילנה אזנינו מקול הבשורה הנעימה ע״ד
ההמצאה החדשה המפליאה עין כל רואי, ואשר לעומתה יחשב
כלי הטעלעפֿאן עם כל נפלאותיו ככלי משחק הילדים. — אולם
טרם נבוא לדבר ע״ד הכלי הנפלא אשר מצא הח׳ עדיסאן
באמעריקא, נחשוב לנחוץ להטיף מלים אחדים אודות השתלמות
הטעלעפאן של הח׳ בעלל אשר אזנו חקרו ותקנו בימים
האלה.אחרי אשר נתנו החכמים הגדולים דיובא-ריימאנד וציאן,
את לבם לחקור ולבחון את הטעלעפאן של בעלל, מצאו כי
תנועת והרעדת הלוח הדק המוציא את הקול ומשמיעו לאזן
בחצצרתו בעת אשר הוא לוחש לחשים, ופתאם ראו כל האנשים אשר בגן
כי הקדרה הריקה נמלאה מים עד שפתה, ואז חפר האיש בחניתו במקום
חלק רצוף באבנים להעלות עפר וישפוך על העפר ההוא את מי הקדרה
אשר נהיו ברוח פיו, והנה כרגע עלה עץ יונק, ולעיני הרואים הלך
העץ הלוך וגדול, ויעש בדים, וישלח פארות, ותארכנה יונקותיו, ועליהן
עלים ופרחים כעץ עושה פרי, ויגבה קומתו עד ארבע רגל. אחרי כן
כסה ההודי את העץ באדרתו ויסב על כל האנשים הרואים את נפלאותיו
לבקש מתת, ולאחרונה הסיר את אדרתו מעל העץ אשר עשה בלהמיו,
והנה — העץ נעלם ואיננו ולא נודע עוד גם מקומו, הרואים את הפלא
הזה שאלו את פי ר״י ספיר הנ"ל, מה תאמר נפשו על החזון הנפלא ההוא,
הוא השיב להם אמריו כי לא דבר חדש הוא, והראה להם את המשנה
בסנהדרין (ס״ז). שנים לוקטון קשואין (בכשוף) אחד לוקט פטור ואחד
לוקט חיוב. העושה מעשה (כשפים) חייב, והאוחז את העינים פטור.
ושם בגמרא (ס״ח) אר״א חוץ מעקיבא בן יוסף, פעם אחת אני והוא
מהלכין היינו בדרך, אמר לי רבי למדני בנטיעות קשואין, אמרתי דבר
אחד ונתמלאה כל השדה קשואין, אמר לי רבי למדתני נטיעתן למדני
עקירתן, אמר דבר אחד נתקבצו כולן למקום אחדהשומע *) תשתנה הרבה מתנועת והרעדת הלוח אשר יודעזע
מקול המדבר, ואם אמנם בכל זאת הננו שומעים, סכירים
ומבחינים היטב את קול המדבר. הנה הסגולה הזאת היא רק
מפאת הכשרון הגדול שבאזנינו להבחין בקבוץ המון גלים מקולות
שונים בבת אחת, ולהבחין" הרעדת כל גל לבדו, אשר
מקבוצם נולדה קבוצת הקולות. — הלא מודעת זאת כי כאשר
ינגנו להקת מנגנים יחד, נוכל להכיר ולהבדיל בנקל בין קול
לקול, וגם נוכל באותה שעה להכיר את קול המשוררים
למליהם, סאון בגדים ורעש ההמון, אם כי באמת כל
הקולות הנולדים בהאויר מתערבים ומתבוללים זב״ז טרם יגיעו
לאזנינו, עד כי הרעדת גלי האויר אשר תגיע לאזנינו אין לה
כל דמיון וערך אל הרעדת הגלים בראשית הויתם. והנה
לפי שהראה לדעת החוקר העלמהאלץ, הכשרון לנתח ולהבחין
קולי קולות בלהקת מנגנים עצומה, ולהפריד את חלקיה אשר
מהם הורכבה, הוא בעזר הכלי המיוחד הנמצא טמון בתוך
אזננו, אשר יש לו כמה אלפים מיתרים דקים מאד, וכל אחד
מהם מתוקן ומיוחד לקול ידוע, אשר בהגיעו לאוזן שומע יגיעו
ויעוררהו, וע״כ תבחין ותבדיל בנקל אזננו קולי קולות מתערובת
הגלים. וכן הוא בהטעלעפאן של הח׳ בעלל, רק מפאת כשרון
אזננו הבנויה באופן נפלא, הננו שומעים הקולות בדיוק, אם כי
לפי שנוי הרעדות וזעזועי הלוחות היו צריכים להשתנות הרבה
בהגיעם לאזננו.מן התקונים האחרונים שנתחדשו בהטעלעפאן, הכי נכבדים
המה אלה אשר בעזר זרמי סוללות עלעקטריות יחזיקו ויאדירו
את זעזועי הלוחות, וממילא יתחזק הקול מאד. ההשתלמות
והתקונים היותר נכבדים נעשו ע״י החכמים פאליאר בצרפת,
והח׳ טאמאס עדיסאן באמעריקא .
עודנו יושב תפוש במחשבות לבו ועוסק בהשתלמות
הטעלעפאן, הופיע לנוגה ברק תבונת הח׳ עדיסאן המצאה
נפלאה, אשר בערכו יחודו גם פני הטעלעפאן של ה׳ בעלל.
הבאראן מונחהויזען (מתלוצץ נודע), יספר באחד מספרי קורותיו,
כי פעם אחת בעת הלכנו לצוד ציד ביום קור חזק נקפאו הקולות
בתוך חצוצרות התרועה ויאלמו דומיה, ובבואנו הבית ותלינו
החצוצרות על הקיר והנה פתאום החלו להריע ולנגן מעצמן,
מאשר הקולות הנקפאים שבתוכן נמסו מן החום! — אמנם
פעולת הכלי החדש „הפאָנאגראף המדבר״, אשר המציא עדיסאן
ברוחו הכביר, הוא יותר נפלא מהגדת מונחהויזען; למשל:
ריה להמשוררת הנעלה פאטטי שתשיר בקולה הנעים והנפלא
בתוך הכלי הזה, והנה גם אחרי שנות מאות יהיה ביכלתנולהשמיע את הוד קולה בכל תנועותיו וגם באלפי מקומות
לולא באו מאמרים נכבדים לבאר ולצייר כל פרטי הכלי של
Scientinc ame- ה׳ עדיסאן בהושורנאלים היותר גדולים כמו
 ועוד כאלה, או אז חשבנוהו לילד הדמיון העזו (פראג - (
טאזיע) ובין כל ספורי ההבל שמנו חלקו, כי אמנם רק
דמיון כביר יוכל לשאת על אברתו פלאים כאלה.
„ה׳ טאמאס עדיסאן — יספר המכ״ע הנ״ל — פא. בימים
האלה אל ביתנו, ויעמיד על השלחן מכונה קטנה, ויחל
להגיע את יד המכונה, והנה פתחה המכונה את פיה ותשאל
בשלומנו, ע״ד מצב בריאותנו, אח״כ שאלה אם נאהב את
הפאָנאגראף? אח״כ הודיעה לנו כי הוא טוב במאד, ותברכנו
בשלום הלילה, הדברים האלה נשמעו לא רק לנו לבד, כ״א
גם לשנים עשר אנשים זולתנו אשר עמדו משתאים ומשתוממים
סביב השלחן. הדברים האלה יצאו מפי המכונה הקטנה אשר
הננו נותנים בזה את ציורה לפני הקוראים... בנין המכונה
הזאת הוא פשוט ונקל מאד להבין... ע״כ דברי המכה״ע
הנ״ל
„עם כל אשר הסכן הסכינו בני האדם לראות פלאי
*) עיין הצפירה ש"ע נו׳ 44 מאמר הטעלעפאן מאת המו"ל.ומעללי הטעכאניקא בימינו, ואם כי בנין המכונה הזאת הוא
פשוט ונקל מאד להבין, בכל זאת לא יוכל איש לשמוע
הדבור המעכאני הזה, מבלי לחשוב כי הנהו במצב ההאלו-
 צינאציאן״
אמנם כן המכונה הזאת תוכל להכות בתמהון ולהפליא
הפלא נפלא כל איש, בשמעו קול דובר בקול איש אשר אולי
כבר מת לשחת שנים כבירות. וכמו שהפאטאגראפיא והציור
ישמרו לנו את תאר פני המתים, כן כלי עדיסאן ינצור
לדורות גם את קול דבריהם. המת יוכל להגיד לפני מותו
את צוואתו בתוך הכלי הזה, ומתוך הכלי נוכל לשמוע את
קול המת גם אחרי עבור שנים רבות אחרי מותו. את צוואתו
לבניו אחריו: הפראפיסור אשר בכל שנה יחזור את למודיו
הקודמים לפני תלמידיו, יוכל להעמיד תחתיו את הפאנאגראף
וימלא מקומו לשאת מדברותיו לפני קהל השומעים כמו הוא
בעצמו, ועוד המון תועליות ורב טוב צפון בהכלי הנפלא הזה,
רוח האדם ילבש גאון ועוז לשמע חכמת הדור הזה, אשר כל
סתום לא עממוהו וכל רז לא אנס לו*).
יצחק אייזיק עטקיןחדשות שונות.זה מקרוב יצא לאור חשבון השנה 1877, מן כל העבודות
והמלאכות הנעשות בבתי המלאכות אשר להאדון קרופ במדינת
עססען. מספר הפועלים העובדים שמה עבודתם בבית יציקת
ברזל מוצק (שטאהל) בכל יום, הוא 8500 איש. כל המלאכות
נעשות בעזר 298 מכונות הקיטור, אשר כמות כחותיהם
עולה עד י"א אלפים כח סוסים ! 77 פטישים גדולים נמצאו
שמה העולים ויורדים ומכים על הסדן ע״י כח הקיטור, ומהם
יש אשר משקלם עולה לכדי מאה צענטנער, בזמן מעל״ע
אחד יוכלו לעשות שמה הפסים למסלת הברזל (שיענען) עד
לאורך 24 פרסאות, עם כל המכשירים הנחוצים לזה, כמו
הגלגלים והאופנים, צירי העגלות (אקסען), נוצותיהם, ושלשלותיהם
וכדומה. בזמן חודש אחד יעשו עד 300 כלי תותח שונים
עם כל מכשיריהם, ועם 1500 כדורי אש להם (גראנאטען),
בבתי המלאכות ההם תאכל האש להסקת התנורים למכונות
הקיטור וכורי הברזל, עד 36 אלפים צענטנער אבני הפחם
ליום, ובלילה יאירו כ״א אלפים מאורי הגאזע לכל העוסקים*) הרבה דברו כל מכתבי העתים מן ההמצאה הנפלאה הזאת
ומהם אשר הלאו לפצי המון קוראיהם גם ציור הכלי תמונתו ואופן
Scientinc Ame- פעולתו, כמו שהביאו בראשונה המכה"ע האמערקאני
אבל יסוד ההמצאה היא תחבולה פשוטה וגשה, אשר לא
נוכל להאמין באמתת פעולתה בטבע, — יסוד הכלי הוא קנה חלול
מפולש, אשר בקצהו האחד הוא סגור ע״י לות דק המחות עליו כמו
תוף (דיאפראגמא), מאמצע הלוח הזה לצד החיצון יוצא בולע יתד דק
של ברזל, האיש המדבר לתוך הקנה מצדו הפתוח, הוא מוליד בד
תנועת גלי אויר המרעידים את הלוח הדק, והיתד הבולט ויוצא ממנו
לחון הוא דוחה ונוקב על פני עלה דקה של בדיל (צינן פאליא) ההולכת
ועוברת לפניו ע״י גלגל מניע, באופן שכל התנועות והזעזועים של גל
האויר הנולדים מן כח הדבור, הם הולכים ונחקקים כסדרם על פני
העלה של בדיל ע״י היתד הקטן, ואחרי שיש בידינו עלה תקוקה כזאת,
אז נוכל להוליד שוב ממנה את קול המדבר הראשון באיזה זמן שנרצה
ע״י כלי אחר השוה בכל פרטיו ג"כ כראשון, רק שאצלו תתהפך הפעולה
לפועל, כי אם נעביר העלה לפני היתר יתנועע אז היחד עם הלוח
ויוליד זעזועים באויר שבתוך הקנה, עד שהאוזן הנוטה לפי הקנה, ישמע
קול איש מדבר דברים הראשונים. זה הוא תורף כל ההמצאה ההיא
והמשכיל המבין יוכל לשפוט עד כמה תוכל להתאמת תחבולה כזאת במציאות
המו״ל
הטבעבמלאכה. בכדי להוביל משא גולמי המלאכות ממקום למקום
לגמרם ולהביאן לשלימותן, נמצא שם מסלת הברזל אשר
אורכה סובב הולך עד 60 קולאמעטער, ועליה תלכנה 24
לאקאמאטיווען עם 700 עגלות טעונות משא המלאכות הנעשות,
ולמען ידעו ויודיעו הפקידים והממונים מזה לזה את כל הנחוץ
לעשות בכל מקום, נמצאו שמה 44 תחנות (סטאציאנען)
לטעלעגראפען, גם חברת מכבי אש עם 8 מכונות זורקי מים
מוכנים תמיד לכל מקרה תבערה אשר יקרה, בתי מעונות
להפועלים הם 3277 בתים, אשר בהם יגורו 16 אלפים
אנשים נשים וטף, 32 חנויות מוכרות כל מיני מאכל ומזון
וסחורות, בתי האופים יוציאו בכל יום משקל 195055
קילאגראם להם, ד' בתי ספר מן 21 קלאסען נמצאו שמה עבור
נערים ונערות של הפועלים בעלי המלאכות.בא לעירנו הרב החכם המפורסם מוה' אלעזר הכהן צווייפעל
נ״י, הנודע בספריו המחוכמים „שלום על ישראל" ג׳ חלקים,
ובדעתו להוציא לאור את ספרו היקר „הפנס" או „סניגור״
תכליתו להצדיק התלמוד, ולהציל כבוד היהדות מידי שוסיו.
נקוה כי נדיבי עירנו ידעו להעריך את כבוד ידידינו הרב היקר הזה,
להיות בתומכי ידיו למען יצא ספרו הנ"ל לאור עולם. המו״לי"*.
.
ות תלגרפיותפעטערסבורג 6 (18) פעברואר, נמנו וגמרו כי מקום אסיפת
הקאנגרעס מן צירי הממלכות יהיה בבאדען-באדען. לממשלת אשכנז
הודיעו מרומי כי אפיפיור החדש שבחרו הוא יליד איטאליא, והוא
עם רוב הקארדינאלים אין נפשם ללכת בדרך הפוליטיק שהלך בו
פיוס התשיעו.הודעות
ידידינו הרב החכם הנודע מוה׳ ישראל מיכל ראבינאוויץ נ״י בפאריז, הוציא
לאור זה מקרוב את ספרו העתקות ובאור ההלכות מן מסכת בבא קמא בלשון
צרפתי Nouveau Comentalre et traduction Critidue du traite Baba Kama, והוא
חלק שני מן ספרו הכולל משפטי ודיני התלמוד Legislation Civiledu Talmud כבר
הוציא לאור מקודם משפטי התלמוד בדיני נפשות, והוא העתקה מן מסכת סנהדרין,
וכן משפטי התלמוד מדיני אישות והוא העתקה מן מסכת כתובות, ועתה הנה נמצא
תחת מכבש הדפוס גם העתקת ההלכות מן מס׳ בבא מציעא, בבא בתרא, שבועות,
וכן הגיע לידינו מחברתו על דיני שחיטה וטריפות לבעלי התלמוד, לפי מצב נקודת
הראות של חכמת הרפואה, כל החפץ בספרי הרב היקר הזה יפנה במכתבו ע״פ
Israel Michel Rabinowicz. 63 rue de Seine. Paris
האדרעסא.הודעה למוכרי ספרים
בבית מסחר הספרים של כבוד אבי הרב השלם מוהרי״ד מיללער נ״י נמצאים
כל מיני ספרים למכירה, ספרי שו״ת מפרשים ופוסקים, דרוש ומחקר, ספרי מוסר
ימליצה חדשים גם ישנים וכתבי העתים לישראל. וזה זמן לא כביר הדפסנו ס'
עוללות אפרים, ובקרוב יוגמר בדפוס שו״ת שאגת אריה ח״א עם נוספות, וכן ספר
בית אברהם על שו״ב עם תקונים לאלפים ונוספות רבות מהרב הג׳ המחבר שליט״א
ומא״א מו״ר נ"י. וספר דעת קדושים להגאון הגדול מרנא רפאל האמבורגער ז״ל עם
תולדות המחבר מא״א נ״י
אשר צבי בהרב השלם מ׳ ישראל דוד מיללער נ"י מהוראדנא
האדרעססע אלינו
J. D. Miller Grodno. Bussland.אל אחב״י
הנה לפניכם ספר הילקוט על התורה בשלמות, כלול בהדרו, מתוקן בתיקוני
הגירסאות, ומנוקה מן הטעיות שנשתרבבו בו בדפוסים הראשונים, ובעזהי״ת יוגמר כרך
נביאים בחודש אדר ב׳. וכרך כתובים (עם החמש מגלות), בחידש אייר הבע"ל 
והנה מראש חשבנו שנוכל למכרו בעד 3,75 רו״כ. — אבל כעת רואים אנחנו
שנתרבה כמות הספר, מפני שנצטיינו בו כל המראה מקומות בתנ״ך וש״ס ומדרשים
כו׳, וכן הוספנו ביאור מלות הקשות וגם לפעמים באור הענין ג״כ, כאשר יראה הרואה
בכל דף בסוף העמוד באותיות רש״י המתחיל, ממ״ק ובמ״ק (ר"ת מראה מקום ובאור
מלות קשות). וכן פירוש היקר זית רענן הרבה ג״כ בכמות הספר, עד שיחזיק לערך שש
מאות דפים, ע״כ לא נוכל לפחות מכרו מן 4 רו״כ, בעד הילקוט בשלמות (תורה נביאים!
וכתובים); היינו בעד ילקוט תורה 22,550, בעד נביאים 75 קאפ׳. וכן בעד כתובים
(עם החמש מגלות) 25 קאפ׳. סך הכל 4 רו״כ. וכאשר יוגמר כולו לא ימכר בחלקים
רק כולו כאחד בשלמות.. אדר א׳ תרל״ח לפ"ק.
יצחק גאלדמאן מדפיס בווארשא, ושותפו ברוך קאפעלאוויטץ בדינאבורג
И. Гольднанъ, Гиногратъ въ Варшавѣ
אדרעססע
В. Копелевичъ. динабургъ. — B. Kopelowitsch. Dinaburg.
Редакторъ-Пздатель З. Сошцискiя(ברכת אהרן), בקהל רב אשיב תודות
וברכות יחולו על ראשי עם קודש, על
הברכה אשר הובאת לי מהם תמורת המגלות
שקבלו מכ״י ה״ה הרה״ג האדיר כישורון,
רב פעלים, עושה צדקות, מרבה להיטיב,
אי"א, מרן ר׳ דוד ראטנר בעיר אצאקאוו
אשר קבלתי ממנו סך 25 כ״ה רו״כ עבור
מגלת אסתר, וה״ה הרה״ג האדיר המפואר
הנכבד, רב פעלים, הטוב והמטיב, מוה׳
שמואל מלכיאל סך 20 רו״כ עבור מג״א,
וה״ה הרה״ג האדיר המצויין והנכבד, צדקת
מעשיו נודע בקיעוו מוה׳ יוסף בראדסקי ג״כ
עבור מג״א כנ״ל, יצו ה׳ אתם את הברכה,
להעלותם על במתי ההצלחה, בכל אשר
יפנו יצליחו, ובכל אשר יתחילו ישכילו, לעד
תרום קרנם, ויתעלה כבודם, ויהיו לברכה
בארץ, יאריכו ימים וידוו נחת, ויהיו חיי
עונג ושעשועים, המברכם מעומק לבבו,
אהרן בא״א מוה׳ יעקב הלוי פאלייאוו, סופר
מסלוצק נכד הגאון בעל סדר הדורות.
Aронъ поленовъ въ Слуцкъאיין שטודענט דער קייזערליכען ווארשויער
אוניווערזיטעט, לייסטעט הילפע אין פאלגענדען
געגענשטענדען: אלגעמיינע געשיכטע אונד
געאגראפיע, מאטהמאטיק, פיזיק, כעמיע,
נאטורוויססענשאפטן, רוסישע פאלנישע
לאטיינישע אונד גריכישע שפראכען, אונד
ליטעראטור, (פערגלייכענד מיט דער העברע-
אישען שפראכע אונד פאעטישען ליטעראטור).
פארטראג אין פאלנישער אדער רוסישער
שפראכע
אדרעססע אין דער רעדאקציאן דער הצפירה. א)
האברך המלומד הזה נודע לנו בכשרונותיו הטובות בלשונות
ומדעים, וכן להבין למתלמדים בדרך נקל, המ"להרוצה לכתוב אלי יכתוב ע״פ אדרעססע
S. Sionimski in Warschau
Muranowska № 24.
S. Сонинскiй г. Варшава
Мурановская № 24.