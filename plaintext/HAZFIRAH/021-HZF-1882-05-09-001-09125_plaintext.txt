K
ברוסיא ופולין.
ו השולח במוקדם לשנה 5 רו"כ.
נחצי שנה, 2.75 רו"כ.
אל לרבע שנה. 1.50 רו״כ.
ל ביתר הארצות 20 פראנק.
באמעריקא 5 דאללאר
AM
מחירו באשכנז:
14 ריכם מארק לשנה. 2
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳.
E-
כתב עתי משמיע חדשות
מפרייד
מאררר.
בקרב עם ישרון, מכל הדברים הם על המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים. ע״ד אספת השלוחים בפ״ב, באלטא.
נויארק. האמבורג. הצופה לבית ישראל מאת נ׳ סאקאלאוו
הודעות. שאלות ותשובותדברי הימיםימי השבוע העבר לא הביאו לנו חדשות ונצורות בכנפיהם,
בפי יודעי העתים אין חזון נפרץ, השאלה המזרחית נמה שנתה,
והסכסוך בין רוסיא ותוגרמא ע״ד תשלומי כסף עונשים סר ואיננו,
המרידה בקרן דרומית מזרחית של אוסטריא כלה מאליה, גם
חילוק הדעות אשר קם זה מקרוב בין שני חצאי הממלכה
אוסטריא ואונגארן, חלף ולא נודעו עקבותיו. ברית השלום בין
שלשת הקיסרים איתני אייראפא הוסיפה בימים האלה כח ועצמה,
הנסיך ארלאוו ציר ממשלת רוסיא בפאריז בשובו לצרפת מבירת
ממלכת רוסיא, סר אל העיר גאסטיין ויתראה פנים עם ביסמארק,
ודורשי רשומות ראו בזה אות, כי רוסיא מתקרבת אל אשכנז,
למרות רוח הפאנסלאוויסטים המשתדלים להטיל איבה ביניהם .
הנה כל הדברים האלה הם מוכשרים ומסוגלים להרגיע רוח
אוהבי השלום והמנוחה, אך תחת זה סכסוכי הענינים הפנימיים
נותנים ענין רב לממלכות אייראפא לענות בהם באשכנז
החלה בימים האלה מערכת מלחמת הדעות, והתרגשות רוחות
המפלגות בבית הנבחרים נצבות עוד הפעם אשה נגד רעותה
בבית האצילים בטלו ברוב דעות את „חוקי חדש מאיי". והנסיך
ביסמארק כפף ראשו כאגמון לפני האב ברומא, כל הצעות
ביסמארק נכונות כעת לבוא ולעמוד על הפרק בבית הנבחרים,
וראשי המפלגות מכינים א״ע למלחמת הלשון כבירה ונערצה אשר
ממנה תלוי נצחון כת ביסמארק. גם בארצות אחרות עניני
המדינים פנימה סבוכים ומסוכסכים וכל הדברים יגעים, רק אחת
היא ממלכת אנגליא אשר חפצה הצליח בידה לצאת ממבוכת
שאלה גדולה הלא היא שאלת האירלאנדים, אשר סביב שתו
עליה סכסוכים רבים ועצומים, וזה מקרוב הלהיבה את לבות
המתקוממים למלא ארצם פרעות ושערוריות, ועתה היא נצבתעל דרך השלום, ובעלי הריב נושאים ונותנים בשובה ונחת
להתפשר ולהשיב את המנוחה לאיתנה.
ראשי המרידה ומנהיגי הקושרים באירלאנד ד׳ פארנעלל,
דיללאן ועוד, כולם יצאו לדרור מבתי האסורים. השמועה כי
האנשים האלה יצאו לדרור נתנה שמחה בלב האירלאנדים, על
כל גבעות אירלאנד מקצה ועד קצה השיאו משואות והציתו
בהן את האור, עד שכל ארץ אירלאנד נראתה כמדורת אש
לאות כי חג הוא לאירלאנד יום גאולה ופדות נפש בחיריהםומנהליהם. כל המפלגות באנגליא כמו מפלגת הווהיגם אשר
הממשלה נשענת עליהם כעת, כן גם הטאריעס מתנגדי הממשלה
מושיטים את ידיהם להאירלאנדים לשלום. מתקרבים אליהם
באהבה ואחוה, וידברו אליהם דברים טובים ונחומים למען שכך
לע״ע את סערת המרד ולהשיב את המנוחה והסדרים על כנם,
עד אשר יעלה בידם לסקל דרך השלום מכל אבני נגף ולפתור
את השאלה האירלאנדית בפתרון של קיימא, לבל תוסיף עוד
להרעיש ולהרגיז את שלום אנגליא, הן אמנם עוד ענן כבד
פרוש על עניני הפשרה העתידה לצאת אל הפועל לשים קץ
להשאלה האירלאנדית, ומצב המנוחה לע״ע דמיונו רק כשביתו
מלחמה על שדה קטל, אך ההכנות לשלום תמידי, ולכריתת
ברית רבו מאד כן בלאנדאן וכן גם ברובלין. הידיעה באה
במה״ע כי פארנעלל נשא את מדברותיו באסיפת עם, ויבאר את
משאלות נפש האירלאנדים ואת תנאי הפשרה שהם נכוניםלהתרצות עליהם. מה הם התנאים האלה, עוד לא נודע אל
נכון, אולם מן הדבר אשר כל מה״ע האנגלים קמו פה אחד נגד
פארנעלל, נראה כי הוא הגביה למעלה והעמיק שאלה, ומלבד
חלוקת הנכסים בין האריסים האירלאנדים התנה לו עוד תנאי
קודם למעשה כריתת ברית השלום, שאנגליא תמסור ביד איר-
לאנד את המשרה והשלטון להיות שורדת בעניניה הפנימיים
כחפצה, על פיה יבואו כל דברי ההנהגה וכלכלת המדינה,
ומחסה הממשלה האנגלית ינוח עליה מלמעלה מבלי לנגוע בה
ומבלי להתערב בעניניה. בנוגע לשאלת חלוקת הקרקעות,
מנויה וגמורה בסוד ממשלת אנגליא למלא רצון האירלאנדים
בהחלט, להמעיט ולהגביל זכיות בעלי הנכסים ולהרחיב תחת
זה את זכיות האריסים ולהקל להם לכנום מעט מעט לרשות של
בעלים, ועי״ז תצא אירלאנד מידי „הלאגלארדס" ותשוב לרשותהאירלאנדים כמקדם. אולם בנוגע להתנאי השני, אשר יבקשו
בעדם ממשלה מקומית כמשפט אונגארן ביחוס אוסטריא, קשה
הוא להגיד מראש אם תתרצה לזה ממשלת אנגליא, ובפרט כת
הטאריעס אשר כל ישעם וחפצם להכביד את אכפם על אירלאנד
ביד חזקה. אך אם גם לא יפיקו האירלאנדים חפצם לגמרי, הנה
אחרי אשר החפץ לשלום ומנוחה התעורר בלב שני הצדדים
כי עתה יש תקוה כי במהרה ימצאו את הדרך הנכונה להתרת
השאלה האירלאנדית החותרת תחת שלום אנגליא זה מאות
בשנים. אחרי אשר הורה להם הנסיון, כי אי אפשר להתגבר
על המשפט והזכיות האנושיות בחיל ובכח
עוד אנחנו כותבים והנה באה מאירלאנד ידיעה חדשה
אשר תשים לאל את התקוה הזאת ותכזיבה לגמרי, הלארד
קאווענדיש והלארד בורקע, שני השרים החדשים אשר נתמנו
זה מקרוב באירלאנד, ואשר אחזו דרך חדשה להרגיע את רוח
המורדים לא בחיל ובכח אך בשובה ונחת ובתקונים ישרים
ונמרצים, נרצחו בידי מרצחי חרש ונמצאו מתבוססים בדמם
בהגן פעניקס פארק ברובלין המרצחים, נמלטו ולא נודעו
עקבותיהם המקרה הזה הטיל סער מהומה ומבוכה נוראה בכל
ארץ אירלאנד.שאלת היהודים שוכני רוסיא האדירה תצעד צעדי און
קדימה ותתקרב לעומת פתרונה בתוך לשכות המחוקקים. הן
אמנם קשה הוא להגיד מראש אחרית סכסוכי השאלה הזאת,
אך אם למראה עין נשפוט, כי עתה לא יארכו עוד ימי המבוכה
השפק, ולא נוסיף עוד למשש באפילה ולהתנודד בין תקוה
ופחד, בין בטחון ויאוש, ביום 2 לחודש הזה החל ועד המי-
ניסטעריום את עבודתו, להתחקות ולהמתיק סוד על אדות ההצעות
אשר הציע הועד הראשי לפתרון שאלת היהודים. הצעות
החוקים החדשים הנכונים להמעיט ולהגביל זכיות היהודים, על
אדותן יגזור הועד אומר לרחק או לקרב, אבל מלבד ההצעות
האלה נערכו לפני ועד המיניסטעריום עוד הצעות אשר אזן וחקר
שר הפנים, להוציאן אל הפועל לפי שעה, באשר לפי דעתו
מוכשרים הם להסיר את הסכסוכים המתנגשים בעת הזאת בין
היהודים ובין עם הארץ. בנוגע לההצעות הראשונות של חוקים
תמידיים אשר יצאו מאת הועד, אין בכח ועד המיניסטעריום
להוציאן לפעולות, רק לחוות דעתו עליהם להימין או להשמאיל,
)государствелиья ואז יערכו את החוקים אל סוד יועצי המלוכה
לדון עליהם, אולם את ההצעות של החוקים הזמניים 
יש בכה ועד המיניסטעריום להוציא אל הפועל הלכה למעשה,
ובקרב הימים נראה משפטם, ובכליון עינים נחכה אל ההחלטה,
אשר בחיקה הוטל גורל ארבע מאות רבבות אחב״י יושבי ארצנו.ע״ד הפעולות אשר פעלו השערוריות על מצב המסחר
והמ״מ הכללי בארץ, אנו קוראים במכה״ע „גאלאס" לאמר:
השמועות הבאות חדשות לבקרים ע״ד רדיפות היהודים תרגיזינה
ותרעישינה את מוסדי המסחר וחרשת המעשה, לא רק בהערים
ההן בעצמן אשר בתוכן התחוללו, אך גם בערים רחוקות אשר
אין בהן יהודים כלל. ורק בעסקי מסחר יש להן קשר וצירוף
עם היהודים. לא נדבר ע״ד הנזקים ואבדן תועפות כסף אשר
יתאוננו עליהם כל בעלי בתי אריגת צמר ושאר בתי מלאכה,
אשר נתנו את סחורותיהם במלוה, ועתה עשו בהם הפוחזים
כליון חרוץ, אך עתה באה הידיעה כי בעיר ליבויא התחוללה
בעולם המסחר מהפכה כללית של שמיטת כספים, וכל היגיעות
אשר יגעו עד היום סוחרי רוסיא להרים בעיר ההיא את קרן
המסחר ולהתחרות עם סוחרי קעניגסבערג עלו בפעם אחת
בתהו, כי כל הסוחרים היהודים אשר עמדו בברית מו״מ עם
סוחרי ליבויא לא יכלו לשלם את חובותיהם, וגם מסחר התבואה
בכלל ירד עשר מעלות אחורנית, כי היהודים מרחיקים א״ע מכל
עסקים חדשים. גם מעיר אדעססא מודיעים כי גלגלי עולם
המסחר שבתו מהתנועע, ספחת שמיטת כספים הולכת ומתפשטת,
ספה תמה האמונה (קרעדיט) בין איש לרעהו ורבה מאד העזובה,
וגם סוחרי חו״ל לא יבטחו עוד בסוחרי רוסיא ויפרו בריתם אתם.
מכ״ע גאזעטא פאלסקא No. 102 מודיע כי בעיר הקטנהוואלקאוויצע היו פרעות נגד היהודים. העיר הקטנה אושיצע
עלתה כולה על המוקד, מאה ועשרה בתי יהודים היו למאכולת
אש, ומלבד הנזק הרב והעצום, אבדו ג״כ שלשה נפשות בתוך
התבערה.
ע״ד הפרעות בעיר הקטנה גאמבין הסמוכה לפלאצק אנו
קוראים במכ״ע קוריער ווארשאווסקי כדברים האלה: ביום 30
לחדש הזה בא סוחר נוצרי לחנות סוחר יהודי לגמור עמו חשבונות
שביניהם בעניני מו״מ, בעת התעסקם בחשבון התלקחה מריבה
ביניהם, והמריבה באה לכלל הרמת יד, אז נאספו שמה אנשים
רבים יהודים ונוצרים, ומן ההתאבקות הכללית הזאת רחבו ונסבו
הפרעות בכל העיר, הפרעות נמשכו עד היום שלמחרתו, ורק
בעזרת אזרחים ישרים אשר התערבו בדבר והשתדלו להרגיע
סערת רוח העם, שבה המנוחה על תלה, מספר ההיזקות
המוכים והפצועים לא נודע עוד בבירורמכ״ע ווארשאווסקי דניעווניק (No 101) מודיע בשם מכ״ע
אשר להממשלה, כי בעיר יעקאטערינאסלאוו התחוללו שערוריות
קטנות נגד היהודים, השוטרים ואנשי הצבא עמדו בפרץ,
והמהומות שככו. גם בעיר אלכסנדריא מחוז הערסאן. לפ
הודעת מכ״ע נאזעטא האנדלאווע No. 107 היו פרעות קטנות נגד
היהודים, ולע״ע שבו המנוחה והסדרים אל איתנם.
מכ״ע „העראלד" מודיע כי הרוססים בעלי הבתים בחלק
העיר קיוב הנקרא „פאדאל״, אשר משם העתיקו היהודים את
משכנם מעבר להקאנאווע, הושיטו מכתב בקשה אל שר הפנים
אשר בו יבקשו לבטל את הפקודה, מפאת כי ע״י התרחקות
היהודים מן חלק העיר ההוא, הפסד מרובה עולה להם, מחיר
הדירות והבתים יורד פלאים, וכל תנועת העסקים ומשא ומתן
אשר גברה שם פוחתת והולכת לעין רואה ובל״ס תסוף לגמרי
לרגלי הבקשה הזאת נתעכבה לע״ע הוצאת הפקודה אל הפועל,
והשוטרים אינם מפצירים בהיהודים לעקור דירתם משםמכ״ע „וואסחאד" השבועי מודיע, כי בימים האלה נערכה
ההצעה להמעיט מספר הרופאים והחובשים היהודים אשר בין
אנשי הצבא, וטעמה ונימוקה בצדה, למנוע בעד הפעולה הרעה
אשר יפעלו בני ישראל בתור רופאי הצבא
מערי קרים מודיעים, כי רעיון ישוב א״י מצא קן לו בלב
כל אחב״י היושבים שם. ולערך חמש מאות ב״ב נכונים לעזוב
את הארץ ולעלות לארץ הצבי
מעיר לאנדאן מודיעים למכ״ע „אללג׳ צד״״ כי סך הכסף
בקופת הצדקה של ועד „מענשען הויז״ עלה לערך 70,000 ל״ש,
מספר אחב״י הבאים ללאנדאן מוסיף והולך, והועד הוא עמוס
בטרדות עצומות. החמלה ורגש האנושי המתנוסס בקרבו לא
יתנוהו להשיב ריקם פני האומללים, אך האזהרות הבאות תכופות
זו אחר זו מאמעריקא להבחין בין המוכשרים למלאכה והבלתי
מוכשרים, יכופו עליו הר כגיגית לדחות ולהרחיק הרבה אומללים.
רבים מבעלי המלאכה מתישבים בהעיר לאנדאן ויתפרנסו שם
בריות, בין בעלי הועד התעוררה כעת הצעה ליסד בארץ כילי
אשר באמעריקא קולוניא של יוצאי רוסיא חרוצים ומהירים
במלאכתם, וכבר באו בדברים עם ציר ממשלת כילי היושב
בברלין, אשר גלה רצון ממשלתו לקבל יוצאי רוסיא בארצהכאשר הודענו בזמנו
הועד למשען יוצאי רוסיא אשר נוסד בעיר פאריז שלח
קול קורא אל כל קהלות אחב״י בכל ארצות תבל ולכל מכה״ע,
ונעתיק ממנו אך מעט מהרבה. אחרי אשר יתארו את מצב
אחב״י ברוסיא, את מהלך שאלת היהודים וכל העמל והתלאד
בשנה החולפת, ואת התהוות תנועת היציאה, יוסיפו לאמר: כל
אשר עשינו עד היום, כאין וכאפס נחשב נגד החובה הרובצת
עלינו לפעול ולעשות מן הוא והלאה. אין את נפשנו להטות את
לב יהודי רוסיא לעזוב את ארצם ולבקש להם מנוח בארץ אחרת,
אך לא נוכל להעצים עין מן התנועה הכבירה אשר יצאה
כתולדה מחויבת ממצב הענינים בארץ רוסיא ע״כ נחוץ הוא
להכין משען ומשענה, תמיכה ועזר למען האומללים האלה
אחינו באמעריקא יעשו כל אשר ביכלתם לטובת אחינו יוצאי
רוסיא הבאים שמה, אך אין אנו בני חורין להפטר ולהניח להם
לבדם את המלאכה הגדולה והנשגבה הזאת. בשני הימיםהראשונים אשר נוסד הועד עלה סך הכסף הנאסף לערך 430,000
פראנק, ובתוך הסך הזה נמצאה נדבת ראטהשילד אשר התנדב
בעצמו 200,000 פראנק.
זה בשבוע העבר הגיענו מאת שלוחי הועדים אשר
בלעמבערג, כדברים האלה:
בשם ה׳. ברכת ה׳ עליכם ראשי העם הרבנים
הגדולים גאוני הדור רועי ישראל עם קדוש. ולהראשים
אצילי העם אלופי ישראל בארצות רוסיא יצ״ו
קול שועת עמנו הנאנחים מכובד לב ומגודל השאת והשבר
עד נפשנו הגיע, גם ראה ראינו העוני והלחץ הדוחק והמצוקה
לאחב״י היושבים בארצות רוסיא, ע״כ קמו והתעודדו אנשים
רבים אשר רוח החמלה והחנינה, גם אהבת ישראל ואהבת אנוש
מתנוססות בקרב לבם, ובתוכם גם החתומים למטה מהקאמיטעט
מלאנדאן, לטכס עצה לעמוד לימין הנדחים והנרדפים להיות להם
למגן ולמחסה ולעזרה בצרתה, להושיט לאנשים האומללים האלה
אשר האפשרות להם לטרוף להם חקם בארץ מרחק, ע״י עבוד
ומלאכה או ע״י אומנות מה, יד מושיעה לעזוב את ארץ מגוריהם
ולמצוא מנוח ומפלט בחלק אמעריקא או בארץ הקדושה תוב״ב,
ואם מעט מעט זעיר שם זעיר שם יעזבו את מולדתם, אז התקוה
לימינם נצבת, כי חפץ ה׳ בידם יצליח ויוציאו את מזימותיהם
לפעולות אדם. אך צר לנו מאד לראות כי רבו כמו רבו הבורחים
מארץ רוסיא ואשר בחרו לשבת בעיר בראדי, בפעם אחת,הרבה יותר מאשר תוכל שאת, כי כבר הגיע המספר לכמה
אלפים נפשות, והוא דבר שאי אפשר לשלחם בזמן קרוב
באמצעות מסלת הברזל (אייזענבאהנען), כי הבאהנפערוואלטונג
לא תוכל לקחת כ״א לכל היותר שני מאות מהפלטים בשבוע
אחד, ובינתיים ישארו הנותרים חובקי אשפתות במצור ובמצוק
באין משען ומשענה בעירום ובחוסר כל, ועוד מכשולות רבות
אחרות אשר אי אפשר לפרטם ולפרסם בכתב, ועי״ז בנקל יוכל
להיות כי תחת מחשבותינו להועיל להאומללים, יהיה עוד זאת
להם חלילה למכשול ולפוקה, אי לזאת נלחצים אנחנו להרכין
אזנינו לקול ההכרח, לפרסם זאת ברבים ולבקש מאת מכת״ה
להזהיר את העם שמה באזהרה גדולה, לבל יבאו עוד לבראדי
או ליתר עירות גאליציען, קודם עבור „ארבעה ירחים" מהיום,
כל עוד אשר הבורחים הנמצאים כבר בארצנו לא יסעו לאמעריקא
או לשארי חלקי התבל. ואולי ירחם ה׳ עד מהרה ויסור מלבב
אנוש כל שטנה ושנאה, כי יסכרו מעינות האיבה והמשטמה
ושלום יהיה על ישראל בהשקט ובטח, ואם חלילה לא יעבור
הזעם, נחפש אז בכל עוז למצוא מנוס ומפלט גם ליתר העם
אשר יהיו מוכרחים חלילה לכתת רגליהם למרחוק. ואנחנו נקוה
כי דברינו הנאמרים באמת וצדק יכו שרש בלבם, ואם לא ישמעו
לאזהרתנו, אזי נפחד מאד, כי חלילה מרה תהיה באחריתם
ואנחנו את נפשותינו הצלנו. — וה׳ אלהי אמת שומר ישראל
וגואלו יחיש לעזרת עמו, ישיב חרבו אל נדנו ואל יוסף עוד
לדאבה סלה!לבוב לסדר ולא תקיא אתכם הארץ תרמ״ב
צבי הירש ארנשטיין אבד״ק לבוב יע״א
הק׳ יששכר בעריש לעווענשטיין
רב ומגיד פה לבוב
יצחק אהרן סג״ל איטינגא
אריה ליב ברודא
גם אנחנו שלוחי הקהלות הק׳ מענגלאנד ושלוחי הקאמי-
טעט הנוסדה לטובת האומללים אחב״י מרוסיא, מסכימים ומקיימים
את כל הנ״ל ומבקשים כי ישמעו לקול האזהרה הזאת
L. Oliphant.
M. Sam. Montagu.
(משה בן אליעזר)
Dr. Asher.
(הק׳ הרופא אשר בלא״א מוהר״ר פינחס זללה״ה)
גם אנכי באתי לעורר את לב הרבנים הגאונים ברוסיאופולין אשר יזהירו את אחינו בשם, אשר יהיו מתונים בנסיעתם
לחו״ל, כי גם כעת כבר רפו כל ידים ונלאו כל החבורות מנכבדי
אחב״י בח״ל. — אחר כל השתדלותם לטוב — להספיק את כל
הגולים בכל צרכיהם, ולדאוג בעד אשרם לימים יבואו, מרוב
הבאים מרוסיא, בלי הכנה וסדר, ומה יהיה כאשר עוד ירבה
מספרם מידי יום, הלא אז כולם יגועו בראש כל חוצות חלילה,
ועיני אחיהם רואות וכלות, באין יכולת להושיע להם. ע״כ נבקש
מאת כבוד מעלתם להזהיר את העם באזהרות גדולות ונוראות
בל יהינו לעלות טרם בא מועד, כי בנפשם הוא, ואם לא ישמעו
לקול הקורא הנ״ל אזי חלילה יתחרטו באחרונה. באין יכולת
לתקן את המעוות, וה׳ ירחם את שארית עמו, וישיב שבותם
כבראשונה, הקולות יחדלו והנענים והנדחים יגאלו. כנפשות כל
בית ישראל ונפש הכותב בלב מר.
שמואל בהרב מוהרי״ל מאהליווער האב״ד דק"ק ראדום והגלילע״ד אספת השלוחים בפ״בהאסיפה הכללית של צירי קהלות אחב״י מכל קצות ארצנו
אשר נאספו בבירת המלוכה, היא בעת הזאת התל שהכל פונים
אליו, כל קהלות אחינו יושבי רוסיא, כאלה שכבר עבר עליהם
שוט שוטף, כן גם אלה אשר לא פרץ בהם הנגף ונפשותיהם
עוד מתנודדות בין תקוה ופחד, כולם נתאחדו בהחפץ והתשוקה
הזאת, לבחור מקרבם אנשים של צורה, ולשלחם בתור שלוחי
צבור אל המקום הנבחר, למען ימתיקו סוד בינם לבין עצמם
ויתבוננו לדעת ולהחליט. מה נוכל לעשות להטבת מצבנו
הנוכחי, ויורונו את הדרך אשר לפנינו ואת המטרה אשר אליה
נתקרב, לבל יהיו מעשינו ופעולותינו זה בכה וזה בכה; ואף
כי פני האסיפה לוטים בצעיף העלטה, ובית הועד פקוק וסתום
מכל צדדיו לכל אלה שלא זכו לעמוד או לישב במחיצתו, בכ״ז
נתגלו קצות דבריהם בדרך רמיזה וראשי פרקים מכ״ע 
„גאוואסטי" היה הראשון לגלות טפח, ושאר מה״ע גם הם הסירו
הלוט הלוט מעל פני האסיפה.
לפי דברי מכ״ע „נאוואסטי" נתחברו בתוך האסיפה ראשי
פרקים של הענינים אשר בהם יעסקו, והם 1) חקר הנסבות
אשר מהן יצאה תנועת היציאה בין יהודי רוסיא. 2) האם
ראוי הוא לבלי להתערב כלל בתנועת היציאה ולתת לה ללכת
דרכה מבלי לעמוד לה לשטנה, והאם תגדל או תקטן התנועה
הזאת מעצמה ברבות הימים? 3) מה יש בכח הממשלה או
בכח הקהלות לעשות לעצור בעד התנועה הזאת ? 4) מה המהעניני הנהגת היהודים וארחות חייהם, הנותנים פתחון פה
לשונאיהם לחשוב, כי ממשלת הקהל ושאר חברות נעלמות
ה
תמשול בתוכם ותחבוש פניה בטמון? ועל השאלות הא
נמנו וגמרו לערוך את התשובות האלה: 1) להרחיק מכל וכל
את רעיון היציאה, בהיותו מתנגד אל זכיות היהודים אשר רכשו
להם בארץ מולדתם זאת, ע״י ישיבתם התמידית זה מאות
בשנים. 2) להחליט ולחרוץ משפט, כי הדרך האחת להסיר
את הסכסוכים אשר בין היהודים ובין עם הארץ, היא אך
להשוות את זכיותיהם מבלי הבדל בינם ובין הנוצרים, 3) לברר
ולהודיע להממשלה את כל התנהגות הרשות המקומית בעת
המבוכות ורדיפות היהודים. 4) להשתדל לפני הממשלה, ולבקש
שישלמו בעד נזקי היהודים. אלה הם הדברים שבדעת הועד להחליט
בכח הרשאתם אשר קבלו מאת הקהלות. והנה עיקרי הדברים
שהחליטו בקשת שיווי זכיות וההשתדלות ע״ד כסף ההיזקות,
הם דברים וטענות, שאינם כדאי לשים לב אליהם כלל, בהיותם
רק כמי שעושה חשבון בלי הסכמת וידיעת בעל הבית, ומסוגלים
רק ליישן את השומעים בדברים מתוקים לאוזן, אשר אין להם כל
יסוד לצאת אל הפועל לעולם. אבל ההתנגדות והמחאה הנמרצה
כנגד תנועת היציאה וצפצוף מזמור ישן נושן, כי אזרחים
אנחנו, ובהפכנו עורף לארץ מולדתנו הרי אנו מאבדים בידים
את זכיותינו ואזרחיותנו, על זאת יתפלאו אחב״י לשמע הדברים
האלה אשר לא פללו ולא עלתה כזאת על לבם
לא על „האשלי רברבי". הכהנים הגדולים לעגל הזהב
המסובלים בתוארי הכבוד, אשר בעיניהם מקור מחצבתםולאומיותם הוא רק כפגם משפחה, לא על אנשים כאלה נבעוס או
גלגלג; להם נוכל רק לנוד, שהרצון העצמי והבחירה החפשית
נסתלקו מהם, ודעתם משועבדת בשעבוד החנופה, מחשבותיהם
כל היום אך להוציא מלבם של שונאיהם חשד זה ודעה זו, ולבקש
דרכי שלום והתבוללות; מאת אנשים כאלה לא נוכל לקוות
יותר. הדעה הזאת כי תנועת היציאה היא מזקת לישראל, נאה
להם והם נאים לה. אבל האנשים האלה לא כל בית ישראלהמה.
הנה בנוגע להשאלה הזאת כל הדעות שוות דעות
הממשלה ודעות העם. דעות אויבינו ודעות אוהבינו, כי רק
התנועה הזאת היא התרופה היחידה ומיוחדת להמחלה אשר
תקפתנו, הלא גם לפני שנת הבהלה, עוד טרם נתכה עלינו
חמת ההמונים החשובים באשמת מדיחים ומסיתים בסתר, עוד
טרם היו מיטינגים וחברות למשען היוצאים, היתה תנועת היציאה
בצינור ותעלה תמידית, להוליך לארצות אחרות את האנשים
אשר לא מצאו מהיה בארצנו מפאת ישיבת כל אחב״י בתחום
מוגבל, צפופים ומתרוצצים ודוחקים איש רגלי רעהו; ואם היתה
התנועה התמידית הזאת בארצנו לפני שנת הבהלה כמי השילוח
ההולכים לאט, הן אחרי בלהות תלאות השנה הזאת, היה
לנחל גדול ורחב ידים השוטף ועובר על כל גדותיו. התנועה
הזאת היא מתיחסת אל המקרים האחרונים ביחוס סכה למסובב
ולא ע״י מנהיגים ומחוקקים יצאה, אך מעצמה בקעה לה דרך
טבעי והכרחי, ובפעם הזאת יצדק אקסאקאוו באמרו, כי את
הפתרון היותר טוב ונכון לשאלת היהודים המציאו היהודים
בעצמם, והיא תנועת היציאה. בדעה הזאת החזיקה גם חברת
כי"ח, שבודאי אין מקום לחשדה שהיא לאומית ואדוקה בהיהדות
יותר מדי; גם החברה ההיא תאמר עם הספר: תנועת היציאה
היא הכרחית ונחוצה לשעתה, ואם גם נהיה מלאים תקוה כרמוונבטח שהממשלה תשוה את זכיותינו, ובבקר לא עבות באחד
מן הימים הקרובים נקום ממשכבנו כאזרחים גמורים, הן גם אז
לא ירפאו פצעינו עד מהרה, גם אז עוד השנאה בלב העם
ההמוני שולטת נגדנו, וארובות המחיה והכלכלה לא יפתחו
גם אז יאבו רוב אחינו לנוס לנויארק או לירושלים, מאשר ינוסו
ולטאמבאוו ולריאזאן, והאם עד אז יחכו אחינו השדודים והגדהים?
כל אחב״י האשכנזים והאנגלים הצרפתים והאמעריקאנים
מתאחדים ומתחברים בהדעה הזאת, שאין דרך אחרת לפנינו
וברוסיא הכל מודים שתנועת ישוב א"י, ושליחת האומללים
לאמעריקא יש בכחה להיטיב מצב אחינו היוצאים, וגם מצב
הנשארים על מקומם. והנה עתה באים איזה אנשים שלא מן
הישוב ומן התחום שבו ישבו ישראל, ומבטלים בקש ובגבבא
דעה מאומתת ומבוררת כזאת שאין חולק עליה, וכל כך למה
מפני יראתם לבל יאבדו שמם הטוב בתור אזרחים נאמניםומשועבדים וזקוקים לה מצד תארם. אבל גם בזה הם שוגים
ומשגים, כי אין היציאה נוטלת כלום מן הפאטריוטיזמוס;
היהודים הם פאטריוטים גמורים לקיים את כל חובותיהם להממשלה,
לפזר כספם, לבלות שנותיהם ולשפוך דמם, אבל אין הפטריו-
טיזמוס דורש מידם להתמכר לידי האספסוף, לבלי למוש
ממקומם בשעה שחרב חדה של המסיתים הפאנסלאוויסטים
מונחת על צוארם, ובפרט שהממשלה גלתה את דעתה זה כמה
פעמים, ששערי גבול המערב פתוחים ומפולשים לפני היהודים
היוצאים, והוראת בעל דין כמאה עדים דמי; ומה לנו ולדברי
הפאליאקאווים המורים לנו דרך במדת חסידות, להתנהג לפנים
משורת הדין, וללכת אל געאק-טעפע וטורקעסטאן ושם יהיה
מקום לצמיחת קרן ישראל,
הנה האסיפה עוד לא כלתה, והאפרוח לא יצא עוד
מביצה זו, על כן בל נאמר נואש, תקותנו כי האסיפה לא תשבית
גם לא תקטין את תנועת היציאה, וכל התנגדותיה והחלטותיה
ופעולותיה תהיינה דומות אל פעולות אסיפות הרבנים וכהנה
אסיפות בארצנו, שנאמרו ונשנו בהם דברים שלא באו לעולם
על כן לא נחדל מקוות, כי הזמן יכחיש את תלונתינו ויבטל
את כל דברינו, ומי יתן ויהיו הדברים הלקוחים מן „הנאוואסטי'
מוכחשים מעיקרם, או שונים תכלית שינוי, ויעלו גם דברינו
בתהו ולא יזרו מלח על פצעינו, ושלום על ישראל כאלטא. יום ה׳ ט״ו אייר
כבוד הרב הנכבד וכו׳ מו״ל הצפירה.
האסון הנורא אשר נקרה ויאתה על העיר באלטא כחתף
ביום 29 ,30 מארץ הלא הוא כתוב בכל כתבי עתי בלשון עבר
ובלשון רוסיא, אמנם לא הוגד אף החצי, ובכל יום ויום אסונות
חדשים, כי הנפצעים אשר הובאו בית החולים מתים יום יום
ונשים אשר נפלו אימות מות עליהן בימי הזעם יפילו ילדיהן
כלא עת. קצר כח עטי לתאר את אשר עינינו רואות. והנה
בפקודת שר הפלך מקאמעניץ הוסד פה קאמיטעט לקבץ נדבות
עבור אנשים אשר מטה ידם ונשארו בלי משען ומשענה, ע״כ
הננו אליך אדון נכבד, אשר תדפיס במכתבך העתי הוא הצפירה
היו״ל על ידך קול קורא לנדיבי עם אלהי אברהם, אשר יחישו
לעזר העיר האומללה הזאת מכל המקומות אשר דבר הצפירה
מגיע, והמעות ישלחו על שם סוכן הקאמיטעט הג׳ ה״ר שלום
היילפרין מפה, הננו מוקירי ערכו.ז' פאזנאנסקיע
ליבל לודעצקי
געציל לאבזינסק
יצחק בארעצקי
ישראל טארגארדיש
נויארק. תשעה ימים לעומד תרמ״כ.
ביום 21 פעברואר העבר היתה אסיפה גדולה בדבר
„שאלת היהודים" באחד מבתי תפלות הנוצרים בעיר פיטסבורג,
הנכבד פ׳ ר׳ ברונאט נושא משרה גבוהה בעיר ההיא, נבחר
להיות ראש האספה הד״ר קעללאג פתח בתפלה, והכהן ל'
מילליגאן נבחר לסופר ומזכיר, ראשונה נשא מדברותיו ה׳
ברונאט בדברים נמרצים נגד צוררי ישראל, אחריו הכהן הנוצרי
ד״ר Recd ד״ר דאמסיי. ואחינו ישעי' עורך דין, השופט
קירק פאטריק, ואחרי כל המחאות והחלטות נגד רדיפות
היהודים, גמר אומר ראש העיר ה׳ ברוין, להושיט להגולים
מרוסיא יד עזרה, להושיעם לבוא לארצנו להאחז בה
ביום 1 מארץ התאספו גדולי בני עמנו בבית תפלת
עמנואל בעירנו, להתיעץ איך ובמה להושיע את היהודים הגולים
ובאיזה אופן יקבצו סך הגון לדאוג בעד האלפים אשר ינהרו פה
הנכבד יעססי זעליגמאן פתח את האספה, ואחריו דבר
השופט מ׳ ס׳ אייזיקס ויספר בפרטות את כל מעשי החברה בעדאשר בנוענגלאנד ויפיקו רצון בעליהם, עד כי הם מבקשים
להרבות את מספרם, ויוסף לאמר כי רבים ישגו מאד בחשבם
על הגרים האלה כי הם יאבו לאכול להם חסד, ונהפוך הוא הם
וחפצו רק לעבוד באיזה עבודה מבלי להיות מוטלים על הצבור
בכל לבבם יחפצו לעבוד את האדמה, ובדעת החברה להושיב
רבים מהם על אדמת מחוז וועסטשעסטער, ואיש אדמה מומחה
יורה להם דרך עבודת האדמה כמנהג אמעריקא, ה׳ אייזיקס
ואמין כי אם נושיע להגרים נטיבה לעצמנו, וחובה עלינו לדאוג
בעדם כבעד שאר בשרנו, אחריו נשא מדברותיו. ה׳ לואיז
מאי ראש לעדת עמנואל הקהלה היותר עשירה בעירנו.
לאחרונה הסכימו כולם להשמיע על נדבות ולבחור, ועד
מגדולי העיר ורבי המדינה לתכלית הזאת. וביום 4 מארץ נדפס
בראשי מכה״ע בעירנו קול הקורא כזה:„בקשה להעם״ מן גולי היהודים ברוסיא, כבר באו הנה
כשלשת אלפים יהודים, ומהם רבים עובדי
אדמה בעלי מלאכות, וערכם יותר טוב מערך יתר הגרים
המתגוררים בחופי ארצנו. לכה״פ יבואו פה עוד עשרת אלפים
בטרם קיץ, וכאלף איש הם על דרכם הנה
דעת הקהל באנגליא נתעוררה, ושם יקבצו כסף רב
בעבורם, לעזור להם לבוא לארצנו, ובאמעריקא עלינו לקבלם
באהבה ולהכין להם צרכיהם ולהמציא להם עבודה בבית חרשת
המעשה או בשדה, למען לא יתוספו על הבטלנים ומחזירים על
הפתחים אשר בערים הגדולות, רק ירבו את עושר וטובת
העם כלו. בשם אהבת האדם מבקשים אחינו מנדיבי העם
להושיט יד עזרה להאנשים האומללים אשר ינוסו מידי רוצציהם
ורודפיהם.הנדבות ינדבו לקרן קימת של תמיכת גרי רוסיא ולכונן
Russian Refugu and Colonisation Fund .בעדם קולוניות
ועל החתום בא ראש העיר וויליאם גריים, ראש השופטים נח
ראוויס, ועוד ששה נוצרים וחמשה יהודים מגדולי הבאנקערים
ועשירי הסוחרים
דברי הבקשה עשו פרי, כי ממחרת בבקר השמיעו המ״ע
מטעם הגזבר יעקב ה׳ שיף הממונה לקבל את הנדבות, כי בא
לידו סך 27,175 דאללאר, ועד היום עולה סך הכסף אשר הגיע
לידו לערך ששים וחמשה אלפים דאללאר, הכסף הנקבץ יהיה
מקצתו לתמוך ביד הגרים בבואם הנה עד אשר ימציא להם
הועד עבודה ומלאכה, ורובו ליסד קולוניות בעד אלה החפצים
לאחוז בעבודת האדמה. שכחתי להעיר כי ראש העיר ה׳ גריים
הוא קאטהאליק אדוק באמונתו ומחותנו של הקארדינאל מאק-
קלאסקי, ובכל זאת הוא חביב ונחמד ורצוי לכל בני האמונות
ודורש טוב לכולם בלי הבדל דת ואמונה, יען חובת האמערי-
קאני הוא שחובת הגוף ומצות שבין אדם לחברו קודמין לחובות
הנפש בעניני האמונה, וזאת תהלתנו ובזה תתפאר אמעריקא
ביום 3 מארץ הביאה אנית הקיטור אילינוס מליווערפאל
לפילאדעלפיא 326 נדחי רוסיא, עוד בטרם בואם קרא ראש
העיר הנכבד שמואל קונג אספה באולם העיר מראשי ומנהיגי
פילאדעלפיא, והשמיעו נדבות, ויעלה כסף הנדבות לחמשת
אלפים דאללאר, וראש חברת מסילת הברזל מפענזילוואניע נדב
בית התחנות (באהנהאף) בפרור העיר בעד האורחים, למען
ידורו שם עד אשר ימציאו להם עבודה ומלאכה, וכאשר באו
קבלם הקאמיטי באהבה וחבה יתירה, וילבישום וינעלום בבגדים
חדשים, ועתה ימלאו להם כל מחסורם ביד נדיבה, עד היום
המציאו עבודה ומלאכה לשתי מאות אנשים, והנשארים עודםעצורים בבית התחנות, ובערב יום שבת 4 מארץ היתה אספה
גדולה בהאקאדעמיא של מוזיק בפילאדעלפיא, וכל גדולי העיר
נאספו, בתוך הנאספים היה הגאווערנער ממדינת פענזילוואניא,
הערצבישאף מהמדינה ההיא. וחמשה בישאפים וגדולי הכומרים
מכנסיות הדתות השונות, קאטהאליקים פראטעסטאנטים עפיס-
קאפאלים וכו׳. גם סענאטארים ושלוחי העם בהקאנגרעסס
ראש העיר ה׳ קונג ישב בראש האספה, המדברים ובפרט
הכומרים הרבו לספר בשבח היהודים ובגנות רודפיהם ומציקיהם
בדברים נמרצים. והחלטתם נתקבלה להגיש את הדבר אל
הקאנגרעסס בוואשינגטאן ואל הפרעזידענט עם בקשה, שהממשלה
תשתדל לפני קיסר רוסיא יר״ה בשם הצדק והיושר ובשםאהבת האדם בדבר הגדול הזה
גם החליטו להשמיע על נדבות, ולפי המודעה האחרונה
יעלה כסף הנדבות אשר באו ליד הגזבר דרעקסעל לעשרים אלף
דאללאר, ויש עם לבב הקאמיטי מפילאדעלפיא להושיב ארבעים
משפחות מן הגרים האלה במדינת אייאווא (Jowa) לעבוד שם
את האדמה כקולוניסטים, כי כארבעים גרים הגישו אל הועד
כתב בקשה כתובה בשפת עברית, שהם חפצים לעבוד את
האדמה, מלבד אלה 326 גרים שבאו לפילאדעלפיא ישר מלי-
ווערפאל, כבר קבלה קודם יותר ממאה גרים מהועד בנויארק,
ולכולם המציא הועד מפילאדעלפיא עבודה ומלאכה, אם בהעיר
עצמה או בהערים הקטנות מסביב, בכלל תראה אחותנו פילא-
דעלפיא, שפירושו אהבת אחים, שהיא נאה לשמה ושמה נאה
לה.
אחרי האספות הנזכרות היו אספות כאלה כמעט בכל ערי
ארצנו הגדולות, וביחוד האספה הרבה שהיתה ביום 26 מארץ
בעיר נוארלינס בירת מדינת לואיזיאנא, בכל הערים האלה
נאספו ונועדו יחדיו על פי ראשי וטובי העיר, כל האזרחים
והתושבים אשר לבם הומה להם לצרת עם ישראל, והרימו כשופר
קולם באזני כל יושבי הארץ. להעתיק לקוראי הצפירה אף אחת
מני אלף המאמרים הנדפסים ונקראים בארצנו יום יום אי אפשר
כי רבים הם ולא יכילם ספר שלם, רק זאת לבד אגיד כי
.Jew. לפני מונחים מכתבי העתים האנגלים ובפרט מכה״ע
 מלאנדאן, אשר הדפיס בהוספה מיוחדה את אשר נדבר 
ביום הראשון לפעברואר בהמענשען-הויז, ואחרי כן בערי
המדינה בבירמינגהאם מאנשעסטער וכו׳, ואם אשוה ואדמה
את המדברות אשר נשאו נואמי נאום באנגליא עם מדברותבעלי לשון ארצנו, יהיו הראשונים לעומת האחרונים רק כקול
מחליק פטיש מול הולם פעם, מטיפי אנגליא מטיפים על ראש
צוררי ישראל מקתון רותחין טיף טיף, וכהני הנוצרים באמעריקא
ממטירים על ראשם אש וגפרית וזפת בוערה.
 יהודה דוד אייזענשטיין
האמבורג. לכבוד הצפירה שלום.
ביום השלישי בערב בשבוע העבר קראו ראשי הועד
לתמיכת גולי רוסיא פה, אסיפת עם בהיכל הבונים החפשים,
וכמאתים איש ואשה באו לשמוע את הציר האמעריקאני ה׳
מאריץ עללינגער, אשר בטרם עזב אייראפא דרש גם פה בדבר
מלאכותו הנה. ראש הועד ה׳ היגריכסאן פתח את האסיפה
בדברים כבושים ויאמר: גורל אחינו ברוסיא, ואת אשר באה
עליהם גלוי וידוע לכם; בכל ערי אייראפא נתיסדו ועדים
מיוחדים לתמיכת אלה האומללים, וגם בעירנו נמצא ועד כזה,
ובאשר אין עזרה נכרת ותמידית יכולה לבוא להאומללים אם כל
ועד ישפיע עזרתו לפי חפצו וראות עיניו. לכן התחברו כלהועדים ללכת שלובי יד, ורוח הכי״ח תקבצם יחד למרכז אחד
גם אחינו באמעריקא ילכו אתנו אחוזי זרוע בדבר הזה, ולתכלית
זו שלחו את ה׳ עללינגער לאייראפא להלהיב הלבבות, ולהציע
לפנינו מה שאחינו מעבר לים חפצים, לעשות עם אלה הגולים
אשר תקיא אותם ארץ מולדתם, ה׳ עללינגער פתח ואמר:
בלב שוקט ובטוח אני דובר עתה אליכם אחים ואחות, אחרי
אשר נסיעתי בערי אייראפא נעטרה בכבוד ותפארת הכבוד
והתפארת אשר מצאה האהבה לתמיכת אחינו הנרדפים והאומללים.
לא רק אחינו היהודים לקחו חלק במעשה הצדקה הזה, כי גם
נוצרים רבים ואנשים מלאומים שונים, כל אלה ירגישו כי
האכזריות נגד היהודים תועבת האנושית הנה, כי לאט לאט
יפלו הגדרים המבדילים בין אמונה לאמונה ובין עם לעם
היהודים אמנם מסובלים ברדיפות ולחץ אויבים, אשר מפניהם
לא יחתו ולא ימונו, כי אמונתם נר הייתם נותנת להם און
ועצמה לשאת ולסבול, אך בכל זה לא נחשה ולא נשקוט
מלצעוק מרה ולקרוא מלא נגד התועבות והאכזריות אשר עושים
לישראל. אבל לא רק בשפתנו לבד נראה להאומללים כי עמהם
אנחנו בצרה, אך גם בפועל כפים, הבה ונתן להגולים האלהארץ אחרת, ארץ אשר תשביעם מטובה, כי אנשים ישרים
המה, אנשי עבודה ומלאכה. הנהנים מיגיע כפיהם, המשורר
היינע אמר: „היהדות אסון היא לנו", אם נכונה בפיו במה
נושיע לאחינו ברוסיא, אפס האסון הזה יהפך להם לששון,
כאשר יבאו אלה הגולים לאמעריקא ואמונתם אתם. המלמדת
אותם, להיות נהנה מיגיע כפיו, לדאוג בעד אשתו וצאצאיו
לחיות בהסתפקות, כי על ידי אלה חמדות הטובות יתהפכו
לאנשים בני חורים, אשר ירהבו בנפשם עוז לדבר את
מחרפיהם בשער על כי יהודים המה. כל חפצנו הוא לעשות
אלה הגולים לאנשים בלתי מצפים לעזרת אחרים, לא לתת להם
צדקה המשפלת את האדם, רק להעמידם על הקרקע, אשר ע״י
עבודתם בה, ינהלו אותה אחרי איזה שנים לצמיתות כי רק
ע״י עבודת האדמה יכולה החירות החלוטה והגמורה של ישראל
לבוא. אחינו באמעריקא לא יכלו להפיק החפץ הזה בעצמם
מכח אל הפועל, כי כסף רב עד למאד נחוץ, לקנות קרקעות
ולבנות בתים ויתר דברים הנחוצים בעד אלה הפלטים, ולכן
שלחו אותי לאייראפא להעיר את לבב ראשי הועדים שמה,
שישתתפו בהמפעל הזה אתנו. עורו גם אתם לחמלה, והראו לעולם
כי עדת האמבורג עודנה מכילה בתוכה אנשים יקרים ונדיבים
אשר לבם פתוח לכל דבר טוב, ורוח „גבריאל ריססער" עוד
לא מת בתוככם.
זאת היתה תוכן דברי ה׳ עללינגער, וגליונות היו מונחים
למען יחתום שמה כל נדיב את נדבתו, וכסף רב אספו בערב
הזה, כי כפי הודעת „הפרעמדענבלאטט" פה, נדב אחד סך
עשרת אלפים מארק, ורבים מהם חתמו אלף מארק.
בהיותי בהאסיפה הזאת ישבתי אצל המטיף פה מהחדשים
הרב הד״ר זאנגער, אשר מת לפני שני ימים במיתה הטופה ר״ל
בסדרו בהטעמפעל סדר קדושין תנצב״ה, ואמרתי לו: לוהתעוררו אחינו לדבר ולפעול בהתעוררות והתלהבות עצמה בעד
ישוב א״י, כאשר יעשו בעד ישוב אחינו באמעריקא, אז היו
מתאמתים בנו דברי החוזה עוד בימינו. „היולד גוי פעם אחד?
איל״ה
וציון ילדה בניה״!הצופה לבית ישראלתנועת היציאה היא כמעין המתגבר וכנהר שאינו פוסק
לפי הידיעות החדשות אשר קבלנו מבראדי ומלעמבערג, שהם
מקומות המעבר אשר רוב יהודי רוסיא עוברים דרכם, ינהרו
שמה המונים המונים מרוסיא הדרומית, ולא רק אלה אשר היו
למפגע להמקרים האחרונים, אך גם בני הערים אשר נקו עד היום,
מרבים לבוא ולהשתטח בתחנוניהם לבני הועד המקומי לאספם
ולפרוש את צלו עליהם, כי לא תוכל ארץ מולדתם לשאת
אותם, עולמם חשך בעדם, מקור פרנסתם דלל וחרב, והם
צפויים אל מחסור ונקיון שנים. הועד רואה א״ע נלחץ במשעול
צר. זה מקרוב השיג פקודה מלאנדאן ומהאמבורג לעצור לפי
שעה בעד תנועת היציאה, כי כבר אזל הכסף ותמו כל ההכנסות,
אך הוא לא שעה אל דברי הפקודה הזאת, וישב תשובה נמרצה
שאין לאל ידו לשים מעצור להתנועה הכבירה והחזקה, והביטאל עמל לא יוכל, כי המוני הבאים נתונים בצרה ובמצוקה
וידרוש בחזקה מאת הועדים הראשים ההם לחתור בכל עז ולבקש
מוצא לכסף עד מקום שידם מגעת. הועדים לא השיבו ריקם
את פני העוסקים במעשה הצדקה בלעמבערג ובבראדי, וישלחו
להם עוד הון רב, אך כקיקיון של יונה היה סך הכסף הזה
בין לילה נתחלק בין האומללים הבאים אשר כלתה פרוטה מכיסם
ואין להם במה להחיות את נפשם, ואין צריך לומר לנסוע להלאה.
אחרי אשר נתרוקן עוד הפעם אוצרו של הועד, ע״כ נטל עליו
כעת לדפוק עוד הפעם על דלתות בית הועד בלאנדאן, ומי יודע
אם עוד הפעם ימלאו בקשתו. מפני כל אלה נאלץ הועד להבחין
בין השדודים באמת, ובין האומללים סתם, לקרב את הראשונים
ולרחק את האחרונים, ואף כי נודע להועד כי מצוקת האומללים
אשר לא נפלו בעצומי בעלי הפרעות היא ג״כ תולדה נמשכת
מן המצב המעציב והמבולבל של אחב״י ברוסיא, אשר על כןאין להשבם כעניים סתם. אך כיורדים מנכסיהם אשר באשמת
מקרי השנה החולפת ההפך עליהם בלהות, וגם הם הלומי רעם
הפגעים, ורק בזאת נבדלו מאחיהם השדודים, כי אותם לא הלם
ולא מחץ הרעם בעצמו, אך הצרורות הניתזין ממנו וכח כחו
ותולדותיו ותוצאותיו הרבות אשר מלא כל הארץ פעולתן:
בערים רבות כנודע, אומנים חרוצים ובעלי מלאכות מבני ישראל
הולכים בטל באפס עבודה, כי הרוח הרעה אשר עברה בין
הנוצרים ובין היהודים באשמת מסיתים בסתר היא גרמה
להתפרדות החבילה ולהתרחקות הנוצרים מאת היהודים בעניני
מו״מ, עד שהנוצרים לא יזמינו מלאכה אצל היהודים. מעיר
הוראדנא מודיעים למכ״ע „העראלד" כי חמש מאות חרשי עצים
הולכים בטל ורעבים ללחם, מפאת כי הנוצרים לא ימציאו להם
מלאכה, והיהודים נמנעים ופורשים מכל עסקיהם ואינם עוסקים
גם בבנין. כמראה הזה נראה בערים רבות, וע״כ לא נתמה
על התרחבות תנועת היציאה בין בעלי המלאכות אשר נשבר
להם מטה לחם, הן אמנם בעלי המלאכות האלה ראוים הם
לתמכם ולהחיש להם עזר ביתר שאת, כי אינם צריכים לעזר
רב רק להביאם לאמעריקא, ושם לא יהיו מוטלים למשא עלהצבור, אך יתפרנסו בריות מיגיע כפיהם, וגם הועד אשר בבראדי
ובלעמבערג ידע זאת, אך מאפס כסף מוכרח הוא להשיב פניהם
ריקם. וגם לשאר אחינו השדודים אשר תעודותיהם בידיהם
כי אבדו את רכושם בימי המהומה, לא נפל חבל בנעימים
בבראדי בימים האחרונים האלה, אחרי אשר נסתתמו כל מעינות
הככנסה של הועד, רבים מהם מצפים לעזר מלאנדאן ומברלין,
וסובלים רעב ומחסור, כי אין לאל יד הועד המקומי לתמכם
ולהחזיקם.
אורחת יוצאי רוסיא אשר נשלחו ע"י השר אליפהאנט
ועוזריו ה) מאנטאגו והד״ר אשער, באה בימים האלה לעיר
ליווערפאל. מאת הועד הראשי אשר בלאנדאן נשלחו שניאנשים לקדם את פני הבאים, ולהכין את כל הנחוץ לשלחם
הלאה, להבחין ביניהם את הראוים ללכת להערים השונות
באמעריקא. מלבד הצירים האלה נשלחו אל החוף גם צירי
הועד המקומי הליווערפאלי. אנשים ידועים ונכבדים מגדולי
הנוצרים והיהודים, להכניס את האורחים האלה לפי שעה בחדרים
מרווחים, לכלכלם בכל מחסוריהם, ולשים עליהם אח״כ עין
בוחנת וחוקרת, ולהעבירם כבני מרון תחת שבט הבקרת לראות
איזה מהם יכשרו לנויארק ואיזה לפילאדעלפיא, איזה לבאסטאן
ואיזה לס״ט לואיז וכהנה. מקודם, בטרם נוסדו הסדרים האלה
וכל מעשי החברה היו רק בחפזון ובמהירות, היו שולחים לעיר
אחת באמעריקא, לנויארק או לפילאדעלפיא את כל הבאים
אולם אח״כ נוכחו לדעת כי לאחב״י באמעריקא הרעו בזה רעה
גדולה, כי הכבידו משא לעיפה על יושבי עיר אחת והניחו לגמרי
ליושבי עיר אחרת, גרשו מאה ומחקו סאה; ואם גם אחב״י
שם בעצמם החלו לחלק ולהפיץ את הבאים ולשלחם לערים
שונות, אבל הדבר הזה קשור ושלוב עם מניעות ומכשולים רבים,
אך טוב ונוח להם וגם להיוצאים, בהיות פניהם מועדות
מאנגליא אל העיר אשר תהיה מחוז חפצם באמעריקא, ולא
טולטלו עוד הפעם באמעריקא ממקום למקום, טלטול הצריך
להוצאות רבות וליגיעת נפש ובשר. במשך שלשה ימים רצופיםחקרו ובחנו צירי החברה את בני האורחה ומספרם מאתים
וארבעים איש, ויתבוננו לכ״א מהם, לכשרונותיהם למלאכתם
ולכל שיהם ושיגם, ועל פי החקירות והדרישות האלה שלחום
לערים שונות, גם נתנו לכ״א מהם סך ארבעים דאללאר. להיות
בידם לכלכל את נפשותיהם טרם ישיגו משען כסף מאת נדיבי
אמעריקא, בימים האחרונים שלחה החברה לאמעריקא ארבע
מאות איש ואשה מיוצאי רוסיא, והוצאות מסעם וכל צרכיהם עלו
לערך 2,603 ליטרא שטערלינג
מעיר ברלין מודיע הסופר של מכ״ע „דזוז קראניקל" לאמר:
השתי ולא התמהמחתי להודיעכם בקצרה על אדות האסיפה
הכללית אשר היתה בעירנו, ואשר תכליתה ומטרתה היו, להביא
סדרים ומשטרי עז בפעולות הועדים והחברות אשר בלאנדאן,
פאריז, וויען, נויארק ועוד, למען יתאימו ויקבילו מעשיהם זה
לעומת זה, ובמאזנים ובשווי המשקל ישאו יחד להגיע אל
המטרה הכוללת אשר כוננו להם כל המתנדבים. קשה היה לי
מאד לאסוף ידיעות ברורות על אדות המשא ומתן, השקלא
וטריא, ועל כל מועצות הועד והצעותיו והחלטותיו, כי בטרם
קרבו הנאספים אל מלאכתם ראו ראשית להם להתנות בתנאי
קודם למעשה, לסגור ולחתום בעב הענן בעד סופרי מכה״ע ,לבל יודעו דבריהם בקהל, וטעמם ונימוקם עמם לגדור בגדר זה,
כי חוששים הם פן תשלוט בהם עין הרע של האנטיסעמיטים
ויצווחו כברוכיא, כי ברלין התיהדה לגמרי, והיא בעיני היהודים
במרכז הראשי וכנקודה תיכונה לכל עניניהם וחפציהם, ויהיה
להם מקום לטעון שהיהודים הורו בעליל ע״י אסיפתם, כי באמת
גוי אחד המה בארצות תבל קשורים ושלובים יחד, וכל הגבולות
שבעולם אינם מעכבים בעדם מהתאחד ומהתלכד, וגם האשכנזים
והצרפתים אשר שנאה בלבם אלה לאלה, נדחתה השנאה הזאת
ובטלה ביטול היש ע״י ניצוץ היהדות הבוער בלבם, ובא האות
על זה, כי שלוחי הועד הראשי של הכי״ח מפאריז באו גם הם
אל האסיפה הברלינית, והסיהו את דעתם מחטא זעדאן, והפיגו
את צערם מקריעת עלזאס ולאטהרינגען; הנה זאת המריצה
את שלוחי הקהלות הנאספים בברלין, לכבוש פניהם בקרקע
ולעשות כל מעשיהם „בנעילת שער״; ועוד זאת המריצה אותם
לגדור בגזית דרך סופרי מה״ע ולהתכסות בצעיף העלטה, מפני
יראתם, לבל תתגבר עוד יותר תנועת היציאה, אם יתפרסם
הדבר ברבים שהם נושאים ונותנים ע״ד תחבולות והמצאות שונות,
למצוא מוצא לכסף ומקור להכנסות תמידיות לטובת האומללים
ולא יוכלו אלה אשר השעה דחוקה להם לחכות ולצפות עד אשרתבצע האסיפה את חפצה, אך בין כה תסחפם בכח איתן סערת
התנועה לצאת, ולהטיל א״ע למשא על המתנדבים ולהביא
עי״ז תהו ולא סדרים וערבוביא בכל מעשה הצדקה הנסבות
האלה הניעו את בעלי האסיפה להוריד וילון עב ובלתי שקוף
ולגדור בעד סופרי מה״ע, אך היש מעצור לרוח הסופרים, היש
חומה וקיר ברזל לא יוכלו המה לדלג עליה? גם סופרי האנטי-סעמיטים לא נסוגו אחור מפני הגדרים והגזירות לגזירות, ובת
קול של מועצות הועד נשמעה אח״כ גם במחנה האנטיסעמיטים
כי מכה״ע „קרייצצייטונג׳ וכהנה מכה״ע אנטיסעמיטים גלויים
ונעלמים, התחילו לפשפש במעשי האסיפה, ולדקור ולנשוך
בעוקץ של בקרת חדה ומסוכסכת, וכל אחד ואחד מן הנאספים
קבל מנה יפה של זלזול, דברי בזיון וקלות ראש. כבר הודענו
לקוראינו כי מעיר לאנדאן לקחו חלק בהאסיפה הברלינית
המטיף ד״ר נפתלי (הערמאן) אדלער, והאדון יוליאן גאלדשמיד
לפי הידיעות הפרטיות אשר הגיעו אלינו בימים האחרונים, היו
שם באסיפה בא כח החברה מאמעריקא ה׳ עללינגער, הסובב
והולך בכל ערי אייראפא לפלס נתיב לרעיון ישוב היהודים
באמעריקא, בלב הנדיבים העוסקים במעשה הצדקה. הועד הראשי
של הכי״ח הושיב במחיצתה של האסיפה שלשת בחיריה, ה׳
נעטטער ה׳ דערענבורג, והסופר והמזכיר של החברה ה׳ איזי-
דור לאב. קהלת ישראל בברלין עצמה מלאה ידי שבעה אנשים
לשאת שכם אחד בכל מועצות האסיפה. האנשים האלה נבחרו
מכל המפלגות, שם נפגשו ההפכיים ונתאחדו הקצוות, ובין
המורשים ראינו את הנבחר לאווע ואת החוקר בערנשטיין וה׳
לאסקער, נזדמן לפונדק אחד עם הד״ר הילדעסהיימער, וגם משאר
הערים, י״א במספר נשלחו שמה שנים שנים שלוחים. באסיפההראשונה נבחר לראש המדברים ה׳ מאקאווער מברלין, ותהלת
המו״מ היה בירור הדעות וההשקפות של הועדים השונים, נתינת
דין וחשבון מפעולותיהם אשר פעלו עד עתה. ודעתם לפעול
לעתיד, כל אחד מן החברים באר בשפה ברורה את דעות
הועד אשר ממנו נשלח לקחת חלק בהאסיפה, ואחרי אשר
התבררו והתלבנו כל הדעות וההשקפות השונות, החלו לבקש
דרכים לקשור נימא בנימא, לשלב ולחבר את כל החוטים הדקים,
ולארוג מהם חוט משולש אשר במהרה בל ינתק, החוט המשולש
הזה היא השיטה המקובצת של שלשת הועדים, הבערליני
הלאנדאני, והנויארקי שהם נוטלים חלק בראש בכל מעשה
הצדקה, והם ינטלו וינשאו את יוצאי רוסיא בכל צרכיהם, הועד
הבערליני יקבל על עצמו להביא את היוצאים עד החוף הקרוב
אשר משם יסעו באניות לאמעריקא, הועד הלאנדאני העמיס
את החובה על שכמו להביא את היוצאים עד חופי אמעריקא
ושם ימסרם ביד הועד הנויארקי, אשר חובתו ותכליתו הוא
להמציא שם להאומללים מקור פרנסה, אם ע״י עבודת האדמה
או ע״י מלאכה. על שלשת הועדים האלה כל תמיכת היוצאיםעומדת, ושאר הועדים הקטנים יהיו משועבדים וזקוקים אל הועד
הראשי והמרכזי בברלין, יספיקו לו כסף המקובץ על ידם
ויעשו רצונו וימלאו פקודותיו באמונה, בנוגע להכנסת האזרחים
האומללים, ולהעבירם הלאה, ולהורות להם את המקומות אשר
יחנו או יסעו להועד הפאריזי נמסרה פקודה אחרת השונה
תכלית שינוי מן הפקודות הקודמות, והוא לעסוק בחקירה ודרישה
לבקש מקום מושב להיהודים היוצאים, זולת הארצות אשר נשלחו
שמה עד היום, למצוא נוה שאנן למען עובדי האדמה בארץ
אשר שם יתנו להם אדמה חנם, והאויר יהיה טוב ויפה לבריאות
הגוף ולהוליך פרקמטיא למקום שצריכין לה, למצוא מקום למען
הרוכלים והתגרים, אשר שם יוכלו לישא וליתן באמונה, ולהביא
תועלת לעצמם ולהעם אשר בקרבו ישבו, לבל יהיו נחשבים
שם כנדחים וחדלי אישים וכמטולטלים ומושלכים ממקום למקום.
הדבר הזה אשר מסרה האסיפה להועד הפאריזי מוכיח בעליל
שאין הצעת החברה מאמעריקא לשלוח את כל היהודים שמה
מתקבלת על לב הועד, ושהועד הראשי בבערלין איננו רואה
גאולה אזרחית שלימה בישוב היהודים באמעריקא, אשר כל
חופשה וסבלנותה וסדריה הטובים והישרים ושווי הזכיות השוררבה, הוא רק מפני שיושביהם הם עמים שונים, מטולאים טלאו
על גבי טלאי, וע״כ לא תוכל השנאה הלאומית לשלוט שם,
מפני ששם מעורבים ומדומעים האנגלים, האיריים, האשכנזים
הצרפתים ושאר העמים, כולם נתכווצו ונעשו גליד של עם גדול
וחפשי, לא במובן הלאומי רק במובן האזרחו, ובערבוביא זו
יכולים גם היהודים להתקיים (וזהו גם סוד של שווי זכיות היהודים
באוסטריא), אבל במקום שבני אומה אחת מתגברים וידם על
העליונה, אין זה מן הנמנע, שגם שם תשלוט צרות עין נגד
היהודים, כאשר ראינו בטשיקאגא ובשאר ערים אשר האשכנזים
.5רבו שם על בני העמים האחרים ומלאה הארץ קנינם וע״כ
השנאה לישראל מבצבצת בלבם, כי אם באשכנז שולטת השנאה
נגד היהודים היושבים באשכנז יותר מאלף וחמש מאות שנה
עאבו״כ שהיהודים הבאים כזרים ואסופי חוץ, לקפח פרנסת
האשכנזים במקום שהם עוסקים במסחר ובמלאכות כאדם העושה
בתוך שלו, הם כמטרה לחץ שנאה וקנאה. הדבר הזה הוא
גלוי וידוע להועד הברליני, וע״כ מלא את ידי הועד הפאריזי
לבקש ארץ מושב להיהודים הנדחים, ארץ מושב אשר שם לא
יאמרו להם יום יום, פזרו רגליכם כנסו רגליכם לע״ע עוד נסתם
חזון, ועוד לא נדע מה יש בדעת הועד הפאריזי לעשות, אך
תקותנו תשעשענו כי לא ישלח הועד ההוא אורחת נוסעים וחוקרים
אל הציר הצפוני או הדרומי לבקש חלק חדש מחלקי התבל,
ולטעת שם רגל יהודה, לא יגביה למעלה ולא ירחיק חקירותיו
ודרישותיו, אך לארץ הצבי ישים עין ולב, כי נקל הוא לעבור
שמה בגשר של זהב, או כאשר אמר אחד מבעלי אסופות,
בגשר של נייר שטרות, ולא ישגיח אל אשר אמר לו הממונה
בעטטער; כי כבר הסכימו כל השואלים ודורשים בהלכות שאלות
היהודים, כי רק אם נבצע את המפעל הנשגב והקדוש, ישוב
א״י, או אז המקום יאמר די לצרותינו.מעיר יפו מודיעים, כי בישיבתו האחרונה של הוע
באז כל חברי הועד לידי החלטה, שאי אפשר להם לקבל ע״ע
אחריות להוליך ולנהל בעצמם תנועת מסעי היהודים להתישב
בא״י, מבלי עזר וסיוע מצד אחב״י בחו״ל, ומבלי סעד ותמוכה
בכסף ובעצה ותושיה, לכן לא יוכל הועד לע״ע להרחיב ולהגדיל
חוג פעולתו, ויגביל ויצמצם את כל השתדלותו ויגיעתו במרכז
פעולתו הראשונה, להקים וליסד את הקולוניא הראשונה אשר שם
„ראשון לציון" יקרא לה. חברי הקולוניא הראשונה הזאת הם
חברי הועד, וגם יספחו אליהם את האנשים אשר יבואו מרוסיא
וירצו לקבל עליהם את התנאים וההתחייבות וכל התקנות אשר
אזנו וחקרו למען התיסדות הקולוניא הזאת, ופנת יקרת להקו-
לוניא „ראשון לציון" הוא הרעיון והתכלית הנעלה, לעמוד לנם
לכל באי עולם ולהוכיח, כי ישראל סבא עוד כחו במתניו ואונובשרירי בטנו להחיות את נפשו מיגיע כפיו, וגם לסתום פיות
המשטינים והמקטריגים האומרים שארץ הצבי אחרי בלותה לא
תהיה לה עדנה וקמטי זקנותה לא יתפתחו, ולהראות לדעת כי
אך חזון לבם בדו להם. עד היום הזה התחקו חברי הועד ויחקרו
תכונת האדמה ויושביה, מבארות בואכה טבריה ומצפת עד
ורושלים. גם שלחו שלוחיהם לתור ולחקור את תכונת המקומות
מירושלים ועד יפו וכל גליל חברון, ומיפו ועד גזה ורמלא
החקירות והדרישות הוכיחו בעליל כי האדמה דשנה ופוריה
והאנשים היושבים שם, האכרים הערביים ובני חו״ל הנוצרים
וגם הפחות והפקידים, כולם נכונים לקבלנו ולקרבנו באהבה
ורצון בלב תמים ובנפש חפצה. הועד כבר החל את מלאכתו
והוא נכון להשיב דבר לכל יהודי רוסיא הפונים אליו
נחום סאקאלאווסעמיאטיש, ביום ה׳ ה׳ אייר עלה המות בחלונינו, וגדע
בחרי אפו את הדאקטאר המפורסם ה׳ נתן
וואלנער. בשנת החמשים לימי חייו, שמו היה נודע במדינת
עסטרייך ורוסיא, וזה כשנה אשר קבע דירתו בעירנו הנ״ל
האיש הנעלה הזה הקדיש כל ימיו לאמונה והשכלה, אהר
נחמד היה בעיני הבריות, כן פעל הרבה לטובת החולים
העניים, ובנפש חנינה השכיל תמיד אל דל, ויושט עזרה לכ
נדכא ונענה, אבל כבד עשו לו במותו המונים המונים נהרו
אחרי מטתו, ולפני ביהמ״ד הישן נשא עליו מספר הרב הדרשן
מו״ה יצחק קאפלאן, ובחצר המות עורר עליו קנים הדרשן
מבהמ״ד החדש, וכל בני עירנו התאבלו על אבדן איש יקר
הזה. ינחם ה׳ את כל המתאבלים עליו ולאשתו האלמנה ולבתו
היחידה תנצב״ה. דברי הכותב בשברון לב.
.
אברהם שפערלינג
"א. . . . . . . . . . .                                                              .
אל המאספים והמחלקים ספרי הרמב״ם דפוס ארגעלבראנד
וגאלדמאן בווארשא
הנני להודיע להמאספים מן הרמב״ם הנדפס על ידי הח״מ, כי כעת יחולק
הכרך! התשיעי, ובקרוב יחולק החלק העשירי וגם האחד עשר. וגם בכרך
הזה ימצא פירוש הרדב״ז מכתב יד שהוספנו, והכל באותיות ממוצעות כמו שנדפס
המגיד משנה והכסף משנה והלחם משנה בכל הכרכים, לא כדפוסים הראשונים שנדפס
רק הכ״מ ובאותיות קטנות מאד, על דבר המשניותן דפוס ארגעלבראנד אשר יחלק למו״ס
בכרכים, אין רצוני להרעיש עולם בקול קורא, כי בשובה ונחת ישיג כל מו״ס בכל פעם
שירצה איזה כרכים משניות שיחפוץ עם פי׳ קול הרמ״ז או פירוש הרמב״ם.
אדרעסע למכתבים לי השותף המנהל העסק הזה בסקלאד ספרים הגדול שלי
 מרדכי קאלינבערג
М. Калинбергъ Варшава, Палевкя № 23.
No. 23. ווארשא נאלעווקי
M. Kalinberg Warschau, Nalewki № 23.קול מבשר
ביום א׳ כ״א אדר העבר יצא ממני מודעה עפ״י התבל, כי התחלתי להדפיס 
משניותין טובים ויפים אשר כמוהם עוד לא נהיתה, עם פרושים יקרים והוספות ומעלות
רבות, ה״ה: פי׳ הרב מברטנורה תוספות יום טוב, תוספות חדשים, תוספות ראשון
לציון, שנות אליהו על זרעים, אליהו רבה על טהרות, הספר הון עשיר פי׳ יקר ממו״ר
עמנואל חי ריקי על כל המשניות, חידושי מגיד משנה כת"י ממו״ר כו׳ מו״ה ישראל
זצללה״ה מגיד דק"ק קאזעניץ, חידושי הרב הגאון הקדוש ר׳ לוי יצחק זצללה״ה
מברדיטשוב. חדושים והגהות מהגאון ר׳ יוסף שאול הלוי זצ״ל אבד״ק לבוב, משנה
ערוכה המבארת כל מלות זרות בל״א, פי׳ ר״ע מברטנורה על פ״ג מ״א ופ״ה מ״ה
מכלאים, על פרענומעראנטין בששה חלקים. על נייר מאשין יפה וטוב מאד נעלה
ועל נייר רעגאל בגליונות רחבים (כמו נייר הרמב״ם שלי) במחיר כל כרך על נייר
מאשין 60 קאפ׳, ועל נייר רעגאל 85 קאפ׳. ולהסוכנים ינוכה רבא״ט הגון וטוב
ועתה הנני להודיע כי ב״ה כבר נגמר מבית הדפוס כרך הראשון מהמשניות
הנ״ל הוא סדר זרעים, ביתר שאת ויתר יופי וטוב מכפי הבחינות והמודעות שיצאו אז
ממני ויתענג עליו עין כל רואה, ובקרב הימים יצא החלק השני הוא מועד ג״כ, כן
כבר יצא לאור מהדפוס הכרך השנים ועשרים מהש״ס. ואדפיס עתה הכרך התשיעי
מהאלפס, ויחושו נא הקונים לאסוף ברכה אל בתיהם, ובע״ה לא יתאחר זמן כביר ואברך
אל המוגמר על המשניותין והש״ס והאלפסין הנ״ל. יום ג׳ תזו״מ תרמ״ב
No 19 נאום יהושע גרשון מונק, ווארשא בית מסחר הספרים נאלעווקילהתודע ולהגלות אשר בעז״ה יצא לאור כרך אחד מספר אורים ותומים
ממרן זקני הרב הגאון הגדול רשכבה״ג מהור״ר יהונתן אייבשיץ זצללה״ה, אשר יחלק
לארבעה חלקים כפי המבואר במורעה אשר הוצאתי לאור בי״ג שבט שנה דלמטה, ברוב
פאר ויופי, על נייר רעגאל ובהגה״ה מדויקת מאד אשר כמוה לא נהייתה עוד, ע״י
מורי חמי הרב הגאון החו״ב המפורסם מהו׳, יצחק הכהן פייגענבוים נ״י מ״ץ מווארשא,
אשר פעל ועשה זאת לבקשת רבים וכן שלמים, וכל המעיין בו יראה ויבין כי עבר
על פני כלו בעיון נמרץ והדריך בו מסלה אשר רבים ילכו בה במישור, כאשר עיני
ההוגין בו תחזינה מישרים. מחיר כל כרך 15 רו״כ ס״ה 4 רו״כ הכל כמבואר כמודעה.
No. 1 יעקב יוסף אייבעשיץ באגנע
להסוכנים ולמאספים ינתן ראבאט הגון כדת הסוחרים, ואם ישלחו האנד-געלד 20 פראצ׳
אשלח נגד נאכנאהמע, והנה יהיה למכור אצלי הח״מ וגם אצל הסוכן הכללי
ר׳ ליבל ראזענבלאט נ״י פראנצישקאנער No. 30, ווארשא
(ברשיון הצענזאר ס״ט פעטערסבורג)עגערס האטעל בערלין
דעם געעהרטען רייזענדען פובליקום עמפפעהלע איך מיין אלעקסאנדער
שטראססע N№ 51 בעליעגענדעס האטעל דיעזעס ענטשפריכט דיא בילליגען
פרייזען אונד אויפמערקזאממע בעדינונג דען אנפאדערונגען דער נאייצייט, אונד איסט
נאמענטליך, וועגען זיינע נינסטיגען לאגע צו עמפפעהלען, געגענאיבער דעם האטעל
בעפינדעט זיך דער שטאדט באנהאף אלעקסאנדער פלאטץ, אונד געהען אין
אונמיטעלבארער נעהע דעס זעלבען, פפערדע אייזען באהנען אונד אמניבוסע נאך
אללען ריכטונגען דער שטאדט. געפעקע פאן באהנהאף ווערדען פאם קעלנער אבגעהאלט.
S. Eger
.הודעה
מנהלי האינסטיטוט להכנת מי מתכיות
לתרופה (מינעראל וואסער) של הרופאים
אגיאווסקי, סמאטשינסקי, ושותפיהם
מתכבדים בזה להודיע לכל הרופאים
הנכבדים, לכל יושבי עירנו ולכל באי שעריה
כי ביום העשירי לחדש מאיי יתחיל מועד
(סעזאן) לכל המבקשים רפואת תעלה ע״י
שתיית מי מתכיות או ע״י הרחיצה בהם,
והגן הקטן המוכן למענם על יד גן קראשינ-
סקי יהיה פתוח מן היום ההוא והלאה,
למען הבאים לשתות או לרחוץ בהמים .
בשעות הבקר בעת אשר יבקרו בגן ההוא,
יהיה נמצא שם לדורשיו הרופא ד״ר אנדערס
ארדינאטאר של שפיטאל פה ווארשא
המשגיח נ. מיליצער
מאניסטער בידיעות הטבע תחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להי
ת חומץ טו.
כאשר יערב עם 35 חלקים מים. נגד ש
של 70 קאפעיקעס (בפאסט מארקין) ישיג
כל מבקש פראבע
Люблинеръ и Конъ
Влоцлавекъ, Варш. губ.הנני מודיע לכל הסוחרים מוכרי חומץ
וסקלאדעס קאלאניאל, שיש תחת ידי סקלאד
על קאמיססיאן מתמצית החומץ של 80 עד
100 גראד, אשר מן 1 קווארט יכולים
לעשות 40 קווארט חומץ. הסקלאד שלי הוא,
מן הפאבריקען היותר מובחרים בח״ל, ואינני
מרויח, מזה רק איזה פראצענט. כל החפץ
שלח לי האנד-געלד וישיג ע״פ נאכנאהמע-
אדרעססע
S. Z. Kucziski, Wioclawek.זה שנה אשר עזבני בעלי וילך לאדעסא
ונשארתי עם בתי הילדה בעירום וחוסר כל,
שמו חיים שטיפמאן או שריפטמאן, נתפטר
מעבודת הצבא זה ז׳ שנים ויש לו כתב
פטורין במקום מכתב מסע, קומתו ממוצעת,
תארו שהרחורת, שערות ראשו וזקנו
שחורות, וגם שיבה זרקה בהן. רק בעינו
הימנית, ותחת אזנו הימנית יבלת גדולה
באגוז, כל היודע ממנו ייטיב חסדו להודיעני
ע״פ האדרעססא שלמטה.
העזובה חנה שטיפטמאנאווא
Въ М. Гуровъ Минс. губ.
г. Плма Марголинуשאלות ותשובות-
לה׳ ב״צ בליובאר בלי חתימת הרב לא נקבל לה'
וחזקאל יצחק בקאל׳ יודיעט האדרעסע שלו ונשיב לו
ה׳ נתן אבעלז" בעתים הללו רבו הענינים הנוגעים אל
הכלל ולא נוכל לקבל פרטים כאלה, לה׳ נד״ז לנעקרא-
גען ארוכים אין מקום כעת, לה׳ פרידמ׳ בלאס״
אין בידינו.אדרעססא שלנו
S. Sionnski in Warscnan
Dzika No. 253.