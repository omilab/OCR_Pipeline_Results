-
2
ברוסיא ופולין.
 השולח במוקדם לשנה 5 רו״כ.
 לחצי שנה, 2,75 רו"כ. 
 לרבע שנה 1,50 רו״כ.
 ביתר הארצות 20 פראנק. 8
 באמעריקא 5 דאללאר 
A-
מחירו באשכנז:
 
14 ריכם מארק לשנה. 
בעסטרייך 8 פל׳ לשנה 
וכן לרבע שנה.
שכר מודעות: 
 מכל שורה קצרה 5 קאפ׳. 
Sמכתב עתי משמיע חדשות
ללו
 
רל
בקרב עם שרון, מכל הדברים הנוגעים בעניני המדינות,
רלן
.
.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.הודעות המו״ל הגליון הזה הוא האחרון לרבע הג׳ מן השנה, וע״כ נבקש מאת הקוראים הנכבדים החפצים לכתוב ידם אל
הצפירה על הרבע הבא, כי יקדימו לשלוח כסף מחירו, ואלה אשר לא שלמו עדיין בעד העבר בל יאחרו
משלם, אם ליד הסוכנים אשר קבלו מידם ואם אל הרעדאקציע.תוכן הענינים.דברי הימים. בודיהפעסט. ניעזין. מאסקווא. ידיעות
העולם והטבע. תולדות אבני חן מאת יעקב
פרענקעל. הגמלים מאת מנחם מענדיל מירלינסקי. חדשות שונות.
פשר דבר מאת צבי הכהן שערשעווסקי. הודעות, שאלות ותשובות.דברי הימיםכמעט עברו ימים מספר מעת אשר התראו קיסר אשכנז
עם קיסר עסטרייך פנים אל פנים, והנה באו גם שני השרים
העומדים בראש שתי הארצות האלה לעיר זאלצבורג להתחקות
על צפונותיהם. ביום 18 לחודש סעפטעמבער בא הנסיך
ביסמארק לעיר זאלצבורג ושם קדם הגראף אנדראסי את פניו;
השרים נועצו איש רעהו פעמים אחדות במשך שני ימים, אף
אכלו להם על שלחן אחד, ויסעו לדרכם. — זאת היא אשר
נודעה לנו מפי מכה״ע אודות פגישת שני השרים הגדולים
ההם, אשר אליהם עיני כל יושבי אייראפא נשואות בימים
האלה. אולם לאיזה מטרה נפגשו ובאו שני השרים האלה
בעיר זאלצבורג, ומה נדברו ביניהם? מובן הוא כי השאלות
האלה לא תוכלנה עוד לבא לידי פתרון, וכל השערות מכ״ע
בענין הזה הם רק הררים תלויים בשערה. אחת היא אשר
מודים לזה כל מכה״ע, וביניהם גם אלה הקרובים לממשלותאשכנז ועסטרייך, כי לא מקרה הוא, אשר הביא את
שני השרים לעיר זאלצבורג; כי אם נסעו השרים איש איש
ממקומו להתראות עם רעהו ולדבר אתו, בלי ספק נכבד
מאד הדבר אשר התיעצו אודותיו. מכתבי העתים האשכנזים
מחליטים, כי נדברו ביסמארק ואנדראסי איש אל רעהו על
דבר התחדשות ברית המסחר בין עסטרייך ואשכנז. יוכל היותכי יש קצת אמת בדבר; אולם הן נעלה הוא מעל כל ספק,
כי באה גם שאלת ארצות המזרח לפניהם, וכי השאלה הזאת
בעצמה היתה המגיע הראשון לפגישת שני השרים; ומה אפוא
.
גמרו שני השרים ביניהם לעשות בנוגע אל השאלה הזאת?
הבא זכרון השלום לפניהם? השקלו וטרו אם אפשר לעת
כזאת להתערב בין המריבים ולפשר ע״ד השלום? מכה״ע
מחליטים, כי רחוק הוא מן השרים האלה לחשוב כעת
מחשבות ע״ד השלום, ועוד לא בא מועד להעלות זכרון השלום
לפני הנלחמים, כי נחוץ לחכות עד אשר יכריע הנצחון לצד
האחד מן המריבים. הן יוכל היות אשר ממשלת תוגרמא
חפצה כעת בשלום, בהאמונה כי עתה תוכל היא לקנות לה
שלום כבוד; אבל ממשלת רוסיא לא תאבה ולא תשמע אל
השלום בימים האלה, כי עוד לא באה אל מטרתה אשר
הציבה לה מראש - לתת חופש ודרור להנוצרים יושבי ארצותתוגרמא; וטרם בואה אל מחוז חפצה זה, לא תוכל לתת אוזן
קשבת לכל היועצים לה לעשות שלום לתוגרמא.
בארץ צרפת נשא מדברותיו המארשאל מאקמאהאן במכתב
גלוי לכל עם הצרפתים, על דבר הבחירה החדשה הקרובה
לבוא, כי יבחרו רק באנשים החפצים בסדרי ממשלתו, תחת
הנבחרים הראשונים אשר לא ישרו בעיניו. הרפובליקנים גםהם הדפיסו מכתב גדול כתוב ביד טיער, לפני מותו, והוא
בעין צואה אל הצרפתים את אשר להם לעשות, ואשר יקרב
באחרית הימים אם יעשו כה או כה. מכתב המארשאל מאק-
מאהאן עשה רושם גדול בכל ארץ צרפת, ומכה״ע הרפובליקאנים
התמרמרו על המכתב הזה, המלא גאוה וגאון על כל גדותיו
כי ה׳ מאק-מאהאן יאמר בו אשר הוא יסד את השלום
והמנוחה בארץ צרפת, והוא השיב לעמו את האושר והבטחון;
ולא כן הוא, רק טיער עשה את כל הגדולות האלה. ויד
מאק-מאהאן לא היתה בזה, ולא לבד אשר יתפאר בגדולות
אשר לא עשה, עוד יפחיד את העם בדבריו לאמר: „אם לא
תשמעו בקולי, מרה תהיה אחריתכם״. דברים אשר גם נאפאלעאן
הראשון ואחריו השלישי אשר עטרת הקיסרית חפפה עלראשם, לא דברו כזאת בגלוי, והמכתב הזה צוה להדפיס עד
12 מיליאן במספר למען ישלחו ליד כל איש מהמון העם
הבא לבחור בימי הבחירה, וכל מכה״ע הדנים אחרי דברי
המכתב הזה ומחשבותיו, יצוה להביא בפלילים. את ה׳ גאמבעטע
ראש הרפובליקנים הביא במשפט שלא כדת, והשופטים הסרים
למשמעתו חרצו משפטם עליו לשומו במאסר ולהענישו עונש
ממון, ובזה יהיה נפסל מלהיות עוד נבחר לאסיפה הלאומית,
ומטרת כל המעשים האלה הוא רק להכחיד את ממשלת
הרפובליק מצרפת, ולהשיב לבן נאפאלעאן את כסא המלוכה.
כפי הנשמע, יאמר מכה״ע Moniteur בעוד ימים יצא בן
נאפאלעאן ממנוחת כבודו באנגליא, ויכונן מושבו בעת הבחירה
החדשה על גבול שפאניא (הקרוב לגבול צרפת) בהיכל
פערנאן גאויז, למען ימצא ידו לפעול עם הכת הנוהים אחריו,
על לבב העם בעת הבחירה, ולהטותם למטרת חפצו(ממערכות המלחמה). המלחמות הגדולות אשר היו אצל
פלעווגא מן השביעי לחדש סעפטעמבער עד השנים עשר
לחדש ההוא, לא הכריעו את כף הנצחון לאחד הצדדים. כאשר
לא עלתה בידי הרוססים להוריש את הטורקים מעיר פלעוונא
וסביבותיה, כן גם לא יכול אסמאן-פחה ללחוץ את הרוססים
ולגרשם אחור מתחנותם למול פלעוונא, כי היו שתי המחנות
עיפות ויגעות מאד מימי המלחמות ביום 11 ולמחרתו ביום12 סעפטעמבער, אחרי אשר ירו הרוססים ארבעה ימים
רצופים מכלי התותח הכבדים אשר להם על מצודות הטורקים,
החלו. ביום 11 סעפטעמבער בשעה השתים עשרה להרעיש
עליהן גם בחיל הרגלים, ותהי האש נוראה מאד; היום היה
ום גשם ומטר סוחף ואד עלה מן הארץ ויכסה את פני
המערכה, עד כי לא ראו איש את אחיו; על כן לא יכלו
הרגלים לקלוע היטב אל המטרה; הטורקים ענו גם הם באש
ורעם חזק, והמלחמה התלקחה בעברה נוראה, כאשר לא היהחרים היד והיה לערי הובאו היה כי ינעם ואולי ימיר
את החיל ביום המעונן ההוא, אשר הרחק ממאה רגל לא
וכלו לראות גם בעד קנה-הראי, אמנם בכל זאת הלכו
הרוססים הלוך וקרוב אל מצודות הטורקים, וגם הקריבו את
סוללותיהם אל המצודות ההן. ביותר חזקה המלחמה על האגף
הימיני של מחנה הטורקים, כי שלחו הרוססים והרומאנים את
אגף חילם השמאלי לסבב את העיר פלעוונא, והגענעראל
אימעריטינסקי, אשר בא בראש גדודיו מעיר לאוואטש, עבר
את הדרך המוביל מלאוואטש לסופיא, ויעמיד שם את רוכביו,
למען יגדרו את הדרך בפני הטורקים, אם ילחצו הרוססים
את אסמאן-פחה לעזוב את מצודותיו על יד פלעוונא ולסגת
אחור, ובאמת לו עלתה ביום ההוא ביד הרוססים להודיש את
הטורקים ממצודות פלעוונא, אז היה מצב הטורקים מורא מאד
כי לבד הנסיך אימעריטינסקי את שתי הדרכים הפתוחים לפני
הטורקים מעיר פלעוונא לעומת המערב והדרום, האחד להמבצר
סופיא, והשני לעיר פיליפאפעל; זאת ידעו הטורקים נאמנה, על
כן לחמו כמתיאשים להתחזק על עמדםבשעה הרביעית אחרי חצות היום החלה המלחמה להתלקח
ביתר שאת, אחרי אשר רפתה כמעט לפני זה. הטורקים
החלו להריק אש נוראה מאד, עד כי כסה ענן אבק
השרפה את עין הארץ, והרוססים צעדו בצעדי און קדימה
סוללות הרוססים אשר על הקרן השמאלי חגרו שארית כחן
לירות על ההר ועל המצודות אשר למולן. בעת ההיא החלו
גם הרומאנים להתגעש מול המצודה הגדולה אשר בסביבות
פלעוונא מעבר הצפון, ואחרי כן גם מעבר המערב; צבאות
הרוססים החלו להשתער לקראת מצודות האויב, גדוד אחרי
גדוד ולהקה אחרי להקה, וימטירו על הטורקים מטר אש
וגפרית נורא עד מאד, והטורקים גם הם לא טמנו יד בצלחת.
אז החלו הרוססים להבקיע מול ההר אשר העפילו עלות עליו.
נוראה ואיומה היתה האש אשר שלחו הטורקים לקראתם;
אולם כאשר הוסיפו כדורי הטורקים להפיל מהם חללים, כןהוסיפו הרוססים לעבור קדימה באומץ לב וגבורה נפלאה, מבלי
שים לב אל הכדורים הגדולים והקטנים אשר עפפו על ראשיהם
וישחיתו מהם רב. לפני המצודה הראשונה היתה חפירה רחבה,
אשר מהרו הרוססים לעבור אותה, וחיש קל הגיחו הלאה
לעומת המצודה בעצמה בגבורה נמרצה, אשר השתוממו לה
כל רואיה. כשלש רגעים עברו בדומיה איומה. בלי תפונה
נלחמו אז האויבים בחרב ובחנית, כי שקטו כלי המשחית ולא
הוסיפו עוד להרעים, וכל הרואים האמינו, כי עוד רגע והריעו
הרוססים קול תרועת נצחון והרימו את דגלם על המצודה לנס;
ומה השתוממו לראות הרוססים ירדו מעל ההר. אולם עוד לא
נכבה זיק התקוה האחרונה, כי עוד חיל המאסף נצב מאחריהם;
גם חיל המאסף הזה במספר שני באטאליאנים, משתער
ההרה בעברה עזה ונוראה; אולם הוא לא הגיע עד החפירות,
לפי דברי הידיעות של הממשלה היה מספר הנפצעים ביום ההוא
לבד כחמשת אלפים אישאולם אם לשוא עמלו הרוססים להכריע את אויביהם
בקרן שמאלם, הנה תחת זה היתה דרכם צלחה בקרן
הימנית, מן השעה השלישית עד החמישית יגעו שם הרומאנים
לשוא ללכוד את מצודת האויב, כי כפעם בפעם הכום הטורקים
אחור, מבלי אשר באה שם למלחמה כבדה, כי לא נועזו
הרומאנים לגשת עד המצודה. בשעה החמישית נועצו שרי
החיל וגמרו לנסות עוד הפעם להרעיש את המצודה. אזהשתערו הרוססים והרומאנים ביחד על מצודת התוגרמים;
בחמה שפוכה ועברה נוראה התנפלו הפעם על האויב, אולם
גם הפעם הוכו אחור; אבל הם לא אמרו נואש, ויהפכו עוד
הפעם את פניהם אל האויב, מבלי פנות אל אש הטורקים
אשר המטירו עליהם, והפעם הצליח חפצם בידם, כי אם גם
הפילו מהם כדורי הטורקים רב, בכל זאת עלתה להרוססים,
אחרי מלחמה קטנה בחרב וכידון, לגרש את האויב וללכוד
את המצודה, היא מצודת פלעוונא הגדולה, אשר רבים מאד
היו חללי הרוססים אשר נפלו שדוד לרגלה מראשית ימי
המלחמהגם בלילה לא נחו עוד החיל מזה ומזה, הטורקים נסו
ללכוד אליהם את המצודה אשר לקחו הרוססים מידם, והרוססים
דמו לכבוש עוד מצודה אחרת לימין הראשונה; אולם גם אלה
גם אלה עמלו לשוא, כי נלחצו לשוב אחור
ממחרת ביום 12 סעפטעמבער נתחדשה המלחמה, אולם
כל היום הסתפקו הלוחמים על הקרן הימיני, רק במלחמת כלי
תותח, ורק לפרקים נשמע קול רובים רגלים; אולם בלילה
התלקחה מלחמה נוראה מאד, והטורקים השתערו פעמים רבות
לעומת המצודה הגדולה לקחתה מידי האויב, ובכל הפעמים
ההן הוכו אחור עד השעה השמינית בבוקר יום 13 סעפטעמבר.
אכן תחת זה מה נוראה היתה המלחמה על האגף השמאלי! 
ביום 11 סעפטעמבער בערב עלתה ביד הגענעראל סקאבעלעווללכוד מצודות אחדות קטנות; ולא במחיר קל קנה אז את
נצחונו ההוא, כי אם בדמים רבים כבש את המצודות הקטנות
ההן. בשעה העשתי עשרה בא הגענעראל בראש ארבעת
גדודים רגלים ושני באטאליאנים רובים ויגיח למול שתי גבעות
אשר על יד מצודת הטורקים ויעמוד עליהם; בעת ההיא שלח
גם כלי תותח לעמוד בדרך העולה לאוואטש לירות משם על
המצודה, והוא בעצמו העביר את צבאותיו מערבה אל מקום
אחד אשר היה לסתרה למו מכדורי הרוססים, ומשם הרעישו
על המצודה גם הם; אולם בכל הגדודים אשר תחת ידולא עצר כח להוריש את הטורקים ברעש ממצודותיהם; אז
הביא גם את המאסף בקשרי המלחמה, והוא בעצמו עבר
בראשם ויעבירם לנוכח מצודות האויב וירעישן בחמה עזה
ונוראה, ובדמי שני אלפים איש, ויגרש את הטורקים מהן;
כי הלך הגבור הנעלה ההוא לפני חילו ויוליכם למול האויב
באומץ לב מאין כמוהו. ממחרת היום ביום 12 בבוקר
החלו הטורקים להגיח למול המצודה אשר נלקחה אתמול מידם;
כל היום ההוא התחזק סקאבעלעוו על עמדו לעומת הטורקים
המשתערים עליו בחמה שפוכה; פעמים אחדות שלח להגידכי אפס כחו לעמוד מול האויב, כי ישלחו עוד חיל חדש;
אולם במשך כל היום ההוא בא רק גדוד אחד אשר היה
מספרו כאלף איש, והטורקים מתגעשים במלחמת תנופה עזה
מאד על הרוססים העיפים ויגעים מעבודת היום. חמש פעמיםהשתערו הטורקים לעומת המצודה אשר היתה בידי הרוססים,
ובכל חמש הפעמים ההם הוכו אחור; אולם בפעם הששית לא
עצרו הרוססים כח לעמוד על מקומם ויסוגו אחור בדמים
רבים מאד. סופר מכה״ע Daily News, אשר ראה בעיניו את
הגענעראל סקאבעלעוו בערב יום ההוא מספר אודותיו: „נורא
היה מראה הגענעראל ברגע ההוא. בגדיו היו קרועים. מגואלים
בדם, שערותיו פרועות, חרבו שבורה לגזרים, בעיניו עברהוקצף ותוגה יחדיו, פניו שחורים מפיה אבק השרפה. „אנכי
עשיתי כל אשר בכחי, אמר הגענעראל יותר לא יכולתי
עשות; גדודי נפלו חלל, פקידיהם הוכו לפי חרב; שלשה כלי
תותח נאבדו מידי; אנכי לא אתאונן ולא אתלונן. ה׳ עשה
את הטוב בעיניו״.
מן היום ההוא התחדשה המלחמה אצל פלעוונא פעמים
אחדות; אולם המלחמות ההן היו קלות בערכן, ולא ממלחמות
כאלה תוצאות הנצחון. — לפי שעה הנה סבבו הרוססים את
העיר משלש עבריה, ולפי ידיעות אחדות יעלה מספר הרוססים
והרומאנים שמה עד מאה ושלשים אלף איש. אולם עוד לא
הפסיקו הרוססים בין חיל אסמאן ובין המבצר סופיא, ולפי
ידיעות הממשלה בס'-פעטערסבורג, הנה עלתה ביד עשרת
אלפים טורקים עם ארטעלידיע, להבקיע דרך רוכבי הרוססים מן
העיר ארהאניא עד פלעוונא, לפי דברי מכה״ע, הנה היו גם
יותר מאלפים רוכבים אתם, ואלף ושתי מאות עגלות טעונות
בר וכל צרכי אכל נפש. אחרים מחליטים, כי שלח אסמאן-
פחה שנים עשר באטאליאנים רגלים לקראתם, באופן אשר היתה
המלחמה להרוססים העומדים שם מפנים ומאחור. על כן לא
וכלו עצור בעד הטורקים המבקיעים אל פלעוונא; מלבד זה
עוד חזקו הטורקים ויבצרו את העיר ארהאניע, למען תהיה
לסתרה להם, אם ילחץ אסמאן פחה לעזוב את פלעוונאוסביבותיה.
מלבד המלחמות אצל פלעוונא, עוד היו בימים האחרונים
מלחמות אחדות גם במזרח ארץ בולגאריען ובדרומה. ביום 21
סעפטעמבער הגיח מחמד אלי, אחרי אשר לחץ את הרוססים
אחור פעמים אחדות עד הנחל יאנטרא, לעומת החלוץ הרוססי
אשר אצל טשערקאוונא, ויתגר בהרוססים העומדים שמה;
אולם במקום ההוא היו הרוססים חזקים ממנו ותכבד ידם עליו
ויכוהו וילחצוהו אחור, אחרי אשר השחיתו מחיל הטורקים יותר
מאלף איש חיל מחמד- אלי יתחלק לשני ראשים; הראשהאחד עומד אצל ראסגראד תחת יד אחמד-איוב פחה, והשני
תחת פקודת הפרינץ האססאן אצל עסקי-דיומא, על קצה האגף
הימיני עומדים גדודי נדיב פחה, והם היו הראשונים במלחמת
טשערקאוונא ביום 21 סעפטעמבער. אולם גם רוב האגף הימיני
לקח חלק במלחמה, וגם עוד גדודים אחדים מחיל האסמאן. כל
הגדודים האלה הגיהו לעומת האגף הימיני של חיל הרוססים; אול
אחרי אשר הוכו אחור הנה לפי הנראה לא ינסו עוד הטורקים
להבקיע שנית דרך מחנות הרוססים אל ביעלא, כי שבו כולם
אל המקומות אשר התבצרו שמה בראשונה על יד הנהר לאםוסולימאן-פחה עודנו נצב עם צבאותיו במעבר שיבקא
ביום 17 סעפטעמבער נסה עוד הפעם דבר מלחמה אל הרוססים
העומדים נגדו תחת פקודת הגענעראל ראדעצקי, סופר מכה״ע
כותב ע״ד המלחמה הזאת: „אחרי אשר ארכה
מלחמת כלי התותח ארבעה ימים ושלשה לילות, שלחו הטורקים
שלשת אלפים וחמש מאות איש משלש פאות לעומת מצודות
האויב; מדרום בא סלהי-פחה, ומלבד זה צוו על נדיב-פחה
לבא גם הוא בראש 18 באטאליאנים מן המזרח, אם תתלקח
מלחמה כבדה במקום ההוא, אני הייתי בין גדודי הדרום.
ובעיני ראיתי את כל תהלוכות המלחמה, הטורקים המתגרים
העפילו עלות על ידיהם ורגליהם על סלעי מצודות הרוססים
אשר ממזרח להם, גם עלו על ראשיהם וילחצו את המורים
הרוססים לעזוב את מלחמת כלי התותח; אולם נדיב-פחה
אחר לבוא לעזרת הטורקים; על כן לא יכלו הטורקים עמוד
בפני הרוססים, ויעזבו את כל המצודות אשר כבשו, ויסוגו
אחור והרוססים רודפים אחריהם ומזגבים את הנחשלים. סכל
נדיב-פחה בעצלותו את עצת סולימאן הטובה בפעם הזאת״.—
לפי דברי הסופר ההוא אבדו להטורקים במלחמה ההיא כאלף
וחמש מאות איש; אולם לפי ידיעות הממשלה בס׳ פעטערסבורג
עלה מספר הנופלים מחיל הטורקים ביום ההוא כשלשת אלפים
איש חיל.במערכות המלחמה באזיען לא נעשו חדשות נכבדות,
שתי המחנות נצבות אלה מול אלה, וכמעט לא יקרבו זה אל
זה, רק לפרקים תקרינה שם מלחמות קטנות, ולאשר כמעט
כבר החל החורף במקום ההוא, וכבר ירד שלג משמים ארצה,
על כן רחוק להאמין, כי יעשו שם מעשים נכבדים בקרב
הימים; ורק בדרום הבאלקאן המחנות עומדות מערכה לקראת
מערכה לחדש המלחמה, אף כי גם שמה כבר נראו עקבות
החורף, ובבוקר הכפור משליך קרחו כפתים ועל ההרים ירד
השלג. ממשלת רוסיא כבר עשתה חוזה עם בתי הפאבריקען
באנגליא, להביא משם מספר רב מאד בתים בנוים מברזל,
ולהעמידם ברומאניא להיות למחסה לב׳ מאות אלפים חיל אשר
ינוחו שמה בימות החורף. המאנטענעגרים, אחרי לכדם אתהמבצר ניקשיץ, כבשו עוד מבצרים אחדים קטנים, וגם ערים
הרבה בהערצעגאווינא הדרומית, וכמעט תמיד ידיהם על
העליונה במלחמותיהם עם התוגרמים. - הסערבים עודם
פוסחים על שתי הסעפים. ולפי דברי איזו מכה״ע שלחו דברי
שלום אל הסולטאן לאמר, כי אין בלבבם להפר את ברית השלום
אשר כרתה סערביע עם תוגרמא בשנה העברה, ואולם תעמיד
חילה בארצה, מפני חיל הטורקים החונים על הגבול בקרוב לה.
לפי החשבון של מכה״ע הרוססים, עלו מספר הנופלים
באנשי החיל מראשית המלחמה עד היום. בבולגאריען ואזיא
הקטנה, בס״ה 47,406 איש חללים ונפצעים.בודיהפעסט חוקים חדשים יצאו עתה מטעם הממשלה
בארצנו, בענין בעלי המלחמה, והם קשים
ביותר מכפי שהיו בימי קדם ושנים קדמוניות, והם: כי אין
איש צעיר יכול לפטור את עצמו מעבודת הצבא, אם רש ואם
עשיר הוא, ואין לו שום פדיון כלל וכלל — זאת העציב לברבים מיושבי ארצנו, ובפרט לבות גדולי ועשירי הארץ, אשר
מקדם שלמו כל הכסף אשר ישיתו עליהם ראשי המדינה בגילה
ובחדוה, אף כי יותר מאלף כסף היה הסכום ההוא, וביותר
מדאיב הדבר נפש היראים וחרדים לדבר ה׳, כי גדלו את
בניהם על ברכי התורה ויראת ה׳, ומנעו אותם תמיד מעניני
העולם, ורק את חקי אל דרשו כל היום, ולמדו בישיבה;
ועתה עליהם לאחוז בכלי קרב, ולאכול שם עם יתר אנשי
הצבא מסיר אחד, ובאשר דינא דמלכותא דינא וכתב המלך
אין להשיב, עליהם לקבל את הדין; ופעמים רבות עולם הפוך
נראה, עליונים למטה ותחתונים למעלה, ואשר הוא עבד עבדים
ונלקח לצבא, ובמשך הזמן הגיע להיות שם ראש ופקיד על מספר
ידוע מבעלי הצבא, ובתוכם נמצא בן אדונו אשר מקדם היה
נכנע אליו, ועתה הוא עליו לראש, לשמוע בקול פקודותיוולכן באמת ובלב תמים יבקשו היום כל שוכני ארצנו, כי
רק שלום יהיה בארץ, וגם לרבות בכל בתי התפלה יתפללו
היום במדינתנו, כי ישפות ה׳ שלום לרחוק ולקרוב במהרה.
לכל אחינו ב״י שלום במדינתנו בעניני החוקים והמשפטים,
ואין שטן ומפריע! אולם עוד חיים וקיימים איזה דינים אשר
בהם עוד נגרע חלק איש ישראל מיתר שוכני הארץ; ויש
דברים אשר בפומבי יגידו כי לאיש יהודי אין בו חלק ונחלה,
אף כי הוא חכם מחוכם, מלא חכמה בינה ומדע, יותר
מרעיו האינם יהודים, אשר הגיעו למשרה נכבדה במדינה
ולהיות שר ושופט בעירם.
גם כבר נודע, כי למוד הדת והאמונה לתלמידים, נתנה
ביד כל בני האמונה לבד, באין אונס, ובתי החנוך נקראו
סימולטאנ-שולען, והמורים שם לא לבד נוצרים כי גם מבני ישראל,
יוכלו להיות, באשר כי אין עליהם ללמד להתלמידים שם דברי
הדת והאמונה, ורק למודי דברי חכמה חובתם — ועכ״ז עין
בעין נראה, כי ימשכו ראשי העיר פעמים רבות את ידיהם
מלבחור עליהם מורה יהודי אף כי מורה מובחר הוא - איש
יהודי — וזאת לא עשו עד היום הזה
והיה זה שלוםניעזין. יום ש״ק נצבים לבשו השמים קדרות, והחושך כסה
ארץ ומטר סוחף נתך ארצה, והנה מרוח ים בא
רעש גדול וחזק מאד ואחר הרעש ברד כבד מאד, ובשצף
קצף ובקול שאון והמולה ירד מן השמים עד כי לא נשמע
קול איש בדברו אל רעהו; וביותר רבתה המהומה בבית ה׳,
אשר שם נקהלו בני עירנו לשפוך שיחם לפני ה׳ בתפלת
המנחה, ופתאום נשמע קול הברד סואן ברעש וצלצלי, שבר
זכוכיות אשר שבר הברד באפו, ואחריו הרעים הרעם בקולו
נפלאות, ותהי לחרדת אלהים, כי דמו כי עמודי שמים ירופפו
ומוסדי ארץ יתפלצון, ובלב חרד ומלא פחד הביטו איש
בפני רעהו לאמר: „מה זאת עשה אלהים לנו". כה נמשך
לערך רבע שעה, ואחר נה הברד מזעפו, אך השאיר אחריו
נזק, עצום מאד, כי כמעט כל חלוני הבתים הכה לרסיסים,
ועצי השדה שבר משרש עד ענף, נורא היה המראה לראות
בתי חמד אשר התנוססו כאבני נזר בדפי חלונותיהם וזכוכיותיהם,
והשמש עם כל קויה המאירים באש פלדות האירו אל עבר
פניהם בשלל צבע רקמתים, איך היה עתה לשמה כמלונה
במקשה, לא תואר ולא הדר למו. שלשה נערים נוצרים אשר
דעו את מקניהם בשדה פגע בהם הברד ויכם נפש. גם ילד
עברי נפצע מאד בעינו הימנית וירצץ את גולגלתו ומכתו
אנושה מאד. גם חוטי הטעלעגראף נפסקו במקומות שונים
ובעבור זאת נתאחרה הליכת מסלת הברזל משך שעות אחדות,
גודל הברד הי׳ כגודל ביצת תרנגולת. זקני עירנו הגידו „כי
במשך ימי חייהם לא יזכרו ברד נורא כמוהו", מה רבו
גבורותיך ה׳! בקומך למשפט אלהים ארץ יראה ושקטה
יונה בן זאב גלאנטי מניעזיןמאסקווא. יוד אלול תרל״ז. אין עיר גדולה בכל ארץ רוססיא
כהעיר מאסקווא ההומיה. בה ימצא כל סופר
חדשות שונות להודיע להקוראים השואפים לדעת מה יולד בעיר
גדולה כזו; בה ימצא הסופר כר נרחב אשר שמה יפרחו
שושנים ופרחים הנותנים ריח ניחוח באפו ועוד יש לאל ידו
להכין מהם מטעמים שונים ולהגיש להקוראים אשר חיך להם
לטעום ולהבדיל בין טוב לרע, אמנם כאשר במקום האור
שמה גם הצל, כן במקום השושנים יצמחו גם חוחים וסלונים,
אשר אם יגע הסופר באחד מהם ובא בכפו ונקבה, ופעמים
בעברו ללקוט שושנים יעבור בתוך ברקנים, ואם לא ישמור
את עצמו בשמירה מעולה אז בגדיו יקרעו לגזרים רבים.
וגם בשרו לא ינקה מהם. פעמים רבות יקרה כי רוח הסופר
ישאנו למקום נאות דשא, או במשכנות מבטחים בבת
שאננים, בהיכלי עונג שמה יראה צדקה וחסד, איך צדיק
כתמר יפרח וכארז בלבנון ישגה, ופעמים ישאנו רוחו למקום
גי התופת, למקום אגמי רפש וטיט, ישמע צעקת עניים אנקת
אביונים, ישמע קול יללת ילדים הצועקים ללחם ואין לאל ידי
אבותיהם למלאות רעבון נפשם; ופעמים יעבירנו הרוח לחצרות
בית ה׳, שמה ישמע תפלה זכה וטהורה, יקשיב קשב רב
קשב, איך הבאים אל הבית יציקו לחשם בקול דממה דקה,וסדרים נכונים שוררים בבית, ופעמים ישאנו הרוח באחת
פנות העיר, יראה אנשים שונים איך כל אחד בונה במה
לעצמו, למען יוכל לחרחר ריב ולהפיח מדנים; שמה ישמע
שאון אנשים כשאון מים רבים אדירים משברי ים, יראה אנשים
אשר בפיהם ובשפתם יכבדו את ה׳ ולבם רחוק ממנו, ותהי
יראתם ותפלתם כמצות אנשים מלומדה, ישמע ריבות וקטטות,
כל אחד יבזה את חבירו ויקניטנו על דבר כבוד מדומה ועל
דברים קלי ערך, ע״ד התמנות גבאים, ע״ד עליות מי יזכה
בראש, וע״ד המקומות אצל כותל מזרחי וכדומה; פעמים
רבות יוליכנו הרוח במקום גי ההרגה הוא עמק העבור, אשרשמה יקבצו נערים נערי ב״י, ואבותיהם נתנום ביד רועה אשר
יטרפם ירמסם כזאב בעדר הרחלים, וילמדם גם אותם לטרוף
טרף, כאשר יאכף עליהם פיהם עת יבואו באנשים
ומאומה אין בידם, לא תורה ולא דרך ארץ; ופעמים ישאנו
הרוח למקום אשר יתקבצו שמה תלמידים עניים אשר אין יד
אבותיהם משגת לשלם למורים פרטים, והרועה ירעם במקל
נועם, ילמדם חובת האדם לאדם, ילמדם תורת ה׳ התמימההמשיבת נפש רעבה, ונפש שבעה תמלא כל טוב סלה. פעמים
יראה הסופר איך אחב״י יעלו מעלה מעלה בכל ענפי החכמה
בכל חרושת המעשה, וכבוד ותהלה מוקטר מוגש לשמם
ופעמים ישמע דברי בוז וקלון על עם ה׳, פעמים ישאנו הרוח בבתי
אחינו הנוצרים, שמה יראה וישמע איך אחיו היהודים הפיקו
רצון ממנו במסחרו הגדול. ובלעדי היהודי לא יוכל להרים
את ידיו ואת רגליו; ופעמים יראה הסופר בעיני רוח איך
הנוצרי יבזה את פלוני ופלוני על אשר בא אתו במרמה
וישפוך חמתו על כל ישראל, יקללם ינדפס ויחרפם וחוטא אחד
יאבד טובה הרבה. — ואם הסופר יתפאר כי על כל דבריביא במשפט את אנשי עירו, אז יהיה למשל ולשנינה, מנוחה
ידריכוהו וירדפוהו מכל עבר ופנה; והמשכיל בעת הזאת ישב
בדד וידום, או ישמע חרפתו וישא ויסבול את משא העם
היושב בקרבם. ואנכי פעמים רבות אלך בגי צלמות במקום
אשר שעורים ירקדו שם, ולא אשמיע באזני הקוראים כל דבר
רע, לא ארים קולי ולא אצעק אם בשרי עלי יכאב ונפשי
עלי תאבל, אבל אם אמצא דברים טובים בנוה שאננים*) בעיר מאסקווי ימצאו מורים משכילים כהמורה המצויין ה׳ ז'
מאריק, איש אשר התורה והחכמה לאחדים בידו, וביד מורים, כאלה
יוכלו האבות למסור עתותי בניהם להנחותם על דרכי האמונה, וההשכלה,
הן בשפת קדשנו, והן בשפות הדרושות לחיי האדם ואשרו
הכותבבמשכנות מבטחים, אז אספר להקוראים למען ישמחו אתי יחד
רק זאת אעשה, כי לא אחדל לפעמים להשמיע בשערי מכה״ע
כי דבר פלוני ופלוני, אם כי ראשיתו טוב ואחריתו ישגה מאד
אבל עוד יחסר לתקן הדבר בתכלית השלימות, ואז אגלה את
אזני האנשים אשר יש בכחם לתקן, למען יתעוררו להוציא
מת"י הדבר מתוקן כראוי וכנכון. ע״כ מצאתי היום ראוי ונכון
להודיע ברבים ע״ד בהכ״נ הגדול העומד על תלו זה כשמונהשנים, אשר יסדו ראשי העיר האנשים הנקובים בשם ה״ה:
ה׳ מלכיאל. ה׳ פאלאקאוו ה׳ וויסאצקי, ה׳ ראזען, ה׳ שמואל
מאנאשעוויץ, ה׳ שניידער, ה׳ הארענשטיין, ה׳ הערצענבערג,
ה׳ ראסיאנסקי, ה׳ אדאלף לעווי, ה׳ ראזענטהאל ווילהעלם לעווי.
האנשים האלה התנדבו כסף איש איש כפי נדבת לבו להקים
בית הכנסת הגדול עם מקהלה, הגבאים שכרו בית חומה מאחד
אחיהם הנוצרים על משך עשר שנים בעד סך עשרים וחמשה
אלפים רו״כ, ועל יתר ההוצאות העולה על הבית הזה עש
לכסף מוצא בחלקם המקומות בבהכ״נ. בעד מקום לישב
במדרגה הראשונה, ישלם האיש היושב ששים רו״כ מדי שנה
בשנה, ועוד הכנסות כמנהג כל בית הכנסת, אבל בעוד שתי
שנים יכלה הקאנטראקט, והנוצרי אדון הבית יחפוץ כעת שכרדירה בעד עוד עשר שנים סך חמשים אלף רו״כ, הבית
הזה צר וקטן מהכיל את כל האנשים הבאים שמה לשפוך
שיהם, ומה גם בימים הנוראים ובימים טובים אז יבואו רבים
לשמוע את דרשות הרב החכם הדרשן הר״ר ז. מינאר, ואת
מנגינות הש"ץ המפואר הנודע לשם הר״ר דוד באדע, אז יעמדו
האנשים צפופים זה על זה. ומה טוב ומה נעים היה הדבר
אם כל תושבי מאסקווא התאגדו באגודה אחת לבנות בית לשם
ה׳, וברוב עם הדרת מלך. ע״כ אל ראשי העדה והאנשים
הנקובים בשמותם למעלה אשים דברי ואומר: מה לכם אדוני
אלופי ומיודעי לשלם חמשים אלפים רו״כ בעד שכר דירה בעד
עשר שנים, ומה לכם לשלם 1500 רו״כ שכר דירה בעד
בית הת״ת, הלא יותר טוב היה אם תקנו בעד הכסף הסך
העצום הזה בית לצמיתות, ושמה תקדישו מקום גם בעד
הת״ת, ואנחנו נקוה כי הגבירים האלה המתנוססים לשם
ולתהלה בנדבתם ובמעשי צדקתם, אם יפתחו את ידם גם כעתלתת נדבותיהם בפעם אחת אשר יתנו במשך עשר שנים,
אז יהיה לאל ידם לבנות בית גדול לתפארת. וידעתי אם רק
יחפצו לעשות כעצתי אז יכול יוכלו, ושם ישראל יתגדל
ויתקדש פה מאסקווא, ישמות הגבירים האלה יוחק לזכרון
עולם לתהלה ולברכה כי יגדולו בזה לעשות כבוד לשם כל
ישראל בכלל, ולאחינו ב"י היושבים פה מאסקווא בפרטלפי דברי מכה״ע מאסקאווסקי וויעדאמאסט. הצטיין הגביר
הנודע ברוב צדקותיו והמהולל ברוב התשבחות ה׳ פאלאקאוו
בין ראשי המתנדבים בארצנו לטובת הנפצעים במלחמה,
בהתנדבו מכונה (לאקאמאטיף) עם עגלות רבות עם כל צרכיהם,
להביא הנפצעים משדה הקרב לפנים ארץ רוססיא, לבתי החולים
המיועדים להם, ובזה הקדיש את שם ישראל והראה לדעת
כי אחב״י היושבים בארצנו ארץ רוסיא האדירה לב רגש להם,
ובצרת אחיהם הסלאווים גם להם צר, ובכל דבר צדקה לטובת
הנוצרים יקחו אחינו היהודים חלק בין המתנדבים ביד פתוחה
ונדיבה; ומי יתן כי תמלא הארץ דעה את ה׳ כמים לים
מכסים, ויקוים בנו נבואת ישעיהו בן אמוץ אשר הזה! וכתתו
חרבותם לאתם וכו׳, לא ישא גוי אל גוי חרב ולא ילמדו
עוד מלחמה, רק בשלום ובשלוח נחיה, ואז שלום יהיה על
כל הארץ.
 יהושע בן חיים הלוי מייזאהן
י
ידיעות העולם והט-ע
תולדות אבני חן(המשך מגליון 35)
הכח אשר יצא במחול משחקים בשחוק הבילארד, אשר
עליו יעזבו המתערבים את חילם, ויבטחו בו כי יוציא לפעולת
כפים את מגמת מעבדיהם, הכח אשר ישחק לרעם אבק
שריפה בנפצו באפו צורי איתן ועל דרכו יצוהו הכח הנשגב
הזה הוא יקח חבל גם ברעש הארץ ועל זרועותיו ינחהו
רעש הארץ אשר היה בעיר קאטאן בשנת 1818 פרץ פרצים
אופקיים בקירות בתי החומה, עד כי הציץ אור הירה מבין
חרכיהם, וחיש מהר נסגר פטר הפרצים האלה. ולא נודע
כי פרץ בהם הרעש פרץ, הח׳ האמילטאן ראה בשנת 1783
איך רקדו הררי סלע אשר בקאלאבריע כאילים התרוממו אל
על ויתנפלו למטה, וכנפש אדם כן בתים רבים הושלכו
למרום, ויטלטלו טלטלה עצומה ממקום עמדתם למקום אחר,
ומעומק לגבעה בחוף המלך אשר באי יאמאיקא קרה בשנת
1692 כי ע״י הרעש התעופפו אנשים אחדים מרחק גדול ברוח
השמים ויפלו אל הים אשר שם חשו לעזרתם ויצילום. גם פה
הובילו החומרים הנוציים אשר מעבה האדמה מלאה מהם, את
הדחיפה הגדולה ממרכז הארץ אל שטחה העליון, אשר ידחוף
את הגופים השוכנים עליו למדחפות, כדמיון חרוזת הכדוריםהנוציים שבארנו, אשר בהדוף איש את הכדור הראשון מן
החרוזה, תפסח הדחיפה על הכדורים התיכונים עד הכדור האחרון
להריחהו אל דחי, על כן אך שוא פחדו איזה חוקרים קצרי
רואי, פן יתאזרו הנוזלים הלוהטים אשר בתחתיות שאול עוז
לקרוע את הארץ לקרעים ולהכחידה מתחת שמי ה׳, הן מרבית
החומרים אשר במעבה האדמה מעבר אל עבר המה נוציים,
אשר כל כח לא יצלח עליהם להעתיקם ממקומם, גם אם יהיה
הכח הרוחף גדול לאין תכלית, ומה זה נירא רע.הנה הקשחנו לבנו מן היהלום אשר מכל משמר ישמרוהו
רודפי פאר ועדי, אך לא לאורך ימים. עתה נשובה לקדמות
דברינו, בעבודת מנהרת מאנטצעניס אשר חפרוהו האיטאלקים
בתוך הררי אלף קרקרו את קירות האבנים בתחבולות יגעות,
כי נקבו את חורי הסלעים במקבות ברזל וימלאום אבק שרפה
להצית אש בו; בעת החדשה הופיעה תחבולה מחוכמה על
שמי מלאכת מחשבת, אשר באורה מחו החופרים בהרים זיעה
מעל פניהם, וינחמו מעצבון ידיהם. האמעריקאנים אשר ידם
אחזה במלאכת חפירת הרים, העלו מתהום הנשיה את המקדה
העתיק אשר יצרה לשון העברים ברוב מזמתה; הזהב אשר
אחריו כל אדם ימשוך ובמכמני משכיותיו יתהללו, משך אליו
את העם הזה עד קצוי ארץ, עד ארץ קאליפארניע קץ כל
הארץ, וכאשר אזל הזהב ממחפורותיהם התפרצו בשנת 1859
אל לב הארץ דרך ההר נעוואדע, אשר עליו שלג עולמים
ותעלם, שם מצאו ארץ ציה ונשמה באין מעינות מוצאי מים,
וכל שיח השדה בל צמחו ובל יפרו בה, אך אצל וואשאעמצאו מטמונות יקרים אשר רב עשרם בכסף, כי העפר הכיל
בקרבו 1 כסף, ולמען הפיק את הכסף, נקבו חורים בשדרות
האבנים אשר היו עליו סתרה, וישרתו בטבעות נחושת (מע-
סינג) אשר שבצו על ירכם 6 אבני יהלום, את הטבעת
הזאת תקעו בראש קנה ברזל חלול הסובב על צירו במהירות
גדולה בכח מכונת קיטור רבת אונים הקנים האלה נקבו
חורים בתוך האבנים ויעמיקו בהן 22 אצבע בזמן מינוטע
אחת, באבנים היותר קשים. מן המוכנה ישטוף זרם מים קרים
אל נקרת הצור לסחוב ולזרות את שבבי האבן המוסרים
ממנה בהנקבה, וגם לשמור על היהלום לבל ישרף בחומו
מרוב נוע, ואז יעקרו בלי עמל את עמוד הסלע אשר התהוה
בתוך חלל הקנה, ושפכו שם אבקת שריפה ואת פי החור
יסתמו בחול ויציתו אש. כן יחצבו אבני צור מוצק כעץרקבון! בשדרות האלה אשר לא כליל אבן אחת הנה וממינים
רבים הותכו. הנה החלקים הרכים חיש יגזרו לפני האבנים
הקשים, ולרגלי זה יכשל המקדח בסבבו, ולפעמים תשברנה
אבני היהלום, כי כבר מלתנו אמורה, אשר למרות חפץ
המתענג על מחזות הטבע וחפץ בהשלמה, גם היהלום ישבר
ברוב כח, הה! אין כל דבר שלם לאשורו בחיק הטבע
להצלחת חרושת המעשה ולאשרה, הנה מצאו בעת האחרונה
בערמות החול בבאגיע אבני יהלום אשר שחר כשחור תוארן
ואשר מלבד קשי גיון הנה עשויות לבלי חת, ערכן יקר מאד ובעד
משקל גראן אחד עד דאלאר יגיע.ארץ קאלירפארניע היא משוש כל הארץ, אשר מידה כסף
תועפות לה, אך קצור קצרה יד החופרים להוציא את הכסף
המורכב עם יסודות אחרים בתחבולות מעכאניות, עד כי
יבקשו מחכמת הכעמיע עזר בצר למו, ובעצת פיה יכתשו
את עפר המוצק (ערץ) עד דק, ישימוהו בתוך הבית סגורה
וישפכו שמה כסף חי למדי, ויהפכו אותה על עבריה עד
אשר יבלע הכסף חי את הכסף ושניהם יתלכדו בהרכבה כעמיית
והיו לאמאלגאמא, ואז יביאו באש להוציא מן העמער קוריום
את בלעו מפיו, הכסף הי יכלה בעשן יגדוף, והכסף יגלה
לאור עולם; למען צרוף ליטרא כסף אחת יעלה בתוהו שני
ליטרא כסף חיהבדולחים אשר בניהם מרחם המציאות יצאו כלילי יופי
בצלעותיהם ובירכותיהם, הנה לכולם ישנם קוי הדבק, אשר
אם על פיהם יבקע כל בדולה, יתפרד לחלקים שוים, אשר
שטח פני הבקעים חלק למשעי ונוצץ מאד. הקוים האלה
נמצאים על הבדולחים במספר קצוב ובנטיה מוגבלת. על
היהלום המה ארבעה; אם נחלק את היהלום לפי קוי הדבק
אשר לו, אז תצא תמונה ידועה הנודעת בשם אקטאעדר
ונקראת גרעון היהלום (בריליאנט), אשר ארבעה צמדי שטחים
יגבלוה סביב 8 - 42 הצלעות חותכות זא״ז בזוית 28 90%
או בזוית המשלמת לה 327 897 ובכן הגרעין הוא שני
פארמידות בעלות ארבע צלעות, המחוברות יחד בתושבת אחת וכל
צלע היא כדמות משולש, הגרעין יקרא „יהלום המבריק" ומן
הצלעות המוסרות ממנו יעשו אבני חן לשבצם בזהב או בכסף,
ונקרא „פלחי היהלום" (ראזעט). אולם מלאכת מחשבת דרושה
לבקוע את היהלום, את הבדולה יחזקו היטב, ויתוו עליו תו
מול צלע הגרעין, ובמהלומות גדולות יפלחו ממנו את פלחי
היהלום; ורק אז תצלח המלאכה אם יגורוהו לעומת ארבעת
קוי הדבק האמורים, וזולתם רק אחרי עמל רב מאד, יתפוצץ
היהלום לרסיסים קטנים אשר לא יצלחו למאומה. וכן יסכון
ללטוש את הצלעות במשטר המתאים עם מבנה גו היהלוםהפנימי, למען לא יגרע מברק אורו. המוכנות אשר ישימו
את היהלום בעת עבודתו מתוקנות בקנה המדה (מאסשטאב),
ומחולקות לחלקים ולמעלות קטנות למען ידעו כמה מעלות
יתהפך או יעתק היהלום. על היהלום המבריק תעשינה צלעות
המלוטשות במכסת צלעות הגרעין 8.4. 16 וכו׳ בחגורה אחת
בפלחי היהלום יהיה המספר היסודי אשר לצלעותיהם המספר 6,
 כפי ירכות הגרעין אשר 3 קרנות להן 2-3. ללטישת היהלום
„קאגינור״ — משקלו 106 קאראט — אשר למלכת ענגלאנד, עמלו
ידי אומנים 38 יום מן הבוקר עד הערב בעזרת מכונתהקיטור רבתי כח ככה ארבעה סוסים. העיר אמסטרדאם היא
אם כל לוטשי אבני חן. — הגדול בין אבני היהלום הנודעים
על פני הארץ הוא נמצא תחת יד מושל אי בארנעא משקלו
367 קאראט גדלו כערך 1 מביצת תרנגולת, ובעליו ימאנו
למכרהו בעד כל הון, מהאמינם אמונת הבל, כי הצלחת משפחתם
תלויה לרגלי היהלום ההוא.
(סוף יבוא)הגמלים(המשך מגליון 36)
בתו של החכם הנ"ל הלכה יום יום אל הגן לראות
בעת יאספו הנמלים את קצירם, ולפי דבריה עלה מדת הזרע
לחצי סאה. כן ישקדו על מלאכתם משנה לשנה; בחודש
נאוועמבער יצץ פרים ציץ, ובכל עת הצמיחה יעמלו בחריצות
כפיהם לנקות את שדה אדמתם מעשבים וצמחים אחרים
וביבוש קצירם יתלשו את השבלים וישאום אל ממנורותיהם
ואוצרות תבואתם, ובהם יחיו נפשם עד ימי הסתיו הבא,
אשר אז יחליפו כח לחדש את עבודתם ומלאכתם בתבונותכפיהם.
מפלגות אחדות מהנמלים יכלכלו את ביתם מחליבת
הפרות אשר להן, והדרך אשר בה יוציאו את מלאכתם הזאת
לפעולת ידים היא ג״כ נפלאה מאד, ומעידה על חריפות דעתם
ותבונתם. מובן הדבר כי הפרות החולבות שלהן אינן פרות
הבשן, אך גדולות בערכן, וכאשר נקרא אותן בשמן לא
ונעמו לאזן השומע, כי יעירו גועל נפש; הן הנה הרמשים
המכונים בשם כני העלים (אפהידען) היושבים חמרים חמרים על
עלי הצמחים והנטעים. ואמנם דבר מעיר צחוק הוא בשמענו
כי אל רמש מתועב כזה תשתוקק הנמלה, ואליו תשא נפשה
כל תאותה! אולם לא מבשרם ירוו הנמלים את נפשם, כ״אהמיץ המתוק היוצא מבשרם כמו זעה יערב לחכם, ואותו
יאכלו למעדנים. אף אמנם לא לבד הנמלים ישתוקקו אל המאכל
הנאוה הזה, כי גם הזבובים והדבורים יתאוו אליו, ובימי הסתיו
תראינה עינינו אילנות רבים מכוסים מן האפהידען, והרמשים
המלחכים את זעת בשרם, אך אין בכל הרמשים האחרים
אשר יבינו להשיג את מאוים זה, כמו הנמלים. הנה בקרני
ההרגשה הדקים אשר להן, יעבירו פעמים אחדות על גיו
האפהידען לשעשע אותם, עד כי יטיפו טפי זיעה אל פיהם;
הפעולה ההיא יעשו בטח בחריצות יתרה וכשרון מיוחד, כי
החוקר דארווין עמל ויגע להתחקות על שרשי פעולתם זאת,
אף נסה לעשות כמעשיהם בהעבירו שערות דקות על גוו
האפהידען, וחפצו לא הצליח בידו להשיג אף נטף אגל זיעה
 אחדעל אחד מהנטיעים - יספר החוקר דארווין - עצרתי
שעות אחדות בעד הגמלים מבלי התקרב אל חבור אפהידען
מערך שתים עשרה במספר, וכאשר הבינותי כי באה העת
אשר נחוץ להם להבדיל זיעתם מגיום, הבטתי ע״י זכוכית מגדלת
וראיתי כי לא יצא מגום מאומה נסיתי להעביר על בשרם
שערות דקות כאשר תעשינה הנמלים בכלי ההרגשה אשר להן,
אך ידי לא עשו תושיה וכל עמלי להתחקות על שרשי
מלאכתם זאת עלה בתהו; אח״כ פתחתי מוסרי נמלה אחתונתתי אותה להתקרב אליהם, ויהי אך הקריבה צעדים אחדיו
אליהם, הכירה כי אוצר רב צפון לה ומעין נפתח לה למקור
מחיתה, ואף אמנם האפהידען התאמצו לגרש אותה מעליהם,
אך היא התחזקה נגדם ותחל להעביר בקרני ההרגשה על
אחד מהאפהידען, ואך נגעה בבשרם נשאו את גיום למעלה
ויטיפו אגלי מיץ מתוק אל פיה. — האפהידען נודעו עוד
מכבר למקור מחית הנמלים, וגם החכם „לינע" כנה אותם בשם
„פרות הנמלים״, אך ע"י חקירות חוקרי הטבע החדשים, נודע
עתה הדבר הנפלא הזה בעולם המדעים, כי הנמלים יקחו אותם
אל מעונותיהם, ושם ידעו אותם ויחזיקום כמו פרות חולבות
אצל בני האדם; אף דבר מאומת הוא כעת, כי כל אשר
תרבינה הגמלים לאצור אפהידען במעונותיהם כן תפרינה
ותרבינה זרע, והמושבות (קאלאניען) אשר כוננו ידן יתעודדו
לארך ימים; כן תחיינה נפשן לפי דברי הח׳ פארעל הנמלים
האמוצים אשר הזכרנו מאפהידען גדולים הנמצאים בקליפת
העצים, ושם תגדלנה אותם בהתעלות והתהלוכות אשר יקננו
וכאשר תגע יד במעונותיהם להחרידם מרבצם, אז תשאנה אותםאו אם גדולים המה אשר לא תעצרנה הנמלים כח לשאתם
ינהיגום אל מקומות יותר בטוחים. גם הנמלה הירוקה תחיה
נפשה רק ממיץ האפהידען הגדלים על העלים ועל שרשי
הנטיעים, ובקרבתם יבנו להם מעונות משרשי עצים ועלי
צמחים, וכאשר יהרסו משכנותיהם האלה ידאגו להכין למו
מעונות אחרים, וכצאצאי מעיהם ינטלום וינשאום על כתפיהם
להביאם בנאות שאננות ובמשכנות מבטחים במקומות אשר
לא תכין למו הטבע די מחיתם יעמלו המה לכונן להם בעצמם
מושבות מכני-העלים, בהביאם אותם מסבכי יערים רחוקים
יושיבום על עלי הצמחים והאילנות הגדלים בקרבת מעונותיהם,
מפלגות אחדות יבינו ג״כ לגדל להן אפרוחי אפהידען מהביצים
אשר יאספו בימי הסתיו, וידאגו להם בכל ימי גדולם כאל ילדיהן
צאצאי מעיהן
הגמלים לא ישחיתו פרי האילנות, ואם כי נחזה אותם
עולים ויורדים על ענפיהם חמרים חמרים. הוא רק מחפשם את
בני העלים למצוא בם טרף חקם; אכן האפהידען ישחיתו כל
חלקה טובה בהאילנות, וכאשר תראינה עינינו עצי פרי ונטיעיס
אשר נשחתו צמחי טרפם ונחשפו השפה במקום שם רבצו
הגמלים, הוא מפאת כי לרגלי שקידתם לגדל ולהיות זרע
האפהידען, רבו ויעצמו במאד, והמה הסבו בנזק הצמחים, כי
כאשר תרבינה הגמלים ללחוך את זעת בשרם ומיץ חיתם, כן
רבו האפהידען למוץ את לשד הצמחים ופרי תנובתם
(סוף יבוא)חדשות שונות.בעת אשר אש המלחמה מתלקחת בארצות המזרח,
ונורא היא על כל סביבותיה, על מרומי שדה קטל יפלו
חללי חרב לאלפים ורבבות, ונחלי דם האדם שוטפים על פני
חוצות, בכל עבר ופנה; הנה לא חדלו מבקשי תחבולות
המלחמה להמציא עוד חדשות, לבלע ולהשחית הרבה יותר
מאלה המשחיתים הנמצאים כיום על פני מערכות המלחמה —
במכה״ע היוצא בפ״ב לידיעת הארטעללעריא, יספר מן המצאה
אחת חדשה אשר הציעו זה מקרוב לפני ועד החכמים שמה.
תוכן ענינה הוא, אבק שריפה מן הרכבה כעמיית ידועה,אשר בסגולתו הוא להוליד בעת שריפתו את האויר החונק,
שכאשר יזרקו מפי כלי התותח כדורי ברזל חלולים הממולאים
באבק הזה, לתוך מחנה האויב, הנה בהתפוצצם שמה,
לבד מה שיהרסו שברי הבקיעים ההם מכל צר, עוד יוציאו
מין גאזע הרבה כמו ערפל וענן עב מן אויר החונק, אשר
לא יכלו לעמוד בפניו, כדורים האלה גם אם יפלו על סוללות
העפר, אשר שפך האויב לעמוד עליהם עם מחי קבלו, יוציא
אז העפר מקרבו את האויר המשחית הזה, ויאלצנו לנוס משם.
עוד הרכבה אחרת הציע הממציא הזה, והוא מין גשם נוזלי
ומימי אשר בו ימלאו את הכדורים, ובהתבקעס יוריקו את
הנוזלי ההוא לכל צד, והוא מתלהב בתוך האויר בלבת אש,
אשר בהגיע נתוזות ממנו בין אנשי החיל יבעיר את הבגדים
מעליהם, — אבל התחבולות האלה יאמר המכה״ע הנ״ל, כאשר
הביאו אותן במשפט בועד החכמים מביני דבר מלחמה,
מצאו כי לא יתכנו להשתמש בהן, גם פעולתן אינן בטוחות
כ״כ כמו שהציע הממציא לפניהם בראשונה.בעיר שעפילד באנגליא עשו זה מקרוב כלי משחית
גדול מאד, אשר יתכן לכנותו בשם „מבצר קטן" המיטלטל
ממקום למקום במערכות המלחמה. המבצר הזה הוא סוללה
של ברזל המתנועעת על אופני העגלה. מורכבת מן טבלאות
ברזל, חוליות ופרקים, ארכה 6 אמות ורחבה ד׳, ועליה
יעמדו חמשה כלי תותח עם כל מכשיריהם, והם מתוקנים
בתחבולה באופן אשר איש אחד העומד עליהם, יוכל להטעינם
כולם בכדורי אש ואבק שריפה, לישרם מול המטרה נגדהאויב, ולירות מכולם בפעם אחת, במשך ב׳ מינוטען! גם
הוא עשוי בתחבולה להגין בעד אנשי החיל העומדים עליו
מפני כדורי אש הנופלים עליהם מן האויב, לבל יפגעו
בהם, משקל כל המבצר הזה (לבד מן כלי התותח) הוא רק
10 טאןבמכה״ע .CHerб. B יהללו למאוד רפואה חדשה
אשר המציא זה מקרוב חכם אחד סג״ל שמו (יהודי?), המביא
תרופה ועזר גדול לרבים מאנשי הצבא אשר על מערכות
המלחמה, בין אנשי החיל נמצאו רבים אשר רגליהם מוציאות
זיעה וחום רב בשעת הליכתם, ובהיותם מוכרחים ע״פ רוב
ללכת במהירות בדרכים שונים, רגליהם בציקות ונפוחות, עד
כי לא יצליחו עוד לעבודתם ויובאו בבתי החולים להתרפאות,
וע״כ המציא החכם סג״ל הנ״ל מין אבק כעמיי, אשר אם
יפזרו אותו על כף הרגל בתוך בתי הרגלים יעצור מהוליד
עוד זיעה וחום, והאיש יוכל ללכת הרבה מבלי שירגיש שום
חלישות ברגליו. וגם החולים מכבר מתרפאים עי״ז בנקלה, —
את האבק הזה הביאו לפני הועד מחכמי הרופאים אשר
בפעטערסבורג, והם שלחו למערכות המלחמה לידי הרופאים,
להבחין ולראות בנסיון את סגולתו ופעולתו, ובאמת הורה
הנסיון כי הוא נפלא בפעולתו למאד. החכם סג״ל הנ"ל לא
ביקש מאומה בעד המצאתו זאת, ולפי דברי המכה״ע הנ״ל
נתן נדבה מן האבק הזה שעור גדול המספיק לאלף חולים ועל
משך ד׳ ירחים.פשר דברכמה פעמים אנחנו רואים, ששנים מתוכחים ודנין על ענין אחד.
ושניהם צודקים ובלתי צודקים כאחד, עד שבא השלישי וממצה את עומר
דינם ומפשר ביניהם, ואם בטענות פרטיות של יחידים כך, בטענות
כלליות הנוגעות ללב כל איש על אחת כמה וכמה!בהחוברת העשירית לשנתו השלישית של הכרמל, בא ה׳ קלאצקא
בגלוי דעתו על דבר ספרו של המחבר לוטאסטאנסקי, אשר בו שב על
רבות של משטיננו הראשונים, והעלה חספה מדברי העלילות של ימי הבינים
ליחס לעמנו מצוה מוזרה ונתעבה בעיניהם מצד הדת, על הצורך לאכילת
דם נוצרי בפסח.
והנה בנוגע להערתו של ה׳ קלאצקא בכלל ע״ד הספר ההוא, אומר,
כי אע״פ שבצד מה איננה מיותרה לגמרי, הנה על כל פנים איננה גם
נחוצה. כי לבד מה שכל הטענות, והוכוחים וברורי הדברים שבאים עלדברי לועזים, ראוים להאמר אך בלעז, שישמעו המה את התנצלותנו
ותשובתנו, על דבתם בלשונם שהם מדברים אלינו, כי אמנם מה יתן
ומה, יוסיף לנו אם אנחנו נצדק בעיני עצמנו. אם בפיות המשטינים צד
השטנה במקומה עומדת וצודקת בעיני עצמה; הנה לבד זאת, אומר,
כי אך למותר נתעוררו בהעת האחרונה רבים מסופרינו להכות על קדקדו
של אותו המחבר בכל מכתבי העתים לשבועות ולירחים המתהלכים בעמנו
בשפת עבר, כי הלואי שיהיו עכשיו כל העלילות שיעוללו תעלולינו
עלינו, כמותה, כלומר שאין בה כל שמץ אמת ושכבר אבדה ערכה
בפועל בעיני, כל, והרי היא עכשיו כמטבע פסולה ומזויפת שכבר עמדו
על זיופה והכירו כי פסולה היא, וכל הנוצרים הנאורים וכל ממשלה
נאורה נוכחו כבר כי בדותא היא ושרש דבר אמת אין בה, והעוסק
בה בימים האלה, הוא אך כעוסק בבלויי סחבות של לקוטים ספרותיים
מדורות קדומים, המלאים הבלים ושטותים שכבר אבד עליהם כלח. והרי
הוא כמו שיבוא איש עכשיו ללקט מעל הספרות הישנה את כל הברורים
המופתים המשאים, והמתנים, שלקחו בשעתם את לבות קוראיהם, כי
הארץ עומדת וקימת וכל תנועה אין בה, אשר איש כזה יקח לו
בידי עצמו משנה בשנה במחברת כזאת, בגלותו טפשות לבו וסמוית עין
בינתו. ואומר לכל כי חסר תבונה הוא רשות אמנם להספרות להשיב
על הבליו ולהפיח במו, אבל אך רשות ולא חובה, ומכל שכן שלא
להתנפל על מציאה כזאת מכל עברים, יען כי כבר אין רצונה של עתנו
זאת להטפל בדברים כאלה ששטותם הבלם ושקרם גלוי וידוע לכל, ובנדוןדידן, הנה אם ראוי בצד מה להשיב על ההבלים הישנים של אותו
הכומר החדש, ר״ל שעכ״פ הוא גורם להפריד בין אחים, ולהטיל שנאה
וטינא בין בני אדם לבני אדם, ולהפריד הלבבות שהולכים ומתקרבים,
סוף סוף ראוי להשיב דינא בשפת רוסיא, ומה זה אפוא חרדו סופרינו
מכל עברים לדבר אלינו עברית? היש לנו לעצמנו שום צורך במשא ומתן
כזה כלום? ומדוע לא יטו סופרינו אוזן קשבת לדברי משטינינו ומקטרינינו
נגדנו בדבות חיות אתנו כיום הזה, ספרים שלף מעוסף בהוה,
ודבריהם עושים באמת רושם בנו לרעה בחיינו הנוכחים, ואשר למורת
רוחנו נכתם עוננו בהם באמת במדה מרובה או מועטת, ועלינו החובה
והמצוה לישא וליתן ולהוכח על אודותם את עצמנו, טרם נבוא להשיב
למשטינינו דבר; כמו: ע״ד התנכרותנו לשאלות הזמן והחיים, ע״ד
איכות התיחסותנו לבני עם ארצנו בהליכות עולמנו וסדרי חיינו, ע"דהעקספלואטאציא והעקלקלות במסחר), ע״ד האי סדרים בארחות חלדנו בכלל
וחנוך בנינו בפרט, וכדומה. שהדלטורים מונים אותנו בהם. ואנחנו
נוכל אך להתנצל ולהצטדק, אך לא להכחיש את הדלטוריא על פניה
ובדבות כאלה לפתח הספרות חובה רובצת להעיר את אוזן העם על
תקונם, לא אך בשביל לסתום פיות משטינינו ומקטריגינו, כי אם גם
בשביל תועלת עצמנו וצרכנו בחיים, ובין כה סופרינו מניחים את העיקר
ועוסקים בטפל .
זהו מה שראיתי להעיר על גלוי דעתו של ה׳ קלאצקא בכלל, ועתה
הנני בא לדון עמו בדבר עקרי במאמרו זה בפרט, אשר אליו נשאתי
כונתו במאמרי זה.
*) עיין מה שכתבנו מזה במאמרינו קנאת סופרים 17 בימים ההם יצא לאור ספר „סערת אליהו" להגאון ר׳ אברהם ז״ל בן גאון
הגאונים הגר״א ז״ל מווילנא, ונלוה אליו לקוטי הגר״א ז״ל, פנינים יקרים, אשר לא
הופיעו עוד בדפוס עד היום, כן יצא לאור ס׳ „משלי" עם ביאור הגר״א ז״ל, עם
נוספות רבות בבאורו הקדוש למלאות החסרון, כנודע אשר חסר באיזה פסוקים
מבאוריו הנעתקים מכתי"ק הגר״א ז״ל, ע״י תלמידיו גדולי עולם הנמצא בגנזי הכתי״ק
של נכדי הגר״א ז״ל. בהסכמת הגאונים, עם נוספות חדשות ומועילות, ע״י
שמואל בהג״מ אברהם יונה ז״ל יעוונין מווילנאבזה אודיע ברבים כי ברשיון המיניסטעריום, בראשית ימי החורף ש״ז אפתח
בית ספר לנערים אשר לשלש כתות יחלק; משעה תשיעית בבוקר עד שעה
ראשונה אחר צהרים ומשלש שעות עד ששה בערב ילמדו התלמידים כפי המבואר
למטה:
1) תנ״ך עם העתקה צחה נקלה, 2) דקדוק לשון עבר וקריאת ספרי שפת
קודש למען ידעו לכתוב עברית, 3) שפת רוסיא באר היטב לכל פרטיה ודקדוקיה
4) חכמת החשבון עד אלגעברי, 5) תולדות הארץ (געאגראפיא), 6) קורות דברי
הימים לבני רוסיא, 7) קורות דברי הימים לבני ישראל, 8) תפארת הכתב ועוד ידיעות
שונות הנחוצות לנו בזמן הזה.
עוד הוספתי על זה, עם אלה האבות אשר בלבבם לשלוח את בניהם אל
אחד מהגימנאזיום במדינת פולין, לתת שעה אחת מיוחדת אחר צהרים בלי מחיר
ת שפת רומית (ליטיין) למען יגיעו אל כחוז חפצם לבטח
הבא
לבנותם
כל הלמודים הנ״ל ישיגו התלמידים ממוריהם על אופן נקל ונמרץ, על פי
דרכי החנוך ועל ברכי הדת והדעת גם יחד אשר רק על פיהם ישק כל דבר טוב
ומועיל
המחיר בעד הלמודים הנ״ל, 24 רו״כ לכל חצי שנה; וכל מי שירצה ללמד את
בנו גם תלמוד כנהוג, עליו לשלם 30 רו״כ בעד הזמן הנ״ל
גם כל איש אשר ישלח את בנו אלי יכול למצוא בביתי מעונו וארוחתו בכבוד
וכל החפץ בזה יפנה אלי על האדרעססע אשר לפניו
чителю Аббу. кандау въ Лошку.זה כשנה אשר בני משה מארקוס שהיה משורר אצל אחיו הר"ר ישראל
האלאף, ש"ץ בק"ק לאדז. ברח ממנו ועקבותיו לא נודעו, הנער הזה הוא רך וענוג
ונפשי תשוח עלי מבלי דעת מה היה לו, לזאת הנני מפיל את תחנתי לפני
קהל הקוראים, וביחוד אל החזנים, אולי נודע למי מהם אנה הוא, יעשו החסד
הזה להודיע אל כבוד המו״ל, או אלי ע״פ האדרעסע שלמטה, ואלה סמניו: שמו
משה בן ליב מארקוס, בן י״ג שנים, דל בשר שערותיו בלאנד, קול זמרתו הוא
סאפראן, מתפאר תמיד בכבוד זקנו הש"ץ המפורסם ר׳ ישראל שקודער ז״ל, ואין
בחפצנו להחזירו לביתו בהחלט, כי אם מצא מנוחה ואיזה מטרה אצל יראי ה׳
יוכל להשאר שמה, רק חפצנו לדעת אם הוא בחיים ואפוא הוא, והאדרעסע אליו.
הכותבת בשברון רוח,
א
ברכה בת הש"ץ המפורסם מו' ישראל שקודער ז"ל.
אדרעסע
Г-у. Маркусу аниру Ковно
Редакторъ-Пздатель З. Сонискin.המורה ה׳ א. ש. פֿריעדבערג מתכבד
להודיע, כי נכון הוא לקבל אליו שנים או
שלשה נערי ישראל מערים אחרות, לתת
להם מעון ומזון, הדרכה ולקח טוב בכל
הלמודים הדרושים בזמן הזה, היינו:
עברית, רוסית, אשכנזית, חשבון וכו׳
וע״ד המחיר ידובר פא״פ או בכתובים.
אלה אשר לא נודע להם שמי עד כה.
יוכלו לפנות בשאלתם לאיזה מנכבדי גראדנא
וידעו מה פעלתי בעירו ועד כמה יוכלו לבטוח
בו בהדרכת בניהם לטובה.
האדרעססע
чителю А. С. Фридбергу Гродноכל המוכים במחלות אשר מוצאן מימי
הילדות, כמו חסרון כה המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי. גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש ככתבו
וכלשונו (ר״ל בלשון עבר אשכנז או צרפת) .
אדרעססע:
H. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
להכותב מקיעב גיסו של י' משה שט׳ המחיר
קבלנו, ולא נוכל לפתור חתימתו, אל אב׳ שריי'
סירמ׳. החשבון מכוון. אל מ׳ יוסט׳ בפאלט׳ מדוע
זה כביר לא הגיענו דבר ממנו, אל עק' חשמ'
מארץ רומאניא לא הגיענו שום מכתב זה ג׳ ירחיםהרוצה לכתוב אלי יכתוב ע״פ אדרעססע
S. Sionimski in Warschau
Muranowska № 24.
Сошшыскiй г. Варшава .3 א
Мурановская № 24.Въ Tипограсiя И Гольдмана, Мурановская 24.
andenen dition die        