E
ברוסיא ופולין.
 השולח במוקדם לשנה 5 רו״כ.
לחצי שנה, 2,75 רו״כ.
לרבע שנה 1,50 רו״כ.
 ביתר הארצות 20 פראנק. 
באמעריקא 5 דאללאר.
EH
מחירו באשכנז:
.
 14 רייכם מארק לשנה. 2
בעסטרייך 8 פל׳ לשנה
וכן לרבע שנה.
שכר מודעות:
מכל שורה קצרה 5 קאפ׳. 3
Aמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע. ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. מאסקווא. אמעריקא, לאדז. ידיעות העולם
והטבע הררי מאגנעט מאת נחמיה, רוב
האפפמאנן. משפט בעלי החיים מאת יצחק אייזיק עטקין. חדשות
שונות. חדשות ספריות. הודעותל
דברי הימיםבמדה ההיא אשר תלך המלחמה הלוך וחזק, כן ירבו
אוהבי השלום לנבא כי קרובה תקותם לבא, כי קרב השלום
לצאת למענהו. כאשר קרבו הרוססים אל נהר דאנוי ויעמדו
שם, מבלתי יכלת לעבור את הנהר בימים ההם, כי גאו המים
מאד. הבטיחו מכ״ע רבים בעסטרייך, כי נכון השלום לצאת
לפעלו, כי התערבה אנגליא בתור פשרן בין רוסיא ותוגרמא,
כי לא יעברו הרוססים את הנהר כלל, כי אם יסתפקו
בנצחונותיהם באזיא הקטנה בימים ההם, וגם ידעו מכה״ע ההם
לפרט את התנאים אשר על פיהם יקום השלום לארך ימים.
המקרים הראו אז לדעת, כי נבואת שוא היתה בפי הסופרים
ההם; השלום לא יצא לפעולת אדם; הרוססים עברו את הנהר
והמלחמה החלה לעשות דרכה בסופה וסערה באייראפא עוד
יותר מאשר היה בתחלה בארץ ארמניא באזיא. הפעם הנה
מכה״ע הצרפתים הביאו בשורת השלום בפיהם; אולם לפי
הנראה גם הם חזו להם חלומות שוא ומדוחים. לפי דברי
מכה״ע האלה, הנה גמרה ממשלת עסטרייך להתערב בין
המריבים ולהציע תנאי השלום לפניהם, וגם קרוב לשמוע,
כי דברי עסטרייך יכו שרש בין בלב רוסיא ובין בלב תוגרמא
אמנם כל נבון דבר יראה, עד כמה כל הנבואות האלהרחוקות מן האמת. הן המלחמה עוד רחוקה מאד מבא עד
מרום קצה; עוד לא עלתה ביד הרוססים להעביר חיל גדול
דרך הבאלקאן ולהבקיע עד אדריאנאפאל וקאנסטאנטינאפאל,
ראשי ערי תוגרמא; עוד לא עלתה בידם לכבוש או גם
להקיף את ארבעת ערי המבצר אשר במזרח בולגאריען:
וארנא, סיליסטריא, רוסטשוק ושומלא; עוד כשתי מאות אלף
איש טורקים נצבים בארצות בולגאריען ורומעליען, אשר כמעט
לא באו עוד בקשרי מלחמה עם הרוססים, ולשלום מה זו
עושה? הן אחת דבר הוד הקיסר אלכסנדר ממרום כסאו, כי
לא ישוב חרבו אל נדנה עד אם עשה את אשר זמם ובצע
מחשבתו, לטובת הנוצרים יושבי ארצות תוגרמא - ודברו לא
ישוב ריקם; על כן בלי תפונה לא יבא הקץ להמלחמה ודברי
הריבות, כל עוד אשר לא תכנע תוגרמא לשחר את אויבה
שלום כבוד, ולקבל עליה את כל התנאים אשר תשים רוסיא
לפניה, לכל פרטיהם ודקדוקיהם. או אולי נאמין, כי באמת
נכונה תוגרמא לעת כזאת לקנות את השלום בעד כל מחיר
אשר יושת עליה? גם זה משפט מעוקל, ונהפוך הוא, כי
מראשית ימי הריב ועד עתה לא היתה עוד תוגרמא רחוקה
מן השלום כיום הזה. השמועות ע״ד נצחונות הרוססים בארץ
בולגאריען ובהררי הבאלקאן, העציבו את רוח הטורקים בעיר
הבירה, כי נמס לבם לשמוע: אשר עברו הרוססים את הדאנוי
ואת הבאלקאן כמעט באין מפריע; כי מבחר עריהם נפלו ביד
הרוססים בעצלות שרי צבאותיהם אשר טמנו ידם בחיקם;
 אמנם עד ארגיעה נהפך הפחד הזה בלבם לחימה שפוכה
ותאות נקמה איומה מאד, עד כי רבים אשר היו מראש בין
דורשי השלום, שבו עתה להיות משואפי מלחמה עד מקום שיד
הטורקים מגעת; ולאות כי גם הסולטאן בעצמו שואף קרבות
הוא כעת, הנה שרי הממשלה החדשים אשר עמדו עתה
בראש הממשלה, כלם מחפצי מלחמה הם; את סאוופעט-פחה
החפץ בשלום הרחיקו, ותחתיו בא אאריך-פחה, אשר יאטום
אזנו לכל היועצים לו לשלום; מחמוד-דאמאט העומד עתהבראש כל עניני הממשלה, גם הוא משואפי ריב, והוויזיר
הגדול אדוס-פחה, אם גם מן הממוצעים הוא, אבל אין קולו
נשמע אצל הסולטאן; ואם נוסיף עוד להזכיר, כי יצא קול
בעיר הבירה קאנסטאנטינאפאל, כי נכון הסולטאן לקרא למידהאט-
פחה לשוב לתוגרמא, אז נראה בעליל כי לא לשלום פני
הסולטאן מועדות בימים האלה, אחרי אשר מודעת היא, כי
מידהאט-פחה התנגד בכל כחו לכל היועצים לתוגרמא לבקש את
השלום מאת רוסיא בכל אופן שיהיה. מלבד זה, הנה בימים
האחרונים עלתה ביד הממשלה בקאנסטאנטינאפאל לשלוח עודחיל, רב לאדריאנאפאל, עד כי לפי דברי סופר מכה״ע
 הצליחה לסולימאן פחה להתחבר עם רעאוף פחה,
ולעמוד בראש ששים אלף איש שולף חרב בסביבות אדריאנא-
פאל; שרי צבאותיה מאזיא הקטנה מודיעים להממשלה, כי
ידם על העליונה; ולכל לראש, הנה בימים האחרונים שלחה
גם אנגליא שלשת אלפים איש חיל לים התיכוני; על כן לא
נפלאת היא, אם שבו הטורקים להאמין, כי עוד לא אבד
נצתם וכי עוד יעלה בידם להפקיע את עצמם מידי הרוססים
החודרים לפנים ארצם. והנה לא נדע עד כמה נכונות בטחון
הטורקים על צבאותיהם החדשים ועל שרי החיל המגבאים להם
עתידות טובות; אבל בנוגע לאנגליא, בלי תפונה ישענו
התוגרמים על משענת קנה רצוץ, כי רחוק מאד להאמין אשר
תמהר אנגליא להחיש להם ישע בטרם באו הרוססים עד עיר
הבירה. כזאת דברו גם שרי אנגליא בעצמם בפה מלא. עודביום 19 יולי כאשר דרש אחד הנבחרים מאת הממשלה
להתערב כעת בין רוסיא ותוגרמא, ולהעיר בממשלת רוסיא
לבל תאמר לרשת ארצות לא לה, ענה לו הלארד דערבי שר
הענינים החיצונים, לאמר: „הנבחר סטרעטידען ישגה במשפטו,
כי אם לא תתערב אנגליא כעת בעניני הריב, אז יכבד עליה
להשמיע קולה גם אחרי כן כאשר יבאו ימי השלום; ונהפוך
הוא, כי אם תעמוד אנגליא כעת מנגד, ולא תרפה כחה
לחנם, אז תעמוד בעצם עוזה כבא מועד השלום, ותוכל
להכריע בדעתה את הכף לכאן או לכאן; וע״ד שיבת אניות
המלחמה לחוף בעזיקא, ענה אז ה׳ דערבי, כי איננו רואה בזה
שום דבר יוצא מגבול המעשים המצויים. ואם הפכו בזה
מכה״ע וידרשו אחרי סבת הדבר. הנה לו גם הלכו האניות
למקום אחר גם אז לא חדלו מבקש בזה איזה סבה נסתדה;
לו הלכו לאלכסנדריא של מצרים, אז הבטיחו, כי חפצה
אנגליא לרשת את ארץ מצרים; לו עברו לאי קרעטא, אז
החליטו, כי רוצה אנגליא לשים מעצור באף עבדי תוגרמא
אשר במקומות ההם לבל יתפרצו מפניה; אמנם באמת אין
בזה כל לטעם צפון וסתום, כי אם בחרו להם האניות חוף
נכון ובטוח להתיצב שם. ביום 23 יולי שאל הלארד גרענווילל
את ה׳ דערבי, מה ראתה הממשלה על ככה לשלוח גדודי
חילה לים התיכון? ועל זה ענהו ה׳ דערבי: „הפעם לא יכבד
עלי לענות על השאלה הזאת, אשר לרגלי המקרים החדשים,
היא שאלה במקומה ובזמנה, זאת היא אשר עשתה הממשלה:אחרי כי צבאותינו אשר בהמבצרים על פני הים התיכוני מעטים
הם במספר לעת כזאת, הנה מצאנו לנכון לחזק את ידיהם
כשלשת אלפים איש בימי המהומות האלה. זה הוא היסוד
האחד לכל דברי מכה״ע וספוריהם והצעותיהם". וגם בבית
התחתון שאל ה׳ הארטינגטאן את שר האוצרות, אם אמת הוא
כי שלחה הממשלה חיל לים התיכון, וגם שר האוצרות ענה
כאשר השיב ה׳ דערבי בבית העליון, כי לרגלי המהומות
השולטות בימים האלה חשבה הממשלה לנכון לחזק את החילהיושב במבצר מאלטא, המעט שם במספר כעת מכפי מהראוי
וכאשר שאל אחד הנבחרים ביום 24 יולי את שר האוצרות, מה
בדעת ממשלת אנגליא לעשות, אם תחפוץ רוסיא לקחת לה
אוזה ממחוזות תוגרמא שכר נצחון? חדל שר האוצרות מתת
לו מענה, ולאיש אחר ענה, כי עד עתה לא יכלה רוסיא
להתאונן על אנגליא, כי הפרה אנגליא את הבטחתה לשמור
את מעמד הבינים. והנה מכה״ע האנגלים נחלקו בדברי שריהממשלה בבית הנבחרים, וכל אחד מוצא בהם את אשר הוא
Morning- , Standart מבקש. מכה״ע הקאנסערוואטארים, כמו
 ודומיהם שופטים מדברי המיניסטרים, כי נכונה אנגליא
להתיצב למול רוסיא ביד חזקה, אם יאמרו הרוססים להבקיע
אליהם את בירת תוגרמא; מכה״ע הליבעראלים מאמינים, כי
תשתדל אנגליא לעמוד מרחוק ולא תבא בריב עם רוסיא.
יהיה איך שיהיה, הנה אחת למדנו מדברי שרי אנגליא, כי
בטרם יבאו הרוססים עד שערי קאנסטאנטינאפאל לא תעשה
אנגליא קטנה או גדולה; וכמעט למותר הוא להגיד, כי גם
עסטרייך תשקוט במכונה, אחרי ראותה, כי הרומאנים והסערבים
אינם באים בקשרי המלחמה, ובשביל זה לא יפרוץ הריב עד
גבולה; ואם בימים האחרונים הודיעו עוד הפעם מעיר פעסט,
כי נכונה עסטרייך לשלוח את צבאותיה בימים האלה לארצות
סערביען ובאסניען, הנה כבר שמענו הבטחות כאלה פעמים
אין מספר, עד כי היו לנו לזרא, ועסטרייך לא הרימה את
ידה ואת רגלה; אם באמת נאמנה עסטרייך בבריתה את
רוסיא ואת אשכנז, על כן תתיצב מרחוק, או אין כסף לממשלת
עסטרייך, כאשר יחליטו רבים. על כן תמאן להוציא כסף
תועפות על צרכי מלחמה, בטרם תדע מה תהיה אחריתה —
איך שיהיה, עסטרייך לא תריק חרבה למול רוסיא עד כלותהמלחמה. והנה מה תעשה תוגרמא בראותה, כי עומדת היא
לבדה, וצפויה אלי חרב הרוססים העומדים לא הרחק מעיר
המעטירה אדריאנאפאל, אם תוסיף ההצלחה לפנות לה ערף?
מכה״ע מודיעים, כי גמרה ממשלת תוגרמא להרים אז את
דגל-הנביא מחמד, לאמר: חרב לה׳ ולמחמד נביאו, ואז כל
איש מחמדי מחויב לעזוב את ביתו, את אשתו וילדיו, ולבא
אל המחנה להתיצב תחת רגל הנביא, להלחם בהכופרים עד
טפת דמו האחרונה. אמנם מה נוראה מלחמה כזאת! זועה
ופלצות תאחז נפש כל איש אשר ישער בנפשו את אחרית מלחמה
כזאת, בין הנוצרים והתוגרמים. „המלחמה הזאת תהיה להשמיד
ולהכחיד, יאמר מכה״ע Wiener Fresse וכל עוד אשר
תתפשט המלחמה על פני הדרום, כן תרבינה נוראות המלחמה
הזאת ורעותיה, ממשלת הסולטאן מהרה לזיין את כל יושבי
רומעליען ולתת להם כל כלי המלחמה הנחוצים. למען יעמדו
על נפשם, אם יחדרו הרוססים לפנים הארץ הזאת. מובן
הדבר, כי האספסוף ההוא מיושבי הארץ, לא יעמוד בפני צבאות
הרוססים למודי מלחמה, החמושים בכל כלי נשק ונשענים על
כלי התותח הכבדים אשר להם; וכאשר לא יוכלו להחזיק
מעמד בפני צבאות הרוססים, אז ישפכו כל חמת עברתם על
הנוצרים היושבים לבטח אתם, אשר יטפלו בהם חטאת אחיהם
המתפרצים מפני הסולטאן אדונם, נהרי נחלי דם וגבעות פגריאדם יתוו את הדרך אשר בו ינוסו הטורקים מארצם. מפני
האדונים החדשים הבאים לרשת אותה; ולא רק בערי השדה
עשו התוגרמים מעשים איומים כאלה, כי גם בערים הגדולות,
ערי המסחר היושבות על החוף, כסאלוניקו וגם קאנסטאנטי-
נאפאל, גם שם יתנפלו הטורקים על הנוצרים החלשים מהם,
לעשות אתם כלה. מובן הוא, כי אם תקרה כזאת, אז
ילחצו התוגרמים גם את ארצות הבינים, להגן על עבדיהם
היושבים בערי תוגרמא, בחרבם ובקשתם, להגדיל עוד המהומה עד
לבלי הכיל״
והנה מי לא יודה, כי בדברים האלה יש השערות
קרובות לאמת; ולפי הנראה גם ממשלת אשכנז הכירה לדעת
את הסכנה הרבה המרחפת על ראשי הנוצרים, אם ינופף
הסולטאן את דגל הנביא. מכה״ע .Pol. Corr אשר רוח
ממשלת אשכנז דובר בו, בהודיעו בין יתר החדשות, כי נכון
לשמוע אשר יקרא הסולטאן לכל עבדיו המושלמנים לעמוד
תחת דגל מחמד, יוסיף לאמר כדברים האלה: „קרוב להאמין,
כי איזה ממשלות הבינים ימחו בפני תוגרמא, לבל תעשה
כדבר הזה״.
*
אבל גם אם לא ירים הסולטאן את דגל הנביא, גם אז בלי
תפונה תצילינה אזנינו משמוע מעשים איומים ותועבות נוראותאשר יעשו על הבאלקאן עד כלות המלחמה, וכבר הודיעו איזה
מכה״ע מעשים כאלה מערים וכפרים רבים, כי התנפלו על
יושבי הארץ היושבים לבטח ויהרגום ויחמסו את כל אשר להם,
וגם על זקנים לא חמלו, ועל נשים וטף לא חסה עינם, כי
חרב נוקמת עוברת בכל הארץ ותשכל אם על עולליה, קריהויושבי בה
(ממערכות המלחמה). הרוססים לא הסתפקו בנצחונם על
הררי הבאלקאן, כי אם השתדלו לתקוע להם שם יתד במקום
נאמן לעמודי בו, עד אשר יבאו עוד צבאות חדשים לעזרתם;
על כן הגיחו משני עברים על המעבר שיפקא ועל קעזאגליק
ויכבשום. כבוד הנסיך הגדול המצביא את חיל הדאנוי ניקאלאי
הודיע לכבוד הוד הקיסר אלכסנדר את מעבר חיל הרוססיםבהררי הבאלקאן מיום 8 (20) יולי, ואלה דבריו:
„מאושר אני לברך את כבוד הודו ליום עבור צבאותינו
את הררי הבאלקאן, אשר כבר לכדו שם שלשה מעברים
גדולים ונכבדים. אחרי אשר הורישו רוכבינו ביום 25 יוניבמהירות נמרצה את הטורקים מעיר טירנאווא, בירת בולגאריען
מלפנים, וישבו בה, מהרתי גם אני בעצמי לבא בראש חיל
הרגלים, וביום 30 לחודש יוני שלחתי את נורקא בראש צבאות
החלוץ אשר תחת ידו להררי הבאלקאן. ביום 1 (13) יולי
עברו חילינו את הבאלקאן, אחרי עמל גדול ויגיעה רבה
אמנם מבלי אשר התיצב איש לקראתם. מיום 2 עד יום 6 יולי
ועד בכלל לא חדל החלוץ להלחם את האויב, ובעשותם את
דרכם לאורך העמק אשר על נחל טונדשא, חתרו להגיע מן
הדרום עד המעבר הגדול שיפקא. ביום 2 יולי לקחו צבאותינו
את המקום האניקאי במלחמה; ביום 3 יולי הכו צבאותינו את
האויב אצל הכפר אופלארגי ויהרסו את הטלגרף אשר משם
ליעניזאגרא; ביום 4 יולי היתה לנו מלחמה כבדה על ידהכפר קישלא; ביום 5 יולי לכדו צבאותינו במלחמה חזקה את
העיר קעזאנליק ואת המעבר שיפקא. בעת ההיא באו גם גדוד
הרגלים וגדוד הרוכבים אשר שלחתי מגאבראוו עד המעבר
שיפקא מצפון לו, ויגיחו עליו גם הם, ובגבורה עזה ואומץ רוח
להלל, נלחמו הגדודים ההם, עד כי לבד האגף השמאלי תחת
פקודת שר הגדוד ארלאוו, את המעבר יאנינא; אולם המרכז
והאגף הימיני הנלחמים מול המעבר שיפקא, לא יכלו להוריש
את הטורקים מן המעבר ההוא, אשר עמדו שם חיל רב
מצבא התוגרמים, ואתם שמנה כלי תותח. ביום 7 יולי הוסיף
הנסיך מירסקי להתנגה על המעבר ההוא, אחרי אשר נודע
כי ביום אתמול בערב בשעה החמישית כבש הגענעראל נורקא
את הכפר שיפקא מן הדרום. אז לא יכול עוד האויב להחזיקמעמד, כי נפל פחד צבאותינו עליו וימהר לנום מנוסת חרב
דרך העמק מערבה. וגם צדה רבה וכלי מלחמה לרוב וגם
רגלים אחדים היו לנו לשלל. ובכן הנה בגבורת ימין צבאות
כבוד הודו ובאומץ רוחם העשוי לבלי חת, עלתה לנו לעבור
את הבאלקאן ולכבוש שלשה מעברים אשר הנם בידינו עדהיום״.
והנה מיום אשר נפל המעבר שיפקא בידי הרוססים, לא
הוסיפו עוד צבאותינו לעבור הלאה מדרום להררי הבאלקאן,
כי אם עומדים הם במעבר הבאלקאן, עד אשר תוכל המחנה
הגדולה לבא עד ההר לעבור בו, כי אם יהינו הרוססים אשרמדרום להבאלקאן לחדור הלאה למול אדריאנאפאל, אז סכנה
מרחפת עליהם, כי בהתרחקם מן המחנה הגדולה על מרחק
רב, יוכלו הטורקים לבא להם מאחוריהם ולעמוד ביניהם ובין
החיל השוכן בטירנאווא וגאבראווא, בטרם ימצא החיל הזה את
ידיו להחיש להם ישע. לפי שעה, הנה עמלים הרוססים
לפרוש מוטות כנפיהם על פני ארץ בולגאריען מצפון להבאלקאן.
מעיר ניקאפאל פשטו הלאה אל המזרח עד ראהאווא ולאמפאלאנקאויעזבו את המבצר בידי הרומנים אשר עברו את הדאנוי כעשרת
אלפים איש תחת הגענעראל מאנו ויאחזו בה, והם חדרו עד
לאוואץ וישבו בה; כבואם עד העיר פלעוונא נפגשו פניםבפנים את חיל אסמאן פחה העובר מווידדין דרומה, ותהי מלחמה
גדולה ביניהם, ולא יכלו הרוססים להוריש את חיל אסמאן
פחה. כבדה ורבת הדמים היתה המלחמה הזאת, כשני אלפים
איש נפלו מאת הרוססים, וכמספר הזה גם מאת הטורקים;
והרוססים נסגו אחור מעט תחת פקודת הגענעראל שילדנער-
שולדער; לפי הנשמע יוסיף אסמאן-פחה להבקיע בראש חילו
לדרום בולגאריען, בלי תפונה להמבצר פיליפאפעל אשר מעבר
להבאלקאן; ואולי יש את נפשו להתחבר מעבר להבאלקאן
עם חיל סולימאן-פחה ורעאוף פחה, אשר כבר התאחדו לפי
הידיעות מעיר וויען, אצל אדריאנאפאל, ומספר החיל אשר
אתם הוא כששים אלף איש; אולם אם לא יקדמו הרוססים
מגאבראווא את בואו להבאלקאן, ואם יתנו לו לעבור את
הבאלקאן ממול ההר האמצעי (peлnnя -ropa) ולבא עד
פיליפאפעל — מסופק הוא מאד. מלבד זאת, הנה לא יתכן
להאמין כי יטוש אסמאן פחה גם את המבצר סאפיה בידי המקרה,
כאשר עזב את המבצר ווידדין; על כן קרוב לשמוע, כי יתאחז
עוד אסמאן -פחה עם חילו בארץ בולגאריען מצפון להבאלקאן, עד
אשר יראה אנה פני הרוססים מועדות.והנה בעוד אשר ישתדלו הרוססים במערב בולגאריען
ללכוד את ראשי המבצרים, למען ימצא קרנם הימיני מקום
בטוח להשען עליו, החלו צבאותיהם אשר במזרח בולגאריען
להתגרות מלחמה את חיל התוגרמים העומד בערי המבצר:
רוסטשוק, סיליסטריא, ווארנא ושומלא, חיל הגענעראל
ציממערמאן עבר מסיסטאווא מזרחה, ויחדור לבא עד ראסגראד
ויהרוס את מסלת הברזל ההולכת דרך המקום ההוא מרוסטשוק
עד שומלא, באופן אין דרך נכון כעת בין רוסטשוק ובין יתר
המבצרים. גם ממעדשידיע ומטשערנאוואדא אשר בדאברודשא,
עברו הרוססים דרומה; לפי ידיעות אחדות שמו מגמת פניהם
מזרחה למבצר ווארנא, אשר על הים השחור, ולפי החלטת
אחרים, הנה ראשית מטרתם יהיה המבצר סיליסטריא אשר
על הדאנוי, אמנם אם יצורו הרוססים על המבצרים האלה
קשה להגיד מראש, ארבעת המבצרים האלה עומדים כמרובע:
וארנא, מזרחה דרומה על חוף הים השחור; סיליסטריא, בצפון
על הראנוי, רוסטשוק, צפונית מערבית על הדאנוי; ושומלא ממול
סיליסטריא דרומה, ממעל להררי הבאלקאן הצפונים; קבוצת
מבצרים כאלה מסוגלה מאד להגן על הארץ ביום קרב, כי
כאשר יצור האויב על המבצר האחד להרעישו, יוכלו בני החיל
השוכנים במבצרים האחרים לבא לעזרתו; אמנם במה דבריםאמורים, אם המבצרים קרובים איש לרעהו והדרכים מתוקנים
ביניהם; אמנם המרחק אשר בין ארבעת המבצרים של הטורקים
במזרח בולגאריען, הוא ממאה עד מאה ועשרים וויערסט, וכבר
הראו הטורקים לדעת, כי אינם ממהרים לרוץ אורח ביום
מלחמה. מלבד זה. הנה ערך המבצרים האלה במלחמה הזאת,
קטן הוא הרבה מאד מאשר היה במלחמות רוסיא עם תוגרמא
הקודמות, בשנת 1829 וגם בשנת 1854 צרו הרוססים ראשונה
על ווארנא וסיליסטריא, טרם הדרו לפנים הארץ; אולם
בימים ההם, הנה היתה רוסיא שלטת על הים השחור; על
כן טוב היה להם לבקוע לפנים תוגרמא דרך ארץ דאברודשא,
ולהביא צדה ומזון וכלי מלחמה לחילם, דרך הים השחור; לזאת
נחוץ היה להם לכבוש מראש את המבצרים ההם. כעת הנה
אין צורך להם לצור על המבצרים האלה, יען כבר הצליחה
בידם לבור להם דרך אחרת, המחוברת עם הדרכים המובילים
אל הדאנוי, וממנה למסלת הברזל אשר מארץ רומאניא לרוסיא
מלבד זה הנה כבד מאד יהיה בימים האלה להרעיש אתהמבצר ווארנא החזק מאד, אחרי כי אין אניות רוסיא עוברות
על הים השחור, סיליסטריא הוא יותר נכבד כעת לפני הרוססים,
ואולי גם יצורו עליו, אחרי אשר יפול רוסטשוק בידם; אולם
רוסטשוק הוא הנכבד ביותר לפי מצבו, ובלי תפונה לא יניחו
הרוססים את ידם ממנו. אמנם אם גם יצורו הרוססים על
המבצרים האלה, או על איזה מהם, הנה לא יעצור הדבר
הזה בעד המחנה הגדולה מלכת דרכה הלאה, כי אם בלי228 —
תפונה יעמידו הרוססים חיל חזק לשמור על המבצרים ההם,
או לצור על אחד או שנים מהם, לבל יצאו צבאותיהם דרומה
לגדור את הדרך בפני הרוססים; לזאת אפוא קרוב לשמוע, 
כי שתים הן אשר יעשו הרוססים, טרם יחלו לעבור הלאה
מדרום להבאלקאן: ילכדו את המבצר רוסטשוק ואולי גם
סיליסטריא, ויעמידו חיל גדול לשמור את שני המבצרים ווארנא
ושומלא, זאת יעשו במזרח בולגאריען; ובמערבה יעמידו מחנה
חזקה ממערב לעיר לאוואץ, לשמור צעדי הטורקים העומדים
אצל סאפיה, לבל יקדמו הם את פניהם לעבור את הבאלקאן,
או לבל יתנפלו על הרוססים בסביבות טירנאווא לבא בתוך, בין
חיל הצפון והדרום.רגע תבא אליהם בשורה רעה משדה המערכה, ונמס לבם כמים
ואימתה תפיל עליהם, פן יהרסו הרוססים לבא בקרב הימים עד
עיר הבירה; ורגע ישמיעו מכה״ע בקאנסטאנטינאפאל איזה
בשורת נצחון, ושב וחי רוחם להאמין, כי רב ידם לנצח את
הרוססים במערכה בשדה. הממשלה משתדלת לאסוף כסף בכל
אשר תשיג ידה, למען מלא מחסורי הצבא וצרכי המלחמה
אף קראה הממשלה לכל העם, כי יקום כאיש אחד להצילאיש עמו וארצו מידי זרים; אמנם כאשר ימעט סך הכסף
אשר תאסוף הממשלה על יד מאת כל נדיב לב, כן לא ירב
גם מספר המתנדבים לצאת בצבא. הממשלות האדירות
באייראפא יראות פן יתמרמרו המושלמנים על הנוצרים, אם
יקרבו הרוססים לבא עד קאנסטאנטינאפאל, ויעשו אתם כלה
על כן שלחו כמעט כל ממשלות אייראפא את אניותיהם אל
הים התיכוני לעמוד בקרבת עיר הבירה, למען תוכלנה להגן
על יושבי ארצן, אם יהיה צורך בדבר. לפי הנשמע, הנה
שב הסולטאן לשמוע בקול ה׳ לעיארד ציר אנגליא לכל אשר
ייעצנו, כי אנגליא היא בעיני הסולטאן הממשלה האחת אשו
תוכל ואשר תחפוץ להושיע לו; על עסטרייך לא יבטח עוד
והנה בעת מצוקה הזאת, נשמע פתאום כי קרא הסולטאן
למידהאט-פחה לשוב אליו ולעמוד בראש הממשלה בתוגרמא,
וגם נרצה מידהאט לחפצו ונוסע הוא לעיר הבירה, לפי
הנשמע עבר מידהאט דרך עיר וויען, למען התראות על דרכו
את פני הגראף אנדראסי, ומלאנדאן מודיעים, כי השייק אול-
איסלאס (ראש הכהנים) ירד גם הוא מכהונתו, ותחתיו יבא קארא
עפפענדי למלאות מקומו, לפי הנשמע הנה יעמידו את שההצבא עבדול-קערים פחה ושר המלחמה רעדיף-פחה, לפני שופט
המלחמה, על עשותם מלאכתם רמיה, מעיר וויען מודיעים
למכה"ע .Köln. 2tg מיום 27 יולי: „לפי הידיעות אשר קבלה
ממשלת עסטרייך, הנה יצא הקול בערי הבירה קאנסטאנטינאפאל
ואדריאנאפאל, כי סולימאן-פחה נגף במלחמתו הראשונה לפנ
הרוססים, וגם לחצוהו הרוססים אחור, עד אדריאנאפאל. סולימאן
עמד בראש עשרה באטאליאנים ושתי סוללות; אך הרוססים
הבוהו אחור, וגם עשרה כלי תותח היו להם לשלל; גם הבקיע
הרוססים על הדרך העובר מפיליפאפאל לאדריאנאפאל עד המקום
האסקאי, וגם חדרו עד יאמבאלי, ויפרשו כנפיהם עד בי
עסקיזאגרא וטאטארבונא. לפי הידיעות אשר קבלה הממשלה
מאת מלאכה זיצי בחצר הסולטאן, הנה מלאה סאת מחמוד-
דאמאט, ובקרוב ירד מגדולתו, כן נכונה השמועה, כי קרא
הסולטאן למידהאט לשוב לעיר הבירה, אחרי כי מחמוד
דאמאט הוא העוז באויבי מידהאט, ואם עליו יעבר כוס, אז
הדרך פתוח למידהאט לשוב לכהונתו הראשונה. המאנטענעגריס
הרעישו היום בבקר את המבצר ניקשיטץ מכל עבריו, את
שתי המצודות אשר לכדו זה ימים אחדים, הרסו עד היסוד בם.וקרוב הדבר כי בעוד ימים מעטים יפול המבצר ההוא בידם.
מאסקויא. י״ג אב תרל״ז. הגאון המפורסם ראבד״ק קאוונא שלח
פה מכתבים להודיע מהאסון הנורא שקרה להעיר
ווילקאמיר (עיין הצפירה נומר העבר), והנה באתי להודיע הפעםכי ידידי הגאון האמתי שלשלת היחס, הר״ר חיים ברלין, נ״י
וידידי הרב הגביר הנדיב החובב כל אדם כנפשו, הר״ר וויסאצקי,
נ״י כאשר שמעו מהאסון הזה, יצאו לאסוף נדבות מנדיבי עיר
מאסקווא, ואתמול שלח ה' וויסאצקי שני מאות וחמשים רו״כ
להגאון המפורסם ראבד״ק קאוונא שימסור להקאמיטעט בווילקאמיר,
ואת שמות המתנדבים ונדבותיהם אודיע אי״ה בקרוב בשערי
מכה״ע לב״י, כמו שהודעתי בהצפירה No. 24 את שמות המתנדבים
ונדבותיהם אשר אסף ה׳ וויסאצקי לטובת עניי העיר קרעמענטשוג
אשר שטף עליהם הנהר דניעפער
בהצפירה N. 15 דברתי דברים אחדים על דבר הכתותשונות שנתרבו פה מאסקווא, ושם בהערה אמרתי אשר חרפה
שברה לבי להגיד בפומבי, כי עדה גדולה בעדת אחב״י היושבים
במאסקווא, לא יוכלו ליסד חברה ביקור חולים לתמוך בידי
האנשים החולים שלא יחפצו להתגאל בבשר טרפה, הלא בכל
עיר ועיר כקטנה כגדולה כבר נתיסדה חברה כזה, רק במאסקווא
עוד בערפל חתולתה, ואין מי שישים לבו לדבר טוב ומועיל
בזה. — עתה לשמחת לבבי אודיע בקהל רב, כי ידידי הרב
החכם דאקטאר הערץ ספר לי, כי גבירתו המשכלת החסודה
היקרה והישרה, מרת רויזע דבקה אשת הגביר המהולל ברוב
התשבחות הר״ר פאליאקאוו, התעוררה לאסוף בעצמה ובכבודה
כסף רב להקים פה בית החולים בעד החולים העניים מאחב״י
וגם מלאה את ידי אחיה הנכבד ה' ווידרין ואת ידי הד״ר
הערץ, להיות לה לעזר לאסוף נדבות להדבר הגדול והנכבד
הזה, ועד היום אספו לערך שמונה אלפים רו"כ. והגבירה
מאדאם פאליאקאוו, לא תחת ולא תשים את לבה לצעקת
המתנגדים לדבר הזה; והמה לא מרוע לבב חלילה יחדלו
לתמוך בידי הגבירה הכבודה ולהיות לה עוד לשטנה בדבר
הזה; זאת לא זאת, כי גם טעמם ונמוקם עמם, באמרם כיהדבר הזה תוכל להזיק יותר מלהיטב להעניים החולים
מאחב״י, יען מה? יען כי במאסקווא נמצאים בתי חולים רבים
וגדולים מאד אשר כבר הקימו אחינו הנוצרים, ובכל בתי
החולים ימצאו גם חולי עם ישראל מקום מנוחה. לא כן אם
תפתח ותכונן בית חולים ביחוד לב״י, ואם יהיה אח״ז הבית
צר חלילה מהכיל את כל החולים. אז בודאי לא יחפצו
הממונים על בתי החולים להנוצרים לאסוף חולים עניים מב״י
ויותרו קרח מכאן וקרח מכאן; ולהקים בית גדול ורחב ידים
כראוי וכנכון לעדה גדולה בעדת מאסקווא, גם זאת אי אפשר
יען לזה דרוש כסף רב מאד. אבל הגבירה פאליאקאוו תעמוד
על דעתה, להוציא הדבר הזה לאור, ותבטיח להפוחדים אל
פחד לא יהיה פחד, כי תקותה אשר בית החולים לב״י, לא
יהיה נופל מכל בתי החולים הגדולים והנודעים בארצנו
האדירה, ומי יתן כי תוציא הדבר לאור ותגיע למטרתה
הנשגבה, אז תקדש בזה שם ישראל בעמים, ואני אם יחייני
ה׳ על משמרתי אעמוד, להודיע לקוראי הצפירה מכל הנעשה
והנשמע בעיר מושבי, והיה ביום יפתח בית החולים החדש,
אז אודיע כל פרטי הדברים. יהושע בן חיים הלוי מייז״אה
אמעריקא. עוואנסווילל אינדיאנא. קורא אהוב ידעתי נאמנה
אשר כל סופרי הצפירה יביאו לפניך מטעמים,
לפעמים מבושלים על אור החכמה, ולפעמים צלויים על מחבת
הזמן, ושניהם ערבים לחכך, פעם ירים הסופר כשופר קולו,
להודיע לבני דורו את מעשי הצדקה אשר יחידי סגולה עשו,
ומגמתו להעיר לבב עמו לבחור בדרכי חסד ויושר, ופעםסופרים נכבדים יחרתו בצפורן שמיר את עוצם חכמתם וידיעתם
בטבע ובליטעראטור, על לוח הצפירה. ולזאת חדלתי כמה
פעמים מבא שערי הצפירה יען פחדתי פן אחטיא המטרה
אשר אליה יורו הסופרים חצי מגמתם. ואם אמרתי לילך
בעקבות הסופרים הנכבדים, ולדבר ממעשה הצדקה אשר לפעמים
יעשה פה, אמנם מי המה אלה מעשירי אחב״י בארץ הזאתאשר יכולים לקרוא דברי? מי המה אלה אשר יתמכו פה בידי
מכה״ע עברי? בעבור זה ארהיב בנפשי עוז להטות הפעם
מהדרך אשר בחרו למו כל סופרי הצפירה, ואודיעך חדשות
הזמן אשר נולדו בחדש הזה, ואשר בלי תפונה כבר עפו
לקצות הארץ ע״י כנפי הטעלעגראפה
 בחודש הזה הוא יוני סער גדול ונורא Pornado פרץ
בעיר קטנה M. Carmel השוכבת באיללינאיס אך כשלש שעות
הרחק מעירנו עוואנסוויל ויהרוס ברגעים אחדים בתים רבים,והמית ומחץ אנשים נשים וטף.
בארץ Peru על החוף פלוססיפיק היתה רעידת הארץ
בירח הזה, וינתצו לרסיסים כשתי מאות ערים ואנשים עד אין
מספר נהרגו.
גם העיר St. John באש נשפטה בימים האלה, ועלתה
במוקד עם כל היכליה וטיריה ומגדליה ואוצרותיה, ויושביה
נשארו בעירום ובחוסר כל, ה׳ ירחם עליהם, כה תראה בארץ
הזאת לפעמים עיר גדולה והומיה מלאי אדם והון, פוריה ודשנה
היום, ולמחר תמצא על תלה אך ערמת עפר. וכגורל הערים
כן גורל בני אדם בארץ הזאת, אנשים אשר עומדים היום
על מדרגה העליונה בסולם האושר תראה למהר מחבקים
אשפתות, אמנם איש נבון הדואג לעתיד ישמור את נפש
מלכד.
לפני שבועות אחדים הראה שופט אחד הגר בנוי יארק
לדעת אשר מזרע עמלק הוא, האיש הזה שמו 11ilton נעשה
לאפוטרופוס על כל נכסי המילליאנער A. P. Stewart אשר
מת זה ימים לא כבירים בנוי יארק. ופקודת השגחתו שטוחה גםכן על בית מלון גדול ורחב ידים המתנוסס בהדר בסאראטאגא
סמוך לנוי יארק. מקום אשר עשירי העם ישבו כל ימי הקיץ.
בימים האלה כתב השופט או השוטה הנ״ל על פתח המלון:
„יהודי בל ירשה לבא אל הבית הזה״. אמנם כל מכתבי עתים
בארץ הזאת הורו עליו חצי משטמה, ויוכיחו אולתו על פניו
ויחרימו אותו.
צבי פאלאק ווידאווער הלוילאדז. מקרה נוראה קרה בעירנו תמול, בחצר אחד היה באר קטן
אשר עמקו היה חמש אמות ולערך חצי אמה מים
בתוכו, ובשבוע העבר שכר הבעה״ב פועלים לחפור את הבאר
עמוק יותר, איזה ימים עבדו הפועלים שמה ולא היה כל
מאומה, ותמול ירד פועל אחד לחפור במעדר אשר בידו
והאומן שלו עומד ממעל, על פי הבאר, וכעבור זמן מה אשר
דבר אליו ולא השיג ממנו מענה, ירד גם הוא לראות מה
נהיתה, אך גם הוא נשאר שמה מבלי השיב עוד לשואליו
דבר, אז החלו האנשים העומדים סביב לצעוק כי ירדו לראות
מה נעשה עמהם, ואז ירד גם השלישי וכל האנשים עומדים
ומצפים לשמוע מפיו משפט השנים הראשונים, אך גם הוא
נשאר שמה מבלי השב, וקול הרעש הולך וחזק מאד. אז
בא אחד אשר לבו כחלמיש, וירד גם הוא, וכל העם הביטו
אחריו ברדתו; אך כגורל השלשה היה גם גורלו, כי חיש
כבואו בתוך הבאר מעדו קרסוליו כאיש אשר הלמו רעם,
ונשאר גם הוא שם מבלי השמיע אף הנה מפיו, וכעבור זמן
מה העלו בתחבולות שונות הארבעה אנשים, והנה כולם פגרים
מתים, מאין תרופה עוד להשיב רוחם בקרבם. הרופאים באו
שמה ובחנו בנסיונות רבים, ואמרו כי אויר רע היה עצור בבטן
הארץ, וכאשר החל הראשון לעדור אז יצא ממחבואו*)*) האויר המשחית הזה הוא מסוכן למאד, כי כמעט ינשום האדם
באפיו ממנו, יחנק כרגע, וע״כ צריכים להזהר למאד מרדת בבור עמוק,
או גם במרחף אשר היה סגור זמן רב, בטרם ידעו טבע האויר שמה,
והנסיון לזה הוא פשוט, כי יורידו בתבל נר או אבוקה דולקת, בכווי.
 ידיעות העולם והטבילהררי מאגנעט
(סוף מגליון 28)
גובה ההר כפי אשר מדדתי בדיוק רב, יעלה עד שלש
מאות רגל מעל שטח פני האדמה, ותועפת שיא ראשו מעוטר
בעצי הפאלמען עבים ונשאים הקף שטחו מפאת צפון עד
פאת דרום, יעלה עד שש מאות רגל ובצדו המערבי ישטוף
הנהר פאונא, אשר לא נוכל לבוא עדיו מבלי אניה או רפסודה
קטנה. החלק הצפוני מן ההר הזה מכוסה כמעט כלו באבנים
וכפי סלעים השחור משחור תארם, והמתנוצצים כאבני הפחם.
מלבד האבנים השחורים האלה, ימצאו שמה הרבה אבנים לבנים,
אדומים וירקרקים, כל האבנים האלה בכלל, מן האבן הקטנה ככף
איש עד האבן אשר כהבית גדלה, יעצרו בקרבם כח
המאגנעטי, אם מעט ואם הרבה, אשר יש בכחם לפעול
פעולות כבירות ועצומות על הברזל, ולמשכהו אליהם קל מהרהממרחק רב.
אנכי והשר וואסקוויעץ הנזכר העפלנו עלות על תועפת
ראש ההר וטרם עלינו, נאלצנו לעזוב את כלי נשק הברזל
מידינו ולהניחם על הארץ, ולהסיר את מנעלינו מעל רגלינו,
אשר נדבקו על האבנים המאגנעטים מפני מסמרות הברזל אשר
בהמנעלים, עד כי לא יכולנו לזוז ממקומנו כאלו היינו מודבקים
במסמרות על שטח פני הארץ, ואחוזת מרעי הנשארים
נשארו על עמדם במורד ההר, כאשר עלינו על ראש ההר
התבוננתי כי אדמת ההר הערום והריק מכל צמח הארץ, נרכבו
מהרבה מיני עפר לצבעיהם. פה האדמה שחורה מאד, ותתנוצץ
מהרבה מיני המתכות המורכבים שמה, ופה נצבעה כמו בצבע
אדום כדם אדם, ועל ידי זכוכית המגדלת אשר היה בידי
יכולנו להתבונן כי על פי רוב מורכבת האדמה מגרגרי מאגנעטקטנות מאד
בכדי לבוא עד תכונת טבע כח המאגנעטי העצור בתוך
ההר הזה, עד תכליתו לקחנו ציר-צפוני (קאמפאס) אחד, אשר
היה אצלי מאת החכמים טראיגהארן וזיממעס, והצגתיו מול
האבנים. המחט התחיל להתנועע מסביב לקוטרו במרוצה עזה
במהרה מאד, וכאשר הגיע אל הפאה הדרומית, עצר מהתנועע
וקם על מקומו; במקומות אחרים לא פעל כח המאגנעט פעולות
הרבה, ואך מעטים ורפים היו ההתעוררות, וכאשר הרימותי
את הקאמפאס ממעל לאבני המאגנעט, נתמעטו פעולות כח
המאגנעט עוד יותר, ובהרימי אותו ארבע רגל ברום, אז נעצרו
פעולותיו כלה.אנכי הרימותי מעל האדמה מלא הקומץ עפר. בידי
השמאלית, ובידי הימנית אחזתי במחטים אחדים מן המחטים
אשר ישתמשו במו החייטים, וכוננתים כנגד העפר שבידי השמאלית,
והנה עד מהרה נמשכו, להשתוממות נפשי, המחטים אל העפר
בעזרת כח המאגנעטי העצור בתוך העפר. במשיכה חזקה
עצומה למאד, אחרי כן הרימותי מעל הארץ אבן קטנה אחת
אשר משקלה היה 2,294 גראן, ועל הארץ השלכתי מפתח
הברזל, עד באופן שהמפתח יהיה נוכח האבן אשר אחותיה
בידי, והנה עד ארגיע השתוממתי לראות איך כח המאגנעטי
העצור בתוך האבן, התגבר על מפתח הברזל, עד כי הרימו על
נקלה מעל הארץ כאשר ירים הרוח את הקש, והמפתח נדבק
אל האבן.
החלק הדרומי מן ההר הזה מכוסה על פני כלו באבני-
סיד (קאלקשטיינע), אשר בתוכן ימצאו חורים וסדקים הרבהמקום אשר הנר דולק, שמה האויר הוא יפה לנשימת אדם, אבל בבואו לאויר
המשחת, כרגע יכבה, וסמך לזה „נר ה׳ נשמת אדם״
המו״ל0-
העמוקים מאד אשר לא יחקר עמקם, ובמקומות אחדים נדבקו
אבני-הסיד אשה אל אחותה, עד כי יתראו כלן כי אבן אחת
המה. לא רחוק מן ההר הזה, יתנוסס עוד הר-מאגנעטי אחר
המכוסה מכף רגלו ועד ראשו באבני שיש לבנות, ויעצר בקרבו
ג״כ הכח המאגנעטי, אפס ההר השני הזה יצטיין מן הראשון,
על ידי העצים הרעגנים והצמחים הנחמדים הגדולים במקומות
אחדים עליו ובפרט בהמקומות אשר שם ישתרעו אבני-סיד.
בחלק המערבי מן ההר הזה ימצא לעתים רחוקות גם גרגרי
זהב, כסף ונחושת. המינעראלאג המפורסם פראפעססאר מיינער
מצא בכל צענטנער עפר חצי אונצע זהב, אחד וחצי אונצע כסף,
וארבעים וחמשה אונצים נחושת קלל
קורא יקר! רב לנו לוחול על תועפות ראשי הררי המאגנעט,
להתבונן על תכונת טבעם ואיכות הרכבתם, הנה השמש אסף
רבבות קרניו ממרחבי השמים, ועד שיפוח היום הלכנו כה וכה,
עתה ינטו הצללים, נשובה נא למקומנו להנפש מעמל הדרך,
ובטרם נעזבה את המחוזות האלה, נאמר חיו בטוב גלילות
נעימות! חיי בטוב ארץ פוריה ורעננה! ארץ ענפה ומלאה
ברכת ה׳! לא נוסיף עוד לדרוך על אדמתך ולא נתמהמה
עוד להתפלא על הדריך המאגנעטים, כי עוד לנו ללכת הלאה
על האי הזה, להתבונן על יתר פלאי הטבע ומפעלות אלהים
הנעימים, ולחוות עליהם דעתנו
נחמיה דוב האפפמאנן, בעהמ"ח ס׳ „אוצר נחמד" יליד טויראגעןמשפט בעלי החייםבימינו אלה, אשר אור שחר הציוויליזאציאן הבקיע, ואפל
האולת נדח; המדעים צמחו מבין החוחים וישגשגו מיום אל
יום, והבלי הקדמונים כענן בקר חלפו עברו, עתה יתחק
המדעים רק על שרשי חלוקת בעלי החיים לסוגים (קלאססען)ולמשפחות, ויביאו את משפטם לפני כסא חכמת הנתוח (אנא-
טאָמי) מבלי תת אמון בכל חכמתם ותבונתם אשר העניקום
חכמי ימי הבינים. — החכם מאנטאן והרופא הספרדי האמער.
פעריירא, הם היו הראשונים אשר החלו לדבר ולהתחקות על
אודות דעת בעלי החיים ותבונתם הראשון הוכיח, כי בעה״ח
הנם בני רגש וחוש ונטיה טבעית (אינסטינקט), וגם רוח דעת
ותבונה יתנוסס בם; אולם השני הכחיש בכ״ז, והחליט כי הנם
נעדרי רגש ומשוללי תבונה, באמרו, כי הם אוכלים בלי כל
רגש רעבון, שותים בלי רגש צמאון, ואינם מגלים לעולם רגשי
כאב או רגשי גיל ושמחה.אחרי השטה האחרונה החרו החזיקו רבים וכן שלמים
החכם דעקארט שינה אותה מעט בשיטתו הידועה בשם
„אויטאמאטיזמוס של בעלי החיים״. הוא יחליט כי כל פעולות
בעה״ח ועלילותיהם יוצאים למעניהם לא בדעת וכונה, רק
כדרך פעולות המכונות, ע״פ מבנה אבריהם אשר כוננם יוצרם
בחכמתו הנפלאה. אמנם דעקארט ייחס לבעה״ח חוש ורגש,
אולם לפי דעתו אין להם חלק בדעת ולא נחלה בתבונה; וידמה
אותם אל מורה השעות, אשר בעזר המעכאניזם שבתוכו יגבילוימדוד את העת בדיוק ביתר שאת מאתנו.
הח׳ מאלבראנש יצא בעקבות דעקארט, ויגזור אומר, כי
בעה״ח יאכלו בלי עונג, יגעו ויהמו בלי כל רגש כאב, לא
יחפצו ולא יכספו לאיזה דבר בעולם, לא ייראו ולא יחתו מפני
כל, ואינם יודעים מאומה.
דעת דעקארט הזאת הצליחה בעתה על דרכה מאד
האויטאמאטיזמוס נתקבל ברצון לפני כל כתי הקארטהויזער
והיאנסעניסטים; ועד סוף המאה שמונה העשרה יצאו לאור ספרים
רבים בענין הזה. ראסין והקארדינאל פאליניאק, כתבו ויוכיחו ג״ככי כל החי למינהו מלבד האדם, הנהו רק מכונה.
דברי גוזמא הבאים בשטה אחת, הם המה הגורמים תמיד
לדברי גוזמא אשר יאתיו בשטה האחרת המתנגדת להראשונה
לאנטאן החל להחליט בהיפך מדרכי השטה הנ"ל, מן הקצה אל—
הקצה, באמרו כי תבונה ודעה שופטת יקננו בקרב לבות
בעלי החיים, והרגשה נעלה העניק להם אביר הטבע להרגיש
את הדבר הנכון לבוא בקרוב; כן יש להם חפץ ורצון חפשי
שפה מיוחדת ושחוק מיוחד „הטבע בעצמו ינהיגם וידריכם
בכל נתיבות פעולות החיים. בעה״ח ידעו ויכירו את המטיבים
להם ויאהבום ויגינו עליהם, ולהיפך את המציקים להם ירדפו
באף וישטמום; והנם שלמים ונאמנים באהבתם לאוהביהם
ולדורשי שלותם״.החכם לייבניץ בספרו „נסיונות ע״ד דעת בעה״ח בכלל״
יאמר, כי האדם מרום ונשא הוא על כל יתר בעלי החיים והבדל
רב ביניהם, כי חוק וגבול שם יוצר הטבע, לאמר: עד פה
תבואו ולא תעפילו לעלות על סולם ההשתלמות שבה עלה
האדם מעלה מעלה, אולם באיזה הרגשות ונטיות טבעיות
(אינסטינקטען) יוכלו בעה״ח לעלות במדרגה יותר גבוהה ונעלהמבני האדם.
חוקר הטבע הגדול באננע, ייחס ג״כ לבעלי החיים תכונות
מאד נעלות בתבונה וחושים.
החכמים: פאסקאל, וואלטער, ביופפאן, לאקק, קאנדיליאק,
וברוססע, התחקו ג״כ על שרשי תבונת בעלי החיים והאויטאמא-
טיזמוס שלהם, נשאו ונתנו והכחישו איש את רעהו בהשערותיהם
(היפאטעזען). — וואלטער בהכחישו את דעת דעקארט, אמר
כי אם נחפוץ לבחור באחת משתי האולות, ר״ל, אם לשלול
ההרגשה מאברי החושים של בעלי החיים, או לייחס כח השופט
להפרעוש, — מוטב שנבחר באמצעיתן והוא — האינסטינקט. —
„אולם מה הוא האינסטינקט? — ישאל וזאלטער בלעג לשונו
הנמרצה — „האינסטינקט הוא כח חמרי. — הוא דבר מה...
בלתי נודע... אך בכלל הוא אינסטינקט". אמנם בכל זאתיוסיף אח״כ וואלטער לאמר, כי באור יותר מספיק ונכון להאינסטינקט
נתן פאסקאל, בעל ספר „הרעיונות״, לאמר, כי שפלות רבה היא
להאדם אם נציג את שכלו במצב פאראלעלע. עם נטיה הטבעית
(אינסטינקט) של בעלי החיים. ההבדל הראשי שביניהם הוא
בזה, ששכל האדם הולך ועולה ממדרגה למדרגה בסולם
ההשתלמות, בעוד אשר האינסטינקט ישאר תמיד במצב אחד
ידענו כי כוורות הדבורים נבנו עוד לפני אלפי שנים בתבניתם
אשר בימינו אלה, ר״ל בתבנית ששה צלעים ישרים. וכזאת תחזינה
עינינו יום יום בכל מעללי בעה״ח ומלאכותיהם. אביר הטבע
ילמדם רק לפי מדת צורכם; ויען כל ידיעתם וכשרונותיהם לא
ישיגו ע״י הלמוד והשקידה ע״כ יאבדום חיש מהר, אם רק
ההכרח לא ידרוש כזאת מאתם. ולפ״ז, נקל להבין, כי כל
ידיעה או כשרון חדש, הוא אי אפשרי להם.מימי וואלטער עד הימים האלה בזמן הזה, אשר שטת
הדארוויניזמוס רחבה ונסבה למעלה ראש, כתבו רבים אודות
האינסטינקט. לפי דעת דארווין וחביריו. הנה מחוייב להיות
משותף אל הנטיה הטבעית של בעלי החיים, גם מעט דעת
או משפט (איינע קליינע דאזיס אורטהייל אדער פערשטאנד) אבל
אין להם תבונה ורצון חפשי רק הכרח. — אולם אחרי כל
הבאורים והדעות האלה, לא באנו עוד עד תכלית חקר
האינסטינקט לדעת מה הוא? ועודנו מכוסה במשאון כבתחלה,
וערפל חתולתו.
יצחק אייזיק עטקין מצערניגאוו חדשות שונותשוויץ. (עיר גדולה בעומק המים), המכה״ע היוצא
במדינת שווייץ יספר, כי זה איזו שבועות אשר שקעה ספינה
אחת עם משאה ביאור הגדול אשר במחוז גענף (גענפער זעע),
במקום קרוב אל האי סט'-פרעגטס, סוחר האניה איש ענגליי
אשר חפץ להציל. מן משא האניה באשר יוכל שכר לו
אנשים הצוללים במים (טויכער) להעלות המרכולת מתוך האניה
ככל אשר תמצא ידם, ויהי ברדתם בתוך היאור, וימצאבנינים רבים עומדים על פני קרקע המים במקומות שונים,
גבולים וגבוהים כמו בתים הבנוים למשכנות אדם. השמועה
הזאת נתפשטה מהרה בכל הסביבות ההם, עד כי פקידי
הערים מארגעס וסט'-פרעגט, באו לראות את החזיון הנפלא
הזה, וישוטו בסירות דוגה. על פני היאור, במקום ההוא
ובכדי לראות ולהכיר היטב את כל הנמצא בעומק היאור, צוו
לשפוך שמן הרבה על פני המים, (נודע הוא מכבר אצל ספני
הים, שכאשר ישפכו שמן הרבה על פני הים, ויצוף כמו
מכסה וקרום רק עליו מלמעלה, ואז ינוחו המים בלי שום
תנועת גלים, וכמו במראה ישרה יוכלו לראות בעומק המים
את כל הנמצא שמה), ויראו לפניהם תבנית עיר גדולה בנויה
בעומק, עד כי יכלו להכיר היטב בתיה, חוצותיה ורחובותיה,
לכל מצבם ומשטרם, והמה בנוים מלבנים וסיד ממראה אדום,
הוא חסיד הנזכר אצל הסופרים הקדמונים שהשתמשו בו
העמים הראשונים הצעלטען והגאללים, והוא סיד צעמענט קשה.
יותר משתי מאות בתים נמצאו בעיר השקועה ההיא, כולם
שלמים כמו עומדים על תלם הראשון. בכדר מצבם הם עומדים
לאורך המקומות אשר מן סט' - פרעגט עד העיר מארגעס, גםביניהם נמצאו מקומות פנויים, ומסביב להם בתים, נראה
שהיו שוקים בין שורות הבתים האלה. בקצה השוק האחד
נראה מגדל גדול וגבוה מאוד, עד שהוא מגיע בראשו רק
כדי איזה אמות מתחת פני המים למעלה, והספנים חשבוהו
מאז רק לסלע גבוה יוצא מעומק היאור. כפי הנשמע גזרו אומר
מטעם הממשלה, לגלות מצפוני העיר ההיא, כמו שגלו הערים
הערקולאנוס ופאמפעיא, אשר היו טמונים באפר ההר וועזוף,
אשר כסה אותן בזמן ב׳ אלפים שנה מלפנינו, והערים טעבי
וקארנאק, אשר נטבעו בחול האדמה ימים כבירים כנודע; ורצונם
לבנות בתוך היאור חומה גדולה סביב לעיר ההיא, ולהריק
את כל המים מתוכה למען תיבש האדמה מתחתיה, וכל
העיר תגלה מקבורתה אז, ותוציא אלינו את כל אשר הותירה
אריד מן מעשה ידי העמים הקדמונים אשר חיו על פני
האדמה.בעת אשר בארצות המזרח ילחמו על שדה קרב להוציא
לאור משפט גוים אשר נשאו עול סבלם זה שנים כבירים,
ולהנהיגם בשבט מישור ע״פ חוקים ישרים ומשפטים צדיקים,
הנה הביא לנו התלגרף מעבר לים האוקיינוס, כי שמה פרצה
מלחמה עזה מאנשי זדון ובליעל המבקשים בזרוע רמה להרוס
ולעקור כל דבר חוק ומשפט בחברת בני האדם, והמה אגודות
רשע מדלת העם פועלים, שכירי יום, ועושי כל מלאכה,
אשר לא יחפצו לאכול מיגיע כפיהם, רק יפשטו ידם בגזל
וחמס, ואומרים שלי שלי ושלך שלי דרכי מחשבותיהם
ונוראות תועבותיהם, כבר ראינו בעת המצור בפאריז (1871)
ומן הכת הזאת נמצאים גם בארץ אשכנז, בשם סאציאליסטען .
המורדים האלה התלקטו זה מקרוב בהמון רב ויקשרו קשר
לבלי לעבוד עבודתם על מסלות הברזל ובכל בתי המלאכות,ויהרסו וישחיתו את מסלות הברזל הטעלעגראפים ורוב בתי
המלאכות; מסלת הברזל, שבתה עמדה מלכת. וכל בתי
המלאכות שוממים כי נבטלה מלאכתם. מקום השערוריה הזאת
היא העיר פיטסבורג אשר בפענסילאוויען באמעריקא, עיר רבת
המסחר והמלאכות, אשר תוציא במסחרה כל שנה באבני
הפחם וצמר גפן, עד 75 מיליאן דאללאר לערך, ומשם נתפשטה
אגודותיהם לערים אחרות, פהילאדעלפיע, ושיקאגא, כפי הנשמע
כבר הרסו ונתצו המשחיתים ההם עד 2000 עגלות על מסלות
הברזל, עם 129 מכונות הקיטור, העולה לסך 4 מיליאן דאללאר,
לבד מה שעשו לכל בתי המלאכות. שופט העיר נהרג על
ידם, את אנשי החיל (מיליץ) אשר החלצו לקראתם בכלי נשק
וכלי תותח, נצחו והרגו בהם, מן ווישינגטאהן שלחו חיל צבא
רב להכניעם. ועד היום לא שככה חמת המורדים האלה, ולא
נכנעו עוד לשוב למלאכתם ועבודתם.זה מקרוב המציאו באמעריקא מין אבק שריפה חדש,
נקרא בשם „הערקאלין״, אשר כחו חזק ועצום כמו הדינאמיט.
רק שהוא נמכר במחיר זול כמחצית המקח של הדינאמיט, גם
איננו מסוכן כ״כ כמו הדינאמיט, כי איננו מתפוצץ רק בהיותו
סגור וסתום במקום צר, אבל במקום גלוי באויר הוא בוער באש
לוהט ממראה התכלת (בענגאליש) ולכן ישתמשו בו כיום
באמעריקא בכל מיני המלאכות להריסות שונות, כמו בחציבת
ההרים. מכרי אבני הפחם, שבירת צורי החלמיש, וכדומה, תחת
הדינאמיט היקר בערכו.חדשות ספריות.(המשך מגליון 27)
3) על „דברי אברהם״ (במגיד שנה זו, 19) אשים נוספות
לאמר: א) בין קדמוני המדקדקים שעשו ציונים מיוחדים לאותיות השמושיות
והשרשיות מהא"ב, יתחשב גם המדקדק הנודע ר' אברהם דבלמס בעל
מקנה אברהם, אשר ז"ל: „השרשיית לבד הן. גט חסד קצר זעץ, והמשרתות
הן: כשתיל אב המון והוא הסימן שמסר הראב"ע, וטוב בעיני כי שמי
בקרבי, או יהיה: ובלמשי אתכנה אשר חדשתי אני כי שם ביתי
ב) הציונים שעשה הגאון ר' סעדיה יתבררו לנו על נכון לא מתשובות
תלמידי מנחם ודונש נגד הגאון, אך מדברי ההקדמה שכתב ר׳ סעדיה לספר
האגרון שלו, שמצא בכתובים אב"ן רש"ף, וז"ל כפי ההעתקה הנמצאת
בידי: „היסודות המה העומדים על מתכונתם, והנוספות נהפכו הפך
האותיות המוספות בתחלת המלה המה האויבים כשת צן שבע מהנה על
היסודות וההפוכה המה בשלום כה וארבע על הנהפכת לבדה המה אותן,
וג) בין הציונים שחדשו המדקדקים האחרונים, ראוי להזכר הציון לאותיות
שמושיות: שבאות לכהנים, שעשה הר״י שטיינבערג, בספרו „דקדוק לשון
עברית״ — יסודתו בשפת רוססית.4) בעל „תולדות הטבע", הרש״י אבראמוויץ היושב בעירנו ומתאמץ
כל ימי חייו להועיל לבני עמו, להעיר עיניהם בספריו, ולהורות להם
הדרך הישר אשר ילכו בו ולא יכשלו, הואיל להעמים על שכמו מלאכה
כבדה, להוציא מדי שנה בשנה לוח השנה, במקום הלוחות הקטנים
המתהלכים בארצנו, וכבר בא לידינו הלוח לשנת תרל״ח!), הכולל, מלבד
חשבון המועדים והמולדות והתקופות וכו', ידיעות שונות נחוצות לכל
ישראל בהיותו מדיני; אולת נפלאת בעינינו, כי מלבד זכרון הימים
יקצור תולדות ר' יוסף קאלו, לא מצאנו בו שום דבר הנוגע לקורא
באשר הוא בן ישראל ואשר ינעם ונחוץ לו לדעת, כמו: א) השקפה על
מצב עמנו בארצנו ובחוץ לארץ, ב) זכרונות לנפשות הגדולים והחכמים, פה
ושם, ג) ספורים מדברי הימים לישראל בימים עברו הסתומים וחתומים
מעיני העם ד) תולדות אנשי שם בירחי קדם ובימינו אלה, ה) זכרונות
לספרים חדשים בשפת עבר וכו׳ וכו׳, ומי יתן כי הרשי״א ימלא את החסרון
הזה בימים יוצרו - ויועיל לעמנו מאד מאד
היו״ג5) ירושלים, ירושלים! את עיר נשגבה ונאדרה בעיני כל העמים
כל גויי הארצות יקדישוך ויעריצוך, וכעברי כנוצרי כמושלמני, שלשתם
כאחד, יחוננו עפרך, ינשקו אבניך וטעם רגביך להם יערב?). —
וגם לבני הרוססים יקרה ונחמדה את עיר השלם, באשר הספרות
הרוססית, אם גם צעירה לימים עודנה, אבל כבירה היא בספרים
שונים למיניהם, המדברים על ארץ ישראל לכל פלגותיה בכלל ועל מבחר
epyca- :עריה בפרט, כמו שראינו היום בספר החדש הנקרא בשם
линъ и Палестина въ русской Литературъ и T. д.
הכולל רשימת ספרים, לערך אלף במספרם החוקרים ודורשים על כל
דבר קטון וגדול מהארז ועד האזוב, בנוגע לארץ כנען ועיר ירושלים
ועוד חזון יקר חזינו כי מקומות שונים בארצנו הגדולה בשם: ירושלים,1) דער ניטצליכער קאלענדאר פיר דיא רוססישע יודען צווייטעט
אהרגאנג. זיטאמיר תרל״ז
2) מדברי המשורר ר׳ יהודה הלוי בדיואן שלו (שיר א').לבנון, בית לחם, ציון, יהושפט, ירדן וכו׳ יכונו - לאות אהבה רבה
ותבה יתרה לעיר מקדשנו השוממה
6) בעל „אוצר הכללי לידיעת התלמוד והמדרשים״ 3) הרב דר׳
האמבורגער, הוציא היום לאור את המחברת השלישית (הפטרה -
יוסי בן חלפתא) מספרו המועיל והמאיר, וכשתי רעותיה הראשונות כן
תכיל גם היא המון ענינים נשגבים העומדים ברומו של היהדות, כמו:
הלכה, הלל, חשמונאים הורדוס, הורקנס, יהודה הנשיא, יוחנן בן
זכאי וכדומה, ועלינו החוב הנעים לעמוד לימין המחבר, לאסוף ספרו
הביפה ולהפיצו במחנות ישראל, כי רב ברכה בו
7) גם המחברת השביעית מהחבור הגדול: „אוצר השרשים להבנת
התלמודים והמדרשים *) (חרם, חרסית — יהודאיקי, יהושע), מאת הרב
דר׳ לעווי, באה לידינו, ותגל נפשנו לראות כי מלאכת המחבר האריכה
למעניתה, ותיף בטובה ובגדלה לתועלת כל ההונים בתורת ה׳ ובספרי חז״ל,
וכזר זהב למסגרת, כן היא לספר הזה אספת הערות והארות שונות
הנספחות לכל מחברת ומחברת, מאת ראש החכמים בלשונות בני קדם,
-
י
.
1) רעאל ענציקלאפעדיע פיר ביבעל אונד תלמוד (אב 11 העפט 3).
ג) נייע העבראישעס אונד כאלדאישעס ווארטערבוך (טהייל 11
שעפס 2)פר׳ פליישער כבוד שמו; ועצתנו שיעצנו מכבר (הצפירה ש״ג, 18), להכין
את האוצר הזה גם בשפת עבר, תכפל שנית גם היום, אולי יט לה
אוזן קשבת אחד הסופרים בעמנו - „משביר שני" נקראהו - לזכות או
הרבים.
(סוף יבוא)ספרי ח״י גורלאנד:1) גנזי ישראל בסטי-פט״ב, ח״א, או ג׳ מסעות, לארץ ישראל
160 עקז׳ 2) גנזי ישראל. ח״ג, או לקוטים שונים מכ״י 130
עקז׳. 3) גנזי ישראל. ח״ד, או פניני המליצות 725 עקז'.
, או תולדות הרב ר׳ מרדכי כומטינא, בשפת
רוססית, עם הוספות עבריות, אשר בחוברת ג׳, 250 עקז׳ 5) תפארת
למשה, או לוח גדול לכבוד סיר משה מאנטיפיורי 1200
עומדים היום להמכר כלהם כאחד במחיר זול מאד, וכל
החפץ לקנותם בכסף מלא או בתורת חלוף, יפנה בטובו אל המו"ס ר'
מרדכי סקאמארווסקי בעיר זיטאמיר ויבוא עמד לעמק השוה.
Ad. M. Skomorowski in Schitomir.בשבוע זה שלחנו לכל לוקחי הצפירה מפה כוללת ציור הארצות והמדינות
אשר על יד הדאנוי וארץ אזיע הקטנה.
המו״ל הודעות
כל החפץ בספר „ילדי רוחי" מאת הרב החכם הנודע מוה׳ יחיאל מיכל פינס
 אשר בימים האלה באו במדינה מחו״ל, יוכל להשיגו אצל הרב המחבר
ע״פ האדרעססע
Михаель Пинесъ въ Могилевъ губ.אללגעמיינע נערווען-קראנקהייטען, גערוועזע געזיכטס שמערצען, גערוועזען
שלוקקען, מאגענקראמפף, לעהמונגען, אללגעמיינע היסטערישע ליידען דער פרויען
אונד געשלעכטליכע שוועכען דער מענגעה בעהאנדעלט שפעציעלל
יאה
Doctor der Medicin Heinrych Nusbaum Warschau, Miodowa Strasse No. 11מודעה לסוחרי ספרים
נמצא כעת בסקלאד ספרים שלי פה ווארשא, כל מיני ספרים שיצאו מבית
דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא
במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים
ראבאט הגון כנהוג. — גם אוכל לשלוח ע״פ באהג-נאכנאמע, כאשר אשיג כסף קרימה
מן 15 עד 20 פראצענט, לפי מרחק המקום מווארשא. — וכל הקונים יהיו בטוחים
שלא יחסר להם מאומה מן הספרים אשר ארשום להם בהחשבון אשר ישיגו ממני
וכל הספרים יהיו בשלמותם בלי שום חסרון ודעפעקט.
יצחק גאלדמאן מדפיס ומחזיק סקלאד ספרים בווארשא,
הרוצה לכתוב אלי או לשלוח כסף קדימה יכתוב על אדרעססע שלי
И. Гольныанъ, типограъ въ Варшавѣ
Jsaak Goldman, Buchdruckereibesitzer in Warschau.
Редакторъ-Издатель 3. СонинскIн.נפקדתי לסוכן על אתרוני א״י ברו״פ,
ואקוה כי אפיק רצון מהסוחרים והקונים,
כי יהיו מהודרים בתכלית ההידוד, גם לולבים
ורוקים, געניוער, ואתרוני קורסיקאנער,
על אגולנא ישיגו אצלי, ואוכל להעמידם
במקח היותר זול. והחפץ באלה יפנה 
תיכף אלי, למען יודע איך לכלכל מסחרי, 
האדרעססע
Sельнанъ ульмовичъ (Ковно(כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש ככתבו
וכלשונו (ר״ל בלשון עבר אשכנז או צרפת).
אדרעססע:
M. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse N 8.הרוצה לכתוב אלי יכתוב ע״פ אדרעססע
S. SIonimski in Warschau
Muranowska № 24.
В. Сонинскiй г. Варшава
Мурановская № 24.
.