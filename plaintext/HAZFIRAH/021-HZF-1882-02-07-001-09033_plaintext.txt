א
ברוסיא ופולין.
 השולח במוקדם לשנה 5 רו"כ.
ל לחצי שנה, 2.75 רו״כ.
 לרבע שנה 1.50 רו״כ. 
כל ביתר הארצות 20 פראנק. 
 באמעריקא 5 דאללאר
CA
מחירו באשכנז:
14 רייכם מארק לשנה. 
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳.
ומשורה רחבה 10 קאפ׳. 
SK80 פל
מכתב עתי שבו ע חדשות
בקרב עם ישרון, מכל הדברים הנוגעים בעניני המדינות,
 ידיעות העולם והטבע
דברי חכמה ומה
יוצא לאור אחת בשבוע, מאת
חיים זעליג סלאנימסקי.תוכן העניניםדברי הימים, אמעריקא, היהודים בארץ החדשה מאת יהודה
דוד אייזינשטיין. הצופה לבית ישראל מאת נ׳ סאקאלאוו.
ירושלים. חדשות שונות הודעות. שאלות ותשובותדברי הימיםהתמורה בחיק הממשלה בצרפת אשר באה ונהיתה לפני
שבועים. והמרידה בקרן מזרחית צפונית אוסטריא, הם המה
שני הדברים הממלאים את כל חללו של עולם המדיני ברגע
הזה, התנועה אשר התחוללה בלבות הסלאווים הדרומים הכתה
גלים בלבות אחיהם בארצות הצפון. השאלה המזרחית אשר
כמה שנתה כשנה תמימה התעוררה שנית לתחיה. המבוכה
בהנסיכיות הסלאוויות על חצי האי הבאלקאני, תרב ותגדל
מיום ליום ומשעה לשעה, וכל פני המזרח האירו באש מלחמת
השבטים וריב משפחות.
על פי הדברים האמורים בגליון העבר כבר נראה, כי
הקיפה התנועה החדשה הזאת את כל אפסי חצי האי הבאלקאני
כי הסערבים והמאנטענעגרים תומכים ידי המתקוממים בדיש
גלי, ואם כי ראשי ממשלות שתי הנסיכות האלה הודיעו גלוי
לכל יושבי אייראפא, כי לבבם נאמן לפני אויסטריא, אך לב
העמים יושבי הארצות האלה הולך וסוער, והנסיך ניקאלאי לא
יוכל לעצור בעד הרוח המתחולל בלבות בני עמו. בחפצם
לצאת לישע אחיהם וקרוביהם בקרבת אמונה ומשפחה. התקוה
כי תצלח בידי אויסטריא לבצור רוח המתפרצים עד מהרה
ולשום מעצור בעד המרידה לבל תפרוץ את גבולה. גם כן
עלתה בתהו, המתקוממים מתחזקים מיום אל יום. מיום 2
פעברואר מודיעים, כי היתה שנית מלחמת תנופה ע״י העיר
קאטארא, ויד צבאות אוסטריא היתה על התחתונה, ורבים מאנשי
הצבא עם אחדים מפקידי החיל נפלו חללים, וכל המקנה והכבודה
היו לשלל להמתקוממים. בהעיר צעטינא בירת מאנטענעגראנוסד ועד מיוחד לעזור להמתקוממים, אשר כסף תועפות לו
לכל הנלחמים נתנו קני רובה ויתר כלי נשק מהמובחרים שבמינם.
עקבות התנועה הזאת נראו גם בסערביא, שם מצאו מתנגדי
הממשלה הנכחית את לבבם להתקומם בגלוי נגד הנסיך מילאן
מושל הארץ, בראותם אשר לב הנסיך ושריו נוחה אחרי
אויסטריא; כפי הידיעה האחרונה נגלה קשר כנגדו, סוף דבר
כל המעשים בהערצעגאווינא ויחס המדינות סביב לה אל התנועה
הזאת, דומים בתכונתם וצביונם אל המעשים אשר היו למקור
המלחמות הרבות והעצומות בארצות הקדם אשר זכרונן עוד
חדש עמנו; ועל כן נראה, כי החרידה התנועה הזאת את כל
אייראפא מ
קצה, וביחוד ממשלת אויסטריא הנפחדת והנרעשת
משאונם והמונם של הסלאווים שוכני שבטה, המגדילים גם כן
עליה עקב, ומתהלכים בגדולות ונפלאות, להתנשא לכל לראש
ולהכריע תחתיהם את האשכנזים והאונגארים.
כל הדברים האלה עלו על שולחן שליחי הנבחרים (דע-
לעגירטע) ביום 31 יאנואר, שלוחי אונגאריא הרבו לדבר על
הרעה הנשקפת לכל הממלכה מהתנועה הזאת, אשר עלתה
מתהום הנשיה ע״י יד נעלמה, ותלך הלוך וגבור מיום אל יום 
ועל כן קיימו שלוחי הנבחרים בעד הממשלה את מכסת הכסף
שמנה מילליאן להוצאות יתירות, על החזקת אנשי צבא במקום
מערכת המלחמה, ויתנו לה רשות להוסיף על הסך הזה כהנה
וכהנה אם תראה כי השעה צריכה לכך.
בצרפת בא הקץ אל התמורה בחיק הממשלה ביום השלישי
העבר ביום הזה הודיע מה״ע להממשלה, כי האיש פרייסינע
הנודע למשגב בעולם המדיני, יהיה לשר החיצון ונשיא המי-
ניסטעריום, ועל פיו נתמנו שרים מיניסטארין חדשים להנהגת
הממשלה, ומכל שרי הממשלה שנתמנו היום הכי נכבדו
שלשת השרים: פרייסיגע, סע, ופעררי שלשה אלה כבר
עשו להם שם בעולם המדיני. המסחר וההשכלה, כחכמי מדינה
היודעים להתהלך נגד המקרים והמסבות. ביום השלישי העבר
בבוא התמורה עד מרום קצה, בא גם גאמבעטטא לשבת בבית
קרואי העם, ויקח מקומו בקרבת מושב מתנגדי הממשלה החדשה.
שר הממשלה החדש פחייסינע עלה הבמתה ויקרא באזני מחוקקי
העם הצרפתי את תורת ממשלתו, והיסודות אשר בהם יתמוךנתיבות ההנהגה בימים יבואו, תוכן דבריו היו: „שלשה המה
הדברים הנחוצים לצרפת ברגע הזה: השלום; ההליכה לפנים
על דרך ההשכלה בכל ענפי המדעים חכמת חרשים ומעלת
הרוח; והחרות הגמורה והחליטה ככל מקצועות חיי החברה
בעם ובמדינה, הממשלה לא תמצא לנחוץ היום להרעיש
הלבבות והרוחות ע״י תיקונים חדשים ונמרצים בהלכות הבחירה
לבית קרואי העם והסענאט, כי לא בקורת ושנוי תורת המדינה
בכולה או במקצתה נחוצים ברגע הזה, אך תיקונים וחוקים
חדשים בענפי ההנהגה בעצמה, והדבר הזה תוציא הממשלה
לאור עולם בשובה ונחת, ע״י החוקים הרבים אשר תציע ותשים
לפני מחוקקי העם בכל ענפי חיי החברה", כל הדברים האלה
דבר פרייסינע באזני מחוקקי העם הצרפתי, ודבריו נתקבלו
ברצון ומאור פנים מכל ראשי הכתות, מלבד הראדיקאלים בעלי
הדרור מקצה האחרון. גם ביתר ארצות אייראפא עשתה
התמורה בצרפת שנוי לטובה, ודעת רוב ממשלות ועמי אייראפא
נוחה מפעולת שרי צרפת החדשים, מלבד מה״ע הקרוב למלכות
בס״ט פעטערבורג „זשורנאל דע ס״ט פעטערסבורג", ומכה״ע
הדוברים ברוח גלאדסטאן, שהם מביעים מגנת לבם על הדבר
אשר גאמבעטטא הניח את רסן ההנהגה מידו
ובמצרים עוד כל הדברים יגעים, נבחרי העם עומדים על
דעתם ודורשים בחזקה מאת המשנה למלך, כי המיניסטארים
יהיו תלוים בדעתם, ולא יעשו גדולה או קטנה בלתי אם שאלו
את פיהם, וביחוד יכבידו אכפם על המשנה למלך, כי יפקיעעמם יד כל יתר ממלכות אייראפא, אשר הודיעו עתה מפורש
כי לא תתננה לצרפת ובריטאניא לעשות במצרים כאדם העושה
בשלו, עפ״י הידיעה האחרונה גברה יד נבחרי העם, ושרי
הממשלה הנכחים אשר היו עבדים כפותים לבריטאניא וצרפת
כבר נתפטרו ממשמרתם, הדבר הזה נכון להראות פעולה רבה
ונמרצה על גלגול המעשים והתפתחות הענינים בשאלת ארצות
הקדם, אשר עמדה ותתצב שנית בראש כל עניני המדינות
דברי הימים האחרונים במצרים הביאו בעקבותיהם חלוקי
הדעות ופרוד הלבבות בין שרי בריטאניא, ה׳ גלאדסטאן בתור
ראש הממשלה מתאמץ להחזיק במעוז משנה למלך מצרים
והשרים העומדים לפניו, ובכלל הנהו חפץ ללכת אחוזי יד עם
צרפת בדבר הזה, לשום קץ אל חפצי קרואי העם במצרים,
המתאמצים להמיש צוארם מהעול אשר שמו עליהם ממלכותהמערב, אחדים משרי הממשלה בבריטאניא הודיעו, כי בשום
אופן לא יתנו יד להמעשה הזה להצר צעדי ההרות ולשום קץ
לממשלת הפארלאמענט בכח הזרוע, ומענה בפיהם, כי לא
יאתה לבריטאניא המתהללת ברוח החרות והמישרים, לשום
קץ לחופש המדיני מחוצה לארצה. בכלל נראה, כי נפל אור פני
גלאדסטאן אצל בני העם וימי ממשלתו ספורים; מלבד רבים
מבני בריתו אשר סרו ממנו ויתנו ידם אל מתנגדיו, היו בימי
השבוע העבר שלש בחירות, ובכולן נצחו הקאנסערוואטיווים את
הליבעראלים בני בריתו של גלאדסטאן, רבים רואים בזה אות
נאמן, כי רוח דעת הקהל איננה נוחה מפעולת גלאדסטאן בכל
דברי הממלכה פנימה וחוצה, וביחוד על התנגדותו אל התנועה
הרבה אשר התחוללה ברוב אונים אצל גדולי העם וראשיו בדבר
יהודי רוססיא, כאשר נשים ראשי פרקים מהדברים האלה למטה
בדברינו על מצב שאלת היהודים בארצנו בעת ובעונה הזאתעפ״י הידיעה האחרונה נתאספו ראשי המתפרצים מהער-
צעגאווינא ודאלמאציא אל בירת הנסיך מאנטענעגרא, ויערכו קול
קורא אל ממלכות אייראפא, כי יתמכו בימין חפצם לכונן בהמחוזות
האלה הנהגת מדינה מיוחדת
במה״ע „ראזסוויעט" גליון 3 מודיעים עתה בפרטות את
החלטת הועד המקומי „להתרת שאלת היהודים" בזיטאמיר
ההחלטה הזאת כבר נזכרה במה״ע ובהצפירה לפני שבועות
אחדים. ולא נשנתה היום אלא בשביל דברים שנתחדשו
ביחוד באשר אחד מראשי הקאממיססיא ראש התושבים בעיר
הזאת. הוא גם מראשי המדברים בהועד הנוסד לחפץ המעטת
השכרות בין העם. מספר החברים בהועד הזה עלה לסך חמשים
איש, בתוכם היו רבים מהאכרים; אחדים מהאפרתים גםלדבר טוב על ישראל, אך דעתם בטלה במעוטם. ואלה המה
ראשי פרקים מההחלטה הנשלחת אל הועד הראשי בעה״מ
1) להוציא את היהודים מן הכפרים הגדולים והקטנים, ולא
תהיה להם זכות הישיבה רק בערים. 2) לאסור על היהודים
לא לבד המסחר הגדול והקטן במיני משקים חריפים והחזקת בתי
משרפות היי״ש, כדבר המובן מאליו, כי אם גם המסחר בבהמות;
וכטעמא למילתא הוא, כי היהודים מוכרים בשר בהמות אשר
חוכו במחלות מדבקות ובשר נבלות, 3) אסור להיהודים להיות
מקבלי עסקים מהממשלה. 4) להטיל לחובה על היהודים שיש
להם שדות ובתים בכפרים או בחצרות. למכרם במשך שתי
שנים מיום צאת הפקודה, והאנשים אשר יש להם מסחר ובתי
אוסם הסחורות מחויבים במשך העת הזאת למכור את סחורתם
ולמשוך ידם מהעסקים האלה. 5) כי לא יהיה תוקף ועז חוק
ומשפט לכל כתבי שכירות (קאנטראקטים) ושטרי חובות שבין
יהודים לנוצרים (??) 6) להגביל את זכותי המסחר ליהודים
בערים, 7) לאסור על היהודים משרת במשמרות המדינה
ה) לסגור את בתי ספר המיוחדים להיהודים לבדם, ובתי חנוך
המורים (לעהרעראינסטיטוטען) בווילנא וזיטאמיר, אך ההוראה
בהדרי המלמדים תהי מותרת, לעומת זה נכון להגביל מספר
היהודים התלמידים באי בתי ספר הגימנאזיום, שלא יתקבלו רק
13 פצ"ט 9) שלא לתת חוקי אזרח גם להיהודים הנכנסים
בברית הדת הפראוואסלאווית, עד עבור עשר שנים מיום בואו
במסורת הברית החדשה, למען דעת אם רוח נכון בקרבו, ואם
באמר יבחר ללכת בדרך אמונה, נגד ההחלטה הזאת העריכוהנבונים.
לפני שני שבועות היתה באדעססא אסיפה רבה ממורי
הגימנאזיום אשר בגליל הלמודי משלשת הגובערניות ברוססיא
החדשה, מטרת האסיפה לטכס עצה איך להשריש בלבות
התלמידים רגשות הדת, המוסר ונועם המדות המתוקנות אחד
מראשי המדברים בהאסיפה היה הדירעקטאר מהגימנאזיום במאריו.
פאל פלך יעקאטערינאסלאוו ה׳ מארקאוו, ובמדברו אשר נשא
נתן שם ישראל לחרפות, ויגזור אומר כי נכון לנעול דלתות בתו
ספר האמצעים לפני ילדי העברים. במעמד הזה נמצאו גם
יהודים רבים אשר שרקו לדבריו, וכנגדם נמצאו אנשים אשר מחאו
כף ויקראו הידד! ותקם שערוריה בבית, לרגלי הדבר הזה לא
נתנו לכל איש זר לבוא עוד אל בית האספה בדבר ה׳ מארקאוו
את מדברו.
מכה״ע ווארש׳ דניעווניק מיום ד׳ העבר מודיע, כי השאלה
ע״ד זכות ישיבת היהודים בכפרים וקולוניות, נשאלה היום בבית
פקודת הממשלה להנהגת האכרים באדעססא, לרגלי הדבר אשר
האשכנזים הקאלוניסטים בהמושבות. „גראססליבענטהאל ופרידענ-
טהאל" החליטו באחת האסיפות, כי כל אכר אשר ישכיר בית דירה או
בית מסחר וחנות ליהודי ישלם 50 רו״כ כסף ענושים לצרכי העדה.
אחדים מהאכרים השכירו בתים ליהודים ונענשו, אז הגישו הם
והיהודים היושבים בבתיהם את עצומותיהם אל פקידי הממשלה
היושבים בבית הנהגת האכרים, הפקידים האלה בהיותם נשענים
על החוק המבואר בסימן 52 מהלכות קהלות האכרים. ודברי
הצירקוליאר של המיניסטער מיוס 26 נאוועמבער שנת 1877
אשר על פיהו המשפט להאכרים להרחיק מקרבם האנשים אשר
יחשבום למזיקים בתוך עדתם, קיימו ואשרו את החלטת האכרים,
ובקשת היהודים נשארה מעל.
המכה״ע גאוויני (N. 37) מודיע, כי השר גראנט אשרעם (מיטטינג) בעיר נויארק, בהם היו רבים מנכבדי המדינה
וגדולי דת הנוצרית, ויחליטו שמה דברים דרושים לטובת
היהודים המדוכאים ונענים באייראפא
המכה״ע הברליני טג״ב מודיע, כי היהודים התושבים
במדינת קאנאדע באמעריקא נועצו ליסד חברה לאסוף סך 1
מיליאן דאללאר ליבת היהודים הבאים לגור שמה ולהיות נושבים
בקצה צפונית מערבית במדינה, אשר שם האדמה טובה ופוריה,
והממשלה הבטיחה לחלק להם קרקעות לעבודת האדמה חנם
אין כסףהצופה לבית ישראלעוד לבנו מלא שממון ממקרי השנה החולפת, המקרים
אשר פרשו מעטה זועה ואימה חשכה על מצב רבוא רבבות
אחינו בני ישראל הפזורים בארצות אייראפא, והנה פתאום עלד
לעינינו כאוב מארץ חזון נעלה ונשגב, אשר יהיה לראש פנה
לתקופה חדשה ומבוא לפרק גדול ונכבד בדברי ימי ישראל,
עינינו הרואות כי שאלת היהודים התנערה מעפר שפלותהבפסיעה אחת יצאה מרשות הסופרים המסטינים וההמונים
החשוכים, אשר ביניהם התגלגלה תחת שואה והתפרצה פעם
בפעם להכות את הארץ חרם. ותבוא בסוד מועצות חכמים
בעלי צורה דגולים מרבבות, פנות העם ורבי המדינה באנגליא
וצרפת. עיני כל באי עולם נשואות כעת אל החליפה הגדולה
הנמרצה במצבה של שאלת היהודים, כל יודעי העתים שואלים
ודורשים בהליכות התנועה האדירה והנמרצה לטובת היהודים
אשר התעוררה ברב כח בארץ אנגליא, ואשר ראשיתה נחזה
היום גם בצרפת, יום ליום יביע אומר וחדשות לבקרים הידיעות
הנכבדות ע״ד התנועה הזאת, מכה״ע האנגלים מודיעים (נעתק
גם במכ״ע וויעק נומר 23), כי אסיפת עם (מיטינג) הגדולה
בהיכל שר העיר לאנדאן, אשר בא זכרה בהצפירה בגליון
הקודם, יצאה לפעולות ברוב הוד והדר ובאופן מאד נעלה,
אשר כמוהו לא פללו ולא קוו גם האנשים אשר השתדלו להביא
את הדבר הזה לידי מעשה. באסיפת עם ההיא נקבצו ובאו יחד
ראשי הכנסיה האנגליקאנית ומנהיגי הכנסיה הרומית קאטולית
ואף כי נפלגו ונחלקו לפלגות כנסיותיהם בעניני הדת, בכל זאת
אמרו לדבק טוב, ומכל קצות בריטאניא קרבו ויאתיו להשמיע
ברמה קולם, לשפוט עמים בצדק ולאומים במישרים, אל שרי
הכנסיה האלה אשר לאמונה יגברו בארץ, נצמדו גם אביריהחוקרים המכהנים פאר בהיכל החכמה, ועי״ז הוכיחו בעליל
בי במקום אשר אהבת האדם תדרוש זאת מידם, שם לימין הדת
תתנוסס גם הדעת, שם יהיה העקוב למישור, ושלום אמת
יקום ביניהם. הכהן הראשי מן קענטענבערי הנושא על שכמו
את משרת הנהגת הכנסיה הנוצרית השוררת באנגליא, לימינו
ולשמאלו חמשה כהנים גדולים לבושי מכלול בבגדי השרד
הקארדינאל הקאטולי, עמוד הימיני אשר הכנסיה הקאטולית
באנגליא נשענת עליו, אנשי המופת העומדים למשגב בעולם
המדע, דארווין וטינדאלל, כרוב הסוכך על המתנדבים בעם
אשר אין קץ לצדקת פזרונו הלארד שעפטסבערי, ראשי
האצילים אדירי היחש, וגדולי בעלי ההון והעושר כל אנשי
התהלה האלה נקבצו באו ליום המועד, ורוח נדיבה לבשה
אותם לצעוק חמס ולהטיל מחאה גלויה נגד האנטיסעמיטים
החותרים תחת שלום העמים והמהרסים את כל סדרי חברת
בני האדם אשר נוסדו על אדני המשפט ותורת המוסר, הדבריםהנמרצים אשר נשמעו בתוך הקהל הגדול הזה בעת התאסף
ראשי עם אנגליא, היו למאזני המשקל לאסיפות עם גדולות
אשר יצאו לפעולות אחרי כן תכופות זו אחר זו בשאר חלקי
העיר לאנדאן. גם יושבי הקריות ההומיות בירמינגהאם מאנ-
שעסטער, ליווערפאל. ברייטאן, טשעלטענהעם. רובלין
ועוד, לא יכלו להתעלם ויצאו בעקבות אחיהם אשר בבירת
המלוכה, ויקומו גם הם על נדיבות וידברו רתת נגד צוררי
היהודים. כמשפט אסיפת עם הגדולה אשר היתה בהיכל שר
העיר לאנדאן. גם על במות המטיפים בבתי תפלת הנוצרים
עלתה שאלת היהודים, ומשפטה לאור יצא, ולעומת אשר
דברו הכהנים בתוך אסיפות העם דברים כמתלהמים, ככד
בחרו בבתי התפלות לשון רכה ונעימה, ובתום אמונה הטיפו
מוסר לקחם, ויגלו את קלון ההשכלה המזויפת והדעת המדומה
אשר הביאו לעולם איבה לאומית, ושוט שוד וקרץ לרבוא
רבבות ברואי בצלם, עד כי הגדול בולע את הקטן וכל דאלים
גבר מטיפי היהודים השמיעו נועם מדברותיהם בבתי מקדש
מעט לישראל, ומטיפי הנוצרים הטיפו דברים מעל הבמה בתוך
בתי תפלותיהם, ואם נשים לב לכונן לחקר הדברים הרבים
והשונים ההם אשר דברו כהני שתי האמונות, לשמחת לבבנו
נוכח לדעת, כי בד כבד ישאו וממקום אחד יצאו, אות הוא
כי לנוגה הדת הטהורה וחברה כחמה, ינוסו צללי חלוק הדעותפרוד הלבבות. אם אמרנו להעתיק את כל הדברים אשר דברו
כהני צדק אלה. תקצר ידיעת הצפירה מהכילם, אולם חזון
למועד אשר נשוב עליהם לתהות על קנקנם. לע״ע נאמר די
בה שקפה כוללת על רוח החיה המתהלכת בקרב עם אנגליא
בכלל. והמפעמת בכל עז בפנות העם רוח נדיבה זאת
מתנוססת גם בקרב מכתבי העתים הרבים, אשר ערכם גדול
ורב ופעולתם כבירה ועצומה בארץ ההיא, עד כי באמת ראויים
הם להחשב כראי מוצק לדעת הקהל, מן מכ״ע הגדול „טהיימס״
העולה על שולחן מלכים ושרים, ואשר עליו יאמרו המושלים
כי הוא, „הממשלה הששית באייראפא״, עד המכ״ע הקט
„פונטש" אשר התולים עמו וכל ענינו רק לעג ולצון, כל מכה״ע
האלה שהם ורידים וסמפונות להוליך ולהפיץ את דעת הקהל
אשר באנגליא בין כל העמים המשכילים פה אחד יתנו לחרם
ולגדופים את צוררי ישראל בכל מקום שהם, ויבקשו בחזקה
לכלות את נגע האנטיסעמיטיזמוס כליון חרוץ. מה נעים ונחמדהוא המחזה הזה לראות איך עם נדיב העמוס בענין רב בפנים
ארצו, יתאמץ להחלץ חושים, לא בלהב חנית וכדורי עופרת,
אך בכחו ובגאונו המוסרי, נגד הצוררים המחשיכים את מאור
ההשכלה ותורת המוסר, והמחללים יפעת המאה הי״ט במראה
מוראה ונגאלה של רדיפות ושערוריות!
במכ״ע „גאזעטא ווארשאווסקא" (גומר 22) אנו קוראים
כדברים האלה: האגודה אשר נוסדה יחד לתמיכת היהודים
האומללים. לא תחפוץ להגביל את מעגל פעולותיה במשא ומתן
ובמחאות בפומבי באסיפות העם לבד, אך כל ישעה וחפצה הוא
להעמיד על הפרק את שאלת היהודים בתור שאלה מדינית
במועצות הפארלאמענט. ולכוף הר כגיגית על הממשלה לכנום
בעובי הקורה ולריב את ריב היהודים נגד שוטניהם, אולם
בנוגע לשאלה הזאת, היתכן לישא וליתן בענין זה בבית הנבחרים
או לא? לא באו עוד כל מטיפי הבמה וסופרי מה״ע לכלל דעה
אחת. מכתבי העתים „ספעקאטאר״. „דאילי ניוס" ומכה״ע „פאלל
מאלל גאזעטט" (אשר כידוע הוא נהנה מקופת הצדקה של ממשלה
אחרת) מתנגדים בכל עז לההצעה הזאת, כי לפי דעתם תוכל
רק להתיך שמן על אש השנאה ולהגדיל את סערת הרוחות
אולם הם בטלים במיעוטם בתוך אלפי מכה״ע הדורשים את
ההצעה הזאת לשבה, והמרעישים את לבות קוראיהם בבירור
גודל נחיצותה ותועלתה. השאלה המרחפת על שפת לשון כל
העוסקים בשאלת היהודים היא. מה יענה גלאדסטאן, ומה היא
דעתו והשקפתו על אדות שאלת היהודים. ולע״ע הידיעות על
אדות הדבר הזה הן מכחישות אשה את רעותה, לפני איזהימים הודיע מכה״ע (קוריער ווארשאווסקי נומר 23) כי איש
יהודי אחד ה׳ מאייערס ראה את פני השר גלאדסטאן, וישאלהו
מה דעתו על אדות הצעת שאלת היהודים בבית הנבחרים
ויענהו גלאדסטאן, כי לפי דעתו לא נכון הוא לנבחרי העם
להמתיק סוד ע״ד השאלה הזאת בבית הנבחרים, אשר אין שם
מקומה, ואף כי בכל לבו ישקץ ויתעב את מוקשי פועלי און
צוררי ישראל. אולם לבו יהגה אימה, פן תהיה התערבות
נבחרי עם אנגליא בענין זה, בעוכרי היהודים להשיבם לאחור
ולא לפנים, מכ״ע לישראל היו״ל באנגליא קוראים תגר נגד
האיש הזה, אשר לא לקח שום הרמנא ורשות, לא מאת הועד
ולא מאת ראשי הקהלה, וברצונו ובדעת עצמו הלך לעמוד
במקום גדולים, ואשר על כן זלזל גלאדסטאן בכבודו בראותו
שהוא מן ההדיוטים הקופצים בראש והשיב לו תשובה שלא
כהוגן. בין כה וכה, נתפרסם בדפוס מכתב אשר כתב ה׳
גלאדסטאן להיהודי סמיטה (גאזעטא פאלסקא גומר 24) לאמר:
כי בקרב הימים תשתמש הממשלה במקרה הבא לידה, לברר
וללבן את נקודת השקפתה על שאלת היהודים, ומן התשובה
הזאת נראה שרוח גלאדסטאן נוחה מן הצעת שאלת היהודים
בהפארלאמענט האנגלי, באשר הוא מבקש למצוא מקרה דרוש
לחפצו, לברר את דעתו בענין השאלה הנכבדה הזאת. עוד
אנחנו מתבוננים בהתהפוכות והסתירות שבין המכתב הזה של
גלאדסטאן ובין גילוי דעת הקודם, והנה ידיעה חדשה ונכבדה
באה במה״ע „קוריער ווארשאווסקי" נומר 25 כדברים האלה
מאת סופרו מפעטערסבורג: היום בא לעירנו מעיר לאנדאן
הלארד קעמפבעלל אף סטרעטהדען, מי שהיה נושא משרהגבוהה בהמיניסטעריום של ביקאנספיעלד. לחקור ולהתחקות
על שרשי שאלת היהודים במקום צמיחתה והתפתחותה, ואת
תוצאות חקירותיו ודרישותיו יציע הלארד לפני נבחרי העם,
אשר ידונו בשאלה הזאת בבית הפארלאמענט ביום 7 פעברואר
כאשר יערוך הבאראן ווארמס את הצעתו הידועה. והנה לדבר
הזה גדולים חקרי לב, ואנחנו נכלא את משפטנו, כי ימיםידברו.
בימים האלה נראו אותות חיים ותנועה חזקה גם בהועד
 לתמיכת יהודי רוסיא (Russo-Jerisch Comittec) שהוא
כעין סניף להועד הכללי הנוסד זה מקרוב. עוד בשבוע העבר
הודענו, כי הציר לאבאנאוו דחה בפקודת הממשלה את הצעת
הועד ההוא אשר מסר לו מכתב בקשה אל הקיסר יר"ה
אולם לפי ההודעות האחרונות (גאזעטא ווארשאווסקא נומר 24)
עוד לא נואשו חברי הועד להגיש בדרך אחרת אל כבוד הקיסר
יר״ה את הספר הגלוי ההוא, המלא על כל גדותיו דברי הכנעה
ויראת הרוממות, ואשר בו יתארו בשרד כיד שכלם הטובה
עליהם, את הליכות היהודים ברוסיא, ועלילות צורריהם המעיקים
להם.
עוד בשבוע העבר הודענו להקוראים את כל תוקף פעולת
התנועה הזאת בקרב ארצנו. מכ״ע „זורנאל דע ס״ט פ״ב" אשר
השיב למ״ע „הטהיימס" שתי תשובות בענין זה, הסיח דעתו
עתה מן המשא ומתן בשאלת היהודים מכ״ע המסטינים
גאוואיע וורעמיא וכל סיעתו, מוסיפים והולכים לשפוך את חמתם
על היהודים ועל מקנאי קנאת כבודם האנגלים, אך מכל
משפטי מכה״ע השונים עם ויכוחיהם הנמרצים בענין זה, ראוי
לשים לב לדברי מה״ע גאלאס (נעתק גם במ״ע נאזעטא ווארש"
גומר 25) אשר יהוה דעתו בדבר הזה לאמר: הידיעות אשר
תבאנה יום יום מלאנדאן, ימריצונו לנגוע בפרק אחד מהלכות
המדינה והחברה, שהוא מקום פצע נורא וכאב נעבר, הפצע
הזה הוא שאלת היהודים. בימי האביב בשנה החולפת כאשר
התפרצה התנועה של רדיפות ושערוריות נגד היהודים, טרחנו
ביגיעה רבה ועמל נפש, לבוא עד עומקה של השאלה הזאת
לבררה וללבנה, עינינו שוטטו ברחובות יעליזאוועטגראד וקיוב
ובשאר הערים, ובשקירה עצומה השקפנו על כל הליכות האספסוף
אשר התנפל על בתי היהודים, שקדנו על פתחי בתי המחנהוהמלון להצבא, אשר שמה הובאו היהודים הפצועים והעשוקים
עם נשיהם וילדיהם, באנו לתוך בתי האסורים אשר שמה
הובאו השודדים המסיתים והנפתים, המתעים והתועים
ובאזנינו שמענו גם חקר דין בבתי המשפט, וקוראינו יודעים
למדי את נקודת השקפתנו בנוגע לשאלת היהודים בכלל ולתנועת
הרדיפות האחרונות בפרט, לפי שיטתנו אשר אחזנו בה ולא
נרף ממנה, הננו מתנגדים בכל עוז לכל לחץ ודחק, על כן
שקצנו ותעבנו בלבנו את הלחץ והדחק אשר לחצו את היהודים
באגרוף רשע בימי תנועת הרדיפות, וכזר נחשב לנו גם כן
הלחץ אשר יחפצו האנגלים ללחוץ ולכוף הר כגינית על ממשלתנו,
להחיש פתרון לשאלת היהודים ולהוציא לאור משפטה, זה הוא
עיקר מאמרו של מ״ע הנ״ל
בעוד אשר עיני כל צופי העתים נשואות אל מחזה התנועה
הגדולה באנגליא, והנה פתאום החל הרוח הזה לפעם גם בקרבבני עם צרפת, מכה״ע מודיעים (וויעק נומר 24) כי בצרפת
ירה אבן הפנה למפעל הגדול הזה, הכהן הנוצרי היאצינטה
לאאזאן, איש התהלה מורם מעם, אשר נפרד מעל הכנסיה
הרומית-קאטולית בעת אשר קבע האפיפיור פיוס התשיעי את
כלל „אי שגגת האפיפיור" לחק ולא יעבור, האיש הזה הוא
מגדולי בעלי הלשון, רב פעלים ושגיא העליליה, ופעלו והדרו
נראה בעולם המדיני והמדע, והוא הטיף מעל הבמה באחד
מבתי התפלה להנוצרים אשר בפאריז דברים כבושים ע״ד השנאה
לישראל. מקורה הנשחת ותוצאותיה הנוראות, ויתן כבוד ויקר
לגדולי האנגלים אשר התעוררו להקים כושלים ולעודד ענוים,
ובתוך דבריו הגיד כי חרפה וקלון הוא לצרפת לשקוט ולהביט
במכונה על כל הנעשה. ולעמוד מרחוק להתנועה ברוח אהבת
המין האנושי אשר צלחה על האנגלים. „דת ישראל" אמר
הכהן הנ״ל — היא אבן השתיה שממנו הושתתו כל הדתות
ולאום ישראל המתנהג על פי סדרי תורת משה, הוא עומד עלמרום קץ השלימות, אשר בה צרורה וחתומה ההשכלה האמתית
אשר מין האנושי שואף ומתקרב אליה לאט לאט, לקול הכהן
המטיף הזה התעורר עוד אחד הגדולים, ה׳ בארדא, אשר היה
שר ההשכלה בצרפת בהמיניסטעריום הקודם, והוא קורא את
הקריאה אל כל טובי עם צרפת בתוך מ״ע „זורנאל דע דעבאטס״,
להתאחד עם האנגלים ולפעול לטובת ישראל נגד הקמים עליו
קול הקריאה הזאת עשה רושם גדול, ומקרים נכבדים מתרגשיםלרגלי כל הדברים האלה, התעוררה ברב כח גם שאלת
שינוי מקום ומקלט להיהודים האומללים. הלארד מאיאר מעיר
לאנדאן הכניס ראשו ורובו בשאלה הזאת, ושכם אחד ישא עם
כל חברי הועד במועצות אשר ימתיקו סוד למצוא פשר ישר
ונכון לשאלה הזאת. לפי הודעת מכ״ע .1ew. Chron בא בימים
האלה לעיר לאנדאן ה׳ מאריטץ עללינגער איש נכבד ונשוא
פנים מעיר נויארק, בתור צירי החברה למשען האומללים יוצאי
רוסיא (Emigrants Socisty) מצב עניני ישוב היהודים בא-
מעריקא לע״ע עודנו תולה על בלימה. החברה באמעריקא
הצליחה בטורח ובעמל רב להושיב מספר ידוע ממשפחות
היהודים הנמלטים, לתוך הכפרים והקולוניות לעבוד שם את
האדמה, לרבים מהם המציאו עבודה בבתי המלאכה וכהנה,
אך מעינות הכנסות החברה דללו וחרבו ואין לאל ידה להושיט
ימין ישע אל כל ההמונים הרבים אשר ינהרו לאמעריקא, על כן
גמרה אומר לקבוץ נדבות עד אשר יעלה סך הנדבות לערך 1
מילליאן דאללאר, ואז תוכל להושיב 10,000 משפחות בתוך
קולוניות נוסדות לתכלית זה. החברה באמעריקא נתנה על יד
ה׳ עללינגער ספר גלוי אשר בו אנו קוראים כדברים האלה:
בעקב החלטת הועד והסכמת הראשים המפקחים על עניניו
נבהרת אתה אדוני, למלא את ידך לנסוע לארצות אייראפא
בתור ציר נאמן בא כה הועד האמעריקאני, לשים לפני חברת
כי״ח בפאריז, בלאנדאן, בוויען, בברלין ובשאר הערים הגדולות,את תוצאות חקירותינו ודרישותינו הבדוקות והמנוסות בדבר ישוב
יהודי רוסיא. בדבר התיסדות קולוניות, וכל עניני תמיכה
ועזר להאומללים ההם, השמועות ע״ד רדיפות היהודים בארץ
אשכנז, ובמחוזות הנגב ברוסיא, המקרים המרגיזים והמפחידים
אשר לא הסכינו בהם בני המאה הנוכחית, עשו בלב כל יושבי
אמעריקא רושם אדיר וחזק. אחרי אשר עבר הרושם הראשון
החילונו לחשוב מחשבות ע״ד הטבת מצב האומללים, ובסקירה
אחת ראינו כי אין מרפא למכתם ותושיה נדחה מהם בארץ
מולדתם, והדבר נחוץ להם לבחור להם מכון לשבתם בארץ
אחרת אחב״י בארצות אייראפא כמעט כולם הסכימו בדעתם
כי רק אמעריקא היא הארץ האחת בתבל אשר בה יראו האומללים
מנוחה כי נעמה, ובה יתפתחו כשרונותיהם ויהיו חיי אזרחים
כשלוה וכבוד, אנחנו ששנו בכל לב על החפץ הזה. אולם עד
מהרה נוכחנו לדעת למורת רוחנו, כי החפץ והיכולת אינם נושאיםבד בבד, ורב המרחק המבדיל ומפריד ביניהם, כי מספר
בני ישראל אך מצער הוא בארצות אמעריקא, בין חמשים
מילליאן יושבי אמעריקא נמצאים לערך 400,000 נפשות יהודים,
או 80,000 משפחות, שהם פזורים ונפוצים על פני מרחק גדול
במדתו כגודל אייראפא כולה. בין אחב״י יושבי אמעריקא אך
מעטים המה בתי אבות אשר נחלת שפרה עליהם, רוב אבות
המשפחות עמלים ועובדים בפרך למצוא חית ידם, וידם תקצר
לפרוס מלחמם הצר לאחיהם האביונים. הן אמנם נמצאים בינינו
גם עשירים בעלי הון, אך הם נלאו למלט משא העניים הרבים,
משא חובת גמילות חסדים ותמיכת עניי מקומם הרובץ עליהם
בעיר נויארק יושבים אחב״י במספר 75,000 נפשות, או 15,000
משפחות, והם הקהלה היותר גדולה בארצות אמעריקא, אכן
רבה מאד עבודת הצדקה לפני עיר ואם בישראל הזאת, להחזיק
בימין עניי העדה הכושלים. לתת משען כסף להעוברים ושבים,
ונודע בשערים שם נויארק כי צדק ילין בה, אך קצור קצרה
ידינו לשאת לבדנו את משא תמיכת יהודי רוסיא הרבים, כי
אין הקומץ משביע את הארי, יוצאי רוסיא אשר באו הלום
ובדלו ויתחלקו לשלשה ראשים, המפלגה הראשונה היא מפלגת
התגרים והחנונים. המפלגה השניה, אומנים עושי מלאכה,
המפלגה השלישית, אנשים המוכשרים ברב או במעט לעבודתהאדמה. והנה האומנים החרוצים ומהירים במלאכתם, בנקל
ימצאו עבודה ולא לתמיכתנו הם צריכים, אך כל ישענו וחפצנו
הוא לתמוך בידי האחרים ולתת להם מקור לפרנסתם, לא נוכל
לא נחפוץ להרגיל את החנונים הקטנים לעסוק בפרקמטיא
הבזויה שלהם גם בארץ הזאת, שאיננה סובלת אנשים עצלים
הולכים בטל, והדורשת בחזקה מאת כל יושביה רק עמל ויגיע
כפים, על כן דרך אחת לפנינו. להושיב את האנשים האלה
בקולוניות להדריכם ולחנכם בעבודת האדמה, ואז יוכלו גם
האומנים והפועלים להתפרנס בריות במקומות מושבות הקולוניס-
טים האלה. והנה אם נבוא חשבון למנות את מספר ההוצאות
הדרושות אל החפץ, להושיב על אדמת אמעריקא בימי האביב
והקיץ הבאים לכה״פ 10,000 משפחות יוצאי רוסיא, נראה כי
הסך הנצרך לזה הוא 1,000,000 דאללאר. את ההון העתק
הזה אין בכחנו לאסוף בארץ הזאת, על כן חובה מוטלת על כל
אחב״י בכל ארצות אייראפא לעמוד לימיננו, לאסוף כסף רב
ולהשתתף עמנו במפעל הגדול הזה, להביא ריוח והצלה לרבבות
אחינו האומללים, והיה מעשה הצדקה שלום
נחום סאקאלאווהמהפכה בבית הבערזע בפאריזהגלגלים בעולם המסחר מתהפכים במרוצה נפלאה, האיש
„באנטו" אשר זה לא כביר כהן בכהונה גדולה בבית המסגור
לעגל הזהב, האיש אשר נמסרו לו המפתחות הפנימיות של
גנזי ממלכות אייראפא, וכהני הקאטולים גם היעזואיטים המגורשים
מצרפת, מינוהו לגזבר על ממון של הקדש לעשות בו עסק
שיהיה עושה פירות חדיר, האיש הזה ירד משאתו לפתע
פתאום, וממרום מצבו בבית המסחר "Union general" הובא
אל בור בית האסירים, פתאום דרך הכוכב החדש הזה על שמו
עולם המסחר, ועד ארגיעה הפיץ אור סביבו, ופתאום בחשך
הלך! בעלי החברה הגדולה „אוניאן" פשטו את הרגל לכל בעלי
שטרותיהם, והמנהיג של הבירה „באנטי" הובא אל בית האסירים,
כאחד הריקים. בשנת 1878 בימי המיניסטעריום של בראגלי ע
ימי הנצח וההוד של הקאטולים האדוקים בצרפת, בא האיש
„באנטו" לפאריז, וישת ידו עם פרנסי הקאטולים וראשי בריוני
היעזואיטים „דשכבי אדינרין״, וראשית מעשהו היה ליסד את
החברה „אוניאן״ על יסוד קרן קימת של 13 מילליאן פראנק.
מן ביצה קטנה זו יצא בר יוכני גדול מאד, וכעת כאשר נתגלגלה
החברה מראשי צוקין ונפלה לבור תחתיות, נמצא עוברה בצדה,
חשבון השטרות אשר הוציאה עולה למספר 150 מילליאנען
פראנק. נקל להבין, כי אריגה דקה כזאת לא יכלה להתקיים,
ובנין עסקים ושטרות של 150 מילליאן העומד כולו על יסוד רעוע
של 13 מילליאן, בהקדם או באיחור מוכרח הוא להתמוטט
ולהתפוצץ לרסיסים, אולם לא רק המנהיגים והפרנסים מצאו
שם קבורתם ונטרדו מעולם המסחר, אך על הקבר הגדול הזה
זעקת שבר יעוערו רבבות אנשים עניים ובינונים, אשר אבדו
כל הונם והוצגו כלי ריק, כי תקף עליהם את יצרם לקנות את
שטרות החברה להרויח בהם כסף משנה, כאשר הבטיחו להם
ראשי החברה אבות נזיקין „באנטו" ומרעיו, ועתה יצא השער
על השטרות לצור אותם על פי צלוחית, ואין הגבילה יפה
כלום, צעקה גדולה ומרה הקיפה את ארץ צרפת, כל ראש
לחלי וכל לבב דוי, רבים הם המאבדים עצמם לדעת, ורבים
מהם יוצאים מדעתם, „והקראך" אשר הרעיש בשעתו את בית
הבערזע בוויען, היה רק דחיפה ורעידה קטנה נגד המהפכה
והחורבן הגדול הזה, אשר הוציא מאת בני צרפת עוד הפעם
כמה מילליארדען. אכן הטפשות וקלות הדעת היא בלתי בעלת
תכלית. גם אחרי אשר ראו זה כמה פעמים את סופם של
מעשי להטים ואחיזת עינים, של הרמאים העוסקים במקצוע
הבערזע, עוד לא למדו מוסר לשמור את הונם שמירה מעולה
מפני הנחשים המסיתים, הבערזיאנערהיהודים בארץ החדשה.מכתבי העתים השונים היו״ל בארצנו, אשר מספרם יעלהלשנים עשר אלף, והם האספקלריא המאירה על דעת העם
כולם פה אחד יעוררו רחמים על היהודים הנודדים מרוסיא
יעירו את לבב עמי אמעריקא לעזרם ולסעדם, לדוגמא אעתיק
את המורם ממאמריהם אחד או שנים למען ידעו קוראי הצפירה
להקיש מהם על הנשארים. מכה״ע N. C. Democrat כותב
לאמר:
„שועת אלפי אלפים אנשים נגשים ונענים מעוצר רע ויגון,
תעלה באזננו, וזעקת שלשים רבבות אומללים ורצוצים מחמס
משטמת האמונה, תרד חדרי לבנו, בטרם תכלה השנה הבאה
יסתופפו בצל קונסטוציאנתנו מאה וחמשים אלף אומללים
נמלטים מאייראפא, ועשרים מילליאן דאללאר יהיו די לכלכלם
לפרנסם ולהמציא להם כל מחסורם עד אשר יגיע קציר ודיש
השנה הבאה, ואז ימצאו די טרף לנפשם מפרי יגיע כפיהם ועמל
ידיהם. מעמדם ומצבם כיום אמנם ברע הוא מורא מאד, אנ
נשרים מיליאן דאלאר במה נחשבו לעומת הטובה הרבה אשר
מביאים לנו ולארצנו? כאשר קרא ה׳ לרעב בארץ אירלאנד,
התעודדו יושבי כל הארצות וינדבו הרבה יותר ממאה מילליאן,
ובני יהודה לא היו האחרונים להרים את נדבתם ברוח נדיבה
לבני אירלאנד, וחרפת רעב הלא כאין וכאפס היא לעומת
התלאות אשר כתומם באו על זרע אלהי אברהם באייראפא,
ובני קאלומביא יחשו וידומו, כאשר נשפט אלהים באש אתשיקאגא ומחוז מישיגאן, היה מספר המוצלים כאודים מאש
כשלש מאות אלף נפש אדם, ומקול זעקתם רעשה ארצנו
ולזעקת שבר נפשות הבוערים באש שנאת הדת, אין חולה
עליהם, ואנחנו מחשים. אם לא להם ולא למענם הלא לנו
ולמען ארצנו עלינו למהר ולהחיש לרוחתם ולישועתם מנויה
וגמורה היא בחשבון האקונומיא, שלרגלי כל משפחה ומשפחה
הבאה מארצות נכר להאחז בתוכנו, תתרבה עושר ארצנו
ומעוזה לכה״פ בשלשת אלפים דאללאר, ולפי זה אם תבאנד
חמש מאות אלפים משפחות מבני ישראל להאחז בתוכנו, תרב
עושר והצלחת ארצנו באלף וחמש מאות מילליאן, ופרי עבודתם
ועמלם יעלה מדי שנה בשנה לערך מאה וחמשים מיליאן דאלאר.
ולכן הוא הדבר אשר נדבר, עלינו לתמכם ולסעדם ולעזור
להם בתחלה, לא למענם בלבד רק גם למעננו, ולמען תברך
ארצנו בגללם, כאשר יפרוצו בארץ ומשלחת ידם ופעלם ועבודתם
ביאו לנו ולבנינו אחרינו ברכה עד בלי די״
(המשך יבוא)ירושלים 21 טבת. בלי חמדה אקח הפעם עטי בידי להודיע
החדשות אשר צמחו על עיי ירושלים בימים האלה
בידעי כי דברי ידאיבו לבות חובבי ציון, ויזרו מלח על פצעי
לבב אחינו אשר בחו״ל, ולכן יהיו דברי מעטים, אגלה טפה
ואכסה עשרה טפחים, זה כירח ימים ורחובות ציון תהימינה
כמשק גבים ישוקו חוצות ירושלים, הקנאים יסובו עיר ויהמו
לסכסך איש ברעהו, ברק להט חרב „החרם״ יפיל אימה ופחד
על כל איש מהוציא מפיו דבר נגדם, ורק בחדרי משכית
יחרקו יושבי ציון שן על מעשיהם, וגם בחדרים אימה
וזה הדבר: אחד מנדיבי לב אשר באמעריקא אשר
נכספה נפשו להיות לו יד ושם בציון, שלח כסף להרב פינעס
האגענט למזכרת מאנטיפיורי אשר בירושלים, כי יכונן לו בית
המדרש שמה, וישלם מחיר מצער לאלה אשר יתפללו שמה
יום יום הרב פינעס עשה שליחותו, וישכור לו בית באחת
החברות בוני הבתים אשר מחוץ לעיר ויקדישהו לביהמ״ד, וקנאי
עירנו גמרו אמר כי רק למען יכונן לו בתי ספר (שקאלעס)
הקדיש את הבית הזה, ולמען משוך ברשתו תמימי דרך יכנה
הבית בשם ביהמ״ד, ויקראו עצרה, והרב הגאון מבריסק
בראשם ויאספו אסיפה, ויגמרו אמר להכריז בכל ביהכ״נ וביהמ״ד
„כי הבית אשר יסד הר׳ פינעס טמא טמא יקרא, והבא אל הבית
יבדל מקהל ה׳ ועונו ישא, מקום הרב הגאון ר׳ שמואל סאלאנט
הי״ו נפקד בהאסיפה, ואם כי שלחו אחריו כחמש פעמים לא
בא, יען כי דרכו רחקה מדרכי הקנאים. ובזה העלה עליו
חמתם, וישלחו רסן מפניהם לדבר גם עליו תועה, והעיר כמרקחה,
אחד מאלה אשר לפי דעת משנאיו הנהו ממיסדי האינקוויזיציא
בירושלים, לא ידע הפעם לשום מעצור לרוחו ונכשל בלשונווהזמינוהו לדין ולא בא, ויחו מוהו לחרדת לב מכיריו. אכן גם
הוא חכם, ובאחור השביח את אשר קלקל בלשונו: ישב לארץ
ויקבל נזיפה מחביריו, ויענו סלחנו.
ויען כי אין לך רע מוחלט בתבל ארצה, לכן גם בעקב
הרע הזה כרוך טוב, כי רבים מנכבדי העיר אשר נלאו נשוא
עול הקנאים אשר יעשו זר מעשיהם, התאספו בבית אחד
הגבירים הציונים, ויכתבו ויחתמו כי הבד״צ יעמוד מהיום
תחת השגחת הגאון ר׳ שמואל סאלאנט הי״ו, וכל כרוז אשר
אבו להכריז יובא לפניו, וממנו משפט הכרוז יצא, ורק על פיו
יכריז המכריז, ואחריהם החזיקו גם רוב מנהלי הכוללות ורוב
יושבי ציון. אכן גם הקנאים לא ישקטו במכונם, ויוסיפו אמץ
לחתור התירה תחת כסא הגאון הרש״ס, ויחצו העם לשתי
מפלגות.
הרב פינעס אשר נלאה גם הוא נשוא תעלולות הקנאים
ובחמלו על כבוד ירושלים ואביוניה, שלח מכתב למנהלי
הכוללות, אשר בו יודיעם, כי לא מרפיון רוח עצר עד כה במלים,
וכי יש לאל ידו לעשות עמהם רע, אכן הפעם גלאיתי נשוא
יאמר במכתבו, וירא אנכי כי החצים אשר יורו ישובו אל לב
המורים, ואני את נפשי הצלתי. בדברים רכים יבקש מאת
הממונים כי ישבתו מריב ולא יתנו כבוד ירושלים לקלון. אם
היה שומע לו, ה' היודע. זה שבועות אחדים אשר מטר לאיתך ארצה. גם נשיאים גם רוח תראינה עינינו וגשם אין,
ומצב העניים נורא עד מאד. מחיר היבול החל לעלות מעלה
וגם מים לשתות אין, ישקיף ה׳ ממעון קדשו בעין חמלתו על
עיר קדשנו ויוריד לנו גשם בעוד מועד, ואחרית השנה תבורך.
בעוד שבועות אחדים יופיעו אורחים נכבדים בשערי ציון,
הם המה הנסיכים אלבערט וויקטאר, וגעארג בני הפרינץ אף
ועלם יורש עצר בריטאניא, והשר י׳ מארגען מאפרתי לאנדאן,
השר משה מאנטיפיורי הי״ו הודיע בספר לאלה היושבים בבתי
הגביר י׳ טורא ז״ל העומד תחת השגחתו, כי יאירו בנרות
בתיהם בליל בוא השרים ירושלימה יעקב גאלדמאןחדשות שונותהכהן הראשי (בישאף) אשר נתמנה זה מקרוב בעיר
פילדא מטעם ממשלת פרייסען, שלח שני ספרים גלויים. האחד
בשפת רומית אל הכהנים ההדיוטים אשר בערי הגליל. והשני
בשפת אשכנז אל הנוצרים הסרים אל משמעתו בעניני הדת,
דברי הספר הזה יהיו נקראים מעל הבמה בבתי התפלה, וראוי
לשים לב להדברים הנאמרים בתוכו, בענין ההנהגה והחובה
המוטלת על הנוצרים נגד מי שאינו בן ברית אמונתם. הנה
בה יאמר כהן צדק הנ״ל במכתבו: „הנה יושבים אנחנו פה יחד
עם אנשים שאינם מחזיקים במעוז אמונתנו הנוצרית, בכל זאת
כמונו כמוהם בנים נאמנים הם לארץ מולדתנו, רוח החיה
המתהלכת בינינו מפעמת בכל עוז גם בלבותיהם, לא יסבו
בלכתם אך שלובי זרוע ולב ילכו אתנו אל אשר יהיה רוחנו
ללכת. שמעו אלי רודפי צדק, עורו עורו לבשו עוז, הלא אתם
בעלי הדת אשר ברקיה האירו תבל באור צדק עולמים, עמדו
נא למופת ביושר דרככם ובצדקתכם לפני כל אלה אשר לאבאו במסורת ברית דתנו, ובפרט יהיו נא מעשיכם עדים מעידים
כי אתם הולכים באור מצות „ואהבת לרעך כמוך" שהיא יסוד
ושרש עבודת אלהים, דתנו דורשת מידינו אהבה גם למי שאינו
בן ברית, חזקו ואמצו לקיים את הדבר הזה בכל תוקף, ואם
גם לפעמים נשא ונסבול חרפה או שנאה מאת אלה אשר לא
חסו תחת כנפי אמונתנו. חובה קדושה מוטלת עלינו לסלוח
להם, וגבר במסלתו ילכו בשלום בשובה ובנחת". הדברים
האלה יצאו מפי כהן קאטולי אשר יצא בימים האלה מבית
מדרשו של האפיפיור, ואשר לידו נמסרה הנהגת כנסיה, אשר
לפי השמועה היתה מנויה וגמורה בסודו של האב ברומא לעמוד
בראשה בכבודו ובעצמו, וכמה נאים דברים אלה נגד דברי
קנתור ואיבה של כהני הפרוטעסטאנטים התולים בנו בוקי סריקי
והמחליטים שקשים ישראל כספחת לגוף האומה האשכנזיתJew. מעיר טשיקאגא באמעריקא מודיע מכ״ע לישראל
, כי בימים האלה היתה שם אסיפה גדולה שבה נקהלה,
גדולי הנדיבים טובי העיר להמתיק סוד כדת מה לעשות להטבת
 מצב היהודים הנמלטים מרוסיא. הנאספים הצליחו מאד בחפצם
זה, כי נאסף ביניהם סך מסוים עד כדי 200,000 דאללאר
בעיר נעוויראק נמצאת חברה של נוצרים מקדשי שביעי
(סאבבאטאריאנער). החברה הזאת הדפיסה זה לא כביר קול
קורא שבו נאמר כדברים האלה: ראוי ונכון שבעלי בתי המלאכה
הנוצרים לא יתנו לפועליהם לחלל את קדושת יום השבת
הנדיב היהודי אשר התנדב 10,000 לירא שטערלינג למשען
יהודי רוסיא, כאשר הזכרנו בשבוע העבר, הוא לפי הודעת
מ״ע לישראל האנגלים, ה׳ מאקקאטא העומד בראש עדת ישראל
 מיוצאי ירך הספרדים אשר בלאנדאן.
הסופר מקארפו למכ״ע lew. Chr מודיע שבני משפחת
ברוך אשר הושמו בכלא מפני עלילת דם שעוללו עליהם היונים
באלכסנדריא יצאו לדרור מבית כלאם, כי משפטם יצא לאור
החשד אשר הטילו עליהם בטל ומבוטל, הישועה הזאת באה
להם לרגלי השתדלות ממשלת אנגליא אשר התערבה בדברמכה״ע „נאוואיע וורעמיע" מודיע, כי בימים האלה באה
לעיר נויארק שיירא של יהודים יוצאי רוסיא במספר שלש מאות
איש, ארבעה עשר אלף איש נכונים גם כן לנסוע לאמעריקא,
אך אין עוד בידם הכסף הדרוש לחפץ המסע, ועל כן ה
מצפים לעזר חברת כי״ח אשר בפאריז ולאנדאן, ואם ישיגו
משען כסף אז בלי איחור ירימו את פעמיהם שמה. המ״ע
המסטין הנ״ל ישמח לאיד היהודים תושבי נויארק, אשר לפי דעתו
נלאו לשאת את המשא אשר הטילו עליהם היהודים פליטי רוסיא.
בעלי חברת האנטיסעמיטים בפרוסיא אחזו כעת דרך קצרה
בדבריהם אשר יערכו אל הממשלה, בתחלה היה דרכם לשלוח
על קוי הטעלעגראף ברכות אל ביסמארק, הכרוב הסוכך על השטה
האנטיסעמיטים, והברכות האלה כתבו תמיד בהתלהבות נמרצה
כטוב לבם ביין ושכר, וביסמארק השיב להם תמיד דברים
כבושין מעוררים אותם ללכת בדרכם הלאה; אולם עתה הם
מגישים את ברכותיהם אל הקיסר ווילהעלם, וזה כמה פעמים
קבלו בשמו תשובות יפות ונעימות, רק עתה נהפכה להם
תקותם למפח נפש, כי אחרי דברי הספר הגלוי אשר שלח
הקיסר אל נבחרי העם הדברים אשר מתקו לחיך החשוכים
האנטיסעמיטים והיו כעשן בעיני הליבעראלים אוהבי הדרור
כנודע, הציעו האנטיסעמיטים לכבד באורים ובהמון חוגג
ברחובות העיר את הקיסר בגלל דבריו אשר גלה בקהל, אך
הממשלה מאנה לתת להם רשות על הדבר הזה, ויצאוממנה בפחי נפש.
מכה״ע „נאציאנאל צייטונג׳ מודיע, כי זה מקרוב נדרש
שטעקקער לבקשת בעלי חברת המסיתים (מיססיאנערע) בעיר
דאהמע, לבוא אל אסיפתם ולהטיף את דבריו קבל עם, וכבואו
שמה העמיק הרחיב לדבר ע״ד נחיצות ותועלת הפעולות אשר
הציבה לה חברת המיסיאנארים למטרתה; אולם במשך הדברים
נתגלגלו סברותיו של שטעקקער מענין לענין עד הגיעו לענין
שאלת היהודים שהוא עסוק בה ויחל להתנצל ולהצטדק על
הכנסו בעובי הקורה בענין השאלה המדינית, אף כי לא נאה
ולא יאה לו בתור כהן הדת לעסוק בדברים שבחול, ובהלכות
המדינה שאין לו עסק בהם, ובהיקשים דקי העיון התחכם לגול
מעליו את האשמה הזאת, ולהוכיח כי שאלת היהודים אעפ״י
שהיא שאלה מדינית, בכל זאת היא עומדת ברומה של הנהגת
הדת, ועל כן ראוי ונכון גם לחברת המסיתים להתעסק בעניני
האנטיסעמיטיזמוס. הדברים האלה לא הפיקו רצון מאת הנאספים,
ומהומה גדולה קמה בתוך הבית, ורבים מן החברים השמיעו
קולם ברמה נגד שטעקקער וסיעתו ושסעו אותו בדבריו ולא
נתנוהו לגמור את דרשתו, עד כי נאלץ לרדת מן הבמה בבושת
פנים .הנבחר לאסקער אשר מאז יצא לו מוניטין בעולם המדיני,
לא הסכין להעלות את יהדותו על שפתיו בדבריו אשר ידבר
בבית הנבחרים, אך הפעם יצא מגדרו, כי כאשר לקח לו
ביסמארק קרנים לנגח בהם את מתנגדיו הליבעראלים, באמרו
כי הוא רק הוא לבו רד עם מלכו ובכל ביתו נאמן, ואך הלי-
בעראלים יכעיסוהו וירעימוהו ולא יתנו אותו לבצע את זממי לבו,
השיב אותו לאסקער דברים נמרצים ויאמר: אנכי ראיתי אור
חיים בקצה קיסרית אשכנז, בתוך חברת בני אדם אשר אוו
פני מלך לא נגה עליהם, כי בעת ההיא היו עוד אחי בני
אמונתי עשוקי משפט ורצוצי חופש, וכל בקשותיהם והשתדלותם
להשיג את זכיות האדם נשארו מעל, ועל לא חמס בכפם רק
מפני אמון רוחם ודבקותם בדת מורשה, הוסג אחור משפטם
ונבדלו לרעה מכל יושבי הארץ, בכל זאת מעולם לא התלקחו
בקרב לבותינו זיקי שנאה ומרד נגד שודדי חופשנו, ונהפוך
הוא, אמונת בני ישראל למלכיהם עומדת למופת ולמשגב בכל
דור ודור, ולהאמונה וההכנעה הזאת נאוה תהלה ושבח ביתר
שאת וביתר עז, יען היא אהבה שאינה תלויה בדבר. בעוד
אשר אהבת הפקידים הגבוהים למושליהם היא רק „אהבה התלויה
בדבר״.מכה״ע „פעטערסב ורגער העראלד" מודיע, כי השוע האדיר
פאליאקאוו אשר השיג זכות מאת ממשלת בולגאריע בהסכם
ממשלת רוסיא לבנות מסלות הברזל חדשות בארץ בולגאריע
מסלות אשר מהן יתד מהן פנה להרבה ענינים העומדים ברומ
של עולם המדיני. הוא הניח את הזכות הזאת להשוע גינצבורג,
אשר קבל ע״ע את בנין המסלות, בהשתתפו לעסק הזה עם
המודד המפואר ה׳ סטרובע .
במה״ע גאזעטא פאלסקא נומר 24. אנו קוראים כדברים
האלה: בימים האלה באה הידיעה במה״ע הרוססים על אדות
השערוריות נגד היהודים אשר התחוללו בכפר קראשילאווקא
(אויעזר ראדאמסקי), הדבר הזה נודע מפי עוברים ושבים זה
כבר, יען כי עוד ביום 30 דעצעמבער קרו השערוריות האלה
אך מסבה לא נדע שחרה אחרו מה״ע עד היום לאשר ולקיים
אותה. בימי השערוריות האלה אבדו שלשים משפחות אנשים
יהודים את כל רכושם ומאודם והוצנו כלי ריקבמה״ע הנ״ל נומר 24 קוראים בשם הקיובליאנין, כי ביום
18 יאנואר התנפלו שמנה אנשים שוטרי הפאליצייא על בית
היהודי שפיוואק בעיר ווינגיצע, וכדרך כל בעלי הפרעות הרבו
לעשות שם שערוריות באופן נורא ומבהיל. השריפות מרבות
ג״כ לשים שמות במחוזות ההם, ככה מודיעים ע״ד שריפה
בהערים הקטנות זיוואטאוו ופאסטאוו, ההיזק רב ועצום.
השוע האדיר בלייכרעדער בברלין נתן בימים האלה לזכרון
מות אשתו נדבות שונות לבתי הצדקה והחסד לעניי הנוצרים
ולעניי ישראל. וסך הכולל מכל הנדבות האלה עולה לערך
50,000 מארק
זה מקרוב נוסד בתחבולות צוררי ישראל באשכנז „באנק
אשכנזי", שרצו בו מיסדיו לעשותו צד שכנגדו לעומת היהודים,
אשר פעלם והדרם נראה בבית הבירזא ועל פיהם ישק כל דבר
הבאנקען. הבאנק האנטיסעמיטי הזה התגלגל משך איזה חדשים
עד אשר נפל כעת לבלי הוסיף קום
מעיר לאנדאן באה הידיעה במכה״ע, כי האחים ראטה-
שילד התנדבו סך 10,000 פונט שטערלינג למשען היהודים יוצאי
רוסיא, ועוד אחד הנדיבים נתן 5,000 פונט, סך הכולל של
הנדבות יחד עם 10,000 פונט אשר נתן ה׳ מאקאטטא עולה
כעת למספר 25,000 פונט (ערך 250,000 רו״כ) הועד הכללי
בלאנדאן נוטה כעת להצעת ישוב א״י, ובענין זה כבר באה
הסכמת ועד חברת כי״ח מוויען, אך הועד הפאריזי לא בא
עוד לידי החלטה גמורה בנוגע לשאלה הזאת.
(שמירה מפני הדליקה) כבר הודענו במאמרינו „ולהבה
לא תבער בך" (הצפירה צד 283 שנה העברה), את התחבולה
החדשה שהמציא חכם אחד נגד סכנת שריפה, כי הכין מיןמיימי נוזלי, אשר אם יכבסו בו את הבגדים או יטבלו בו כל
מיני כלי עץ, אז לא תאחז בהם האור להבעיר תבערה לעולם
וכבר הראה זאת החכם הנ״ל בנסיון בבית הטהעאטער בברלין
לעיני נאספים רבים. כמו שספרנו שם. — עתה הנה נגלה סוד
התחבולה החדשה הזאת בבירור, עד שנוכל לפרסם אותה
ברבים ולמסור הדבר לכל איש החפץ לעשות ולאמת אותו ע״פ
נסיון, וזה הוא, נקח משקל 40 גראם מלח הסאלמיאק, 10
גראם מלח הבאראקס, 5 גראם מלח פשוט שמשתמשין לתבשיל
ואחר שנדיק אותם במכתשת, נשימם בתוך 300 גראם מים
רותחים עד שיומסו בהם. בתוך המים ההם אם נטביל בתוכם
נייר או כגד דק של פשתן או של צמר וכדומה, וישהו שם
משך שעה אחת, ואח״כ יוציאום ויכבשום ביד לנגב אותם באויר
לרוח היום כדרך המכבסים, אז לא תשלוט בהם האש לעולם
להבעירם גם בלהבה גדולה, כי אם ננסה להבעיר את הנייר
ההוא או את הבגד ע״י אבוקת גאזע דולקת משך כמה מינוטען,
אז נראה כי יתהבהב רק לאט לאט במקום אשר הלהב נוגע בו
לבד, עד שישתנה לפחם שחור המתפרך ביד, אבל לא יוציא
להבה מתפשטת בכולו כמו בשריפה אמיתית, המסוכנת להתפשט
על כל סביבותיה, — ואולם בכל כלי עץ אם נרצה שלא תאחז
בהם האש, נצטרך לעשות באופן כזה. בתוך 500 גראם מים
רותחים נשים 60 גראם סאלמיאק, 15 גראם באראקס, 20
גראם מלח פשוט, וכאשר יומסו היטב נשים בתוך המים ההםעוד נתר כתות דק (קריידע) עד שיהיה ממורח כמו דבק דק,
כדי למרח ולמשוח בו את פני הכלי הארגז או התיבה של עץ
ואז כאשר יתייבש יהיה שמור משריפה לבל תאחז בו האש
בנקלה להבעירו על פני כולו ולהכחידו בזמן קצר
(רפואה ע״פ שמועה רחוקה), נודע הוא מאז עד כמה
גדלה סכנת אסכרה לילדים (קרופ), המחלה הזאת אשר תחלתה
בפה, היא נשמעת ונכרת בראשונה לכל רופא מבין ע״י שנוי
קול השיעול (הוסטען) אשר יוציא החולה מקרבו, ואם לא ימהר
הרופא להמציא לו תרופה תיכף בראשית צמיחתה, אז לא
תמצא ידו עוד להצילהו ממות, ולכן במקום אשר אין רופא מומחה
מצוי שם רק יצטרכו להביאו ממקום אחר רחוק. יכול החולה
לבוא לידי סכנה, והנה יספר המכה״ע Medica Record היוצא
בנויארק דבר מפליא מאוד, כי בעיר נארטה-אדאמס חלה ילד
אחד במחלה מסופקת כזאת באין רופא בעיר, וע״י הטעלעפאן
השמיעו את קול השיעול של הילד ההוא לרופא אחד המתגורר
במרחק שתי פרסאות משם, והוא שמע והכיר היטב בקול
השיעול, שהוא ממחלת הקרופ, ותיכף השיב ע״י הטעלעפען
וצוה להשקותו שם את הסמים הידועים למחלה ההיא, והחולה
נרפא ויצילהו מרדת שחת
לפי הודעת מכ״ע הנ״ל היתה הכנסת החג לכבוד חנוכה
העבר, אשר חגגו במשתה ושמחה ראשי עדת ישראל בפאריז
לערך 23,000 פראנק, למעשה צדקה וחסדנדבות עבור השדודים בווארשאתלמידי האוניווערזיטעט והרוקחים במאסקווא. באכראך
2 רו״כ, ש׳ צ׳ ראבינאוויץ א׳ רו״כ ועשרים קאפ׳. שטוך
ווייסבראד שלאססבערג, יאכעס, קצין, פין, כהן, נפתלין,
רובינשטיין, מאנאסעוויטש, בארעל, באר, גראנאט, גילל
מ' ראזענבלום, קרעווער הירשבערג כל אחד א׳ רו״כ. האחים
נאטאנזאהן א׳ רו״כ: בראווין, ברעגאווסקי, גורעוויטש, וואלף
שלעזינגער בערמאן, לאנדוי גילדע בלומענטהאל כל אחד
חמשים קאפ׳; וואלק שלשים קאפ׳. זעגערמייסטער שלשים ק׳
על אלה נוספו אנשים פרטים: מ׳ ראבינאוויץ א׳ רו״כ, קראלל
א׳ רו״כ סונדעל איטעלזאהן, עהרשטיין, זאקס, כל אחד
חמשים קאפ׳. בס״ה שלשים רו״כ ושלשים ק׳, בעד המשלוח
שלשים קאפ׳ נשאר שלשים רו״כ. ה׳ שמואל לעווין בווארשא
3 רו״כ. אפרים ליפשיץ מכפר אלעקסאנדראווקא א׳ רו״כ .— 40
אל המאספים והמחלקים ספרי הרמב״ם דפוס ארגעלבראנד
וגאלדמאן בווארשא
הנני להודיע להמאספים מן הרמב״ם הנדפס על ידי הח״מ, כי כעת יחולק
הכרך השמיני, ובכרך הזה ימצאו פירוש הרדב״ז מכ״י שהוכפנו, ובקרוב יחולק החלק
התשיעי, גם שם ימצא פירוש הרדב״ז מכ״י נוסף על הכסף משנה, והכל באותיות
ממוצעות כמו שנדפס המ״מ והכ״מ והלח״מ בכל הכרכים, לא כדפוסים הראשונים שנדפס
רק הכ״מ ובאותיות קטנות מאד
גם הנני להודיע להסוכנים המחלקים ש״ס החדש מדפוס ראם בווילנא, ולוקחים
פעם בפעם הכרכים מש״ס מדפוס הנ״ל, כי מעתה יוכלו להשיג שם גם הכרכים מהרמב״ם
שלנו הנדפס מחדש ע״י הח״מ, וישיגו שם הראבאט היאות, כי מלאתי את ידם בזה
ע״כ מהרו ודרשו איש איש כמספר הכרכים הנצרכים לו, ואל תאחרו
אדרעסע למכתבים לי השותף המנהל העסק הזה בסקלאד ספרים הגדול שלי
 מרדכי קאלינבערג
М. Канинбергъ Варшава, Палевкя № 23.
M. Ralinberg Warschau, Nalewki № 23. No 23. ווארשא נאלעווקיגלוי לסוחרי ספרים
בכל הארץ, כי תהלה לאל בימים האלה נפתח מחדש בית מסחרי הגדול „ברחוב
גאליעווקעס N.19 " הנודע לשם על פני תבל, אחרי אשר היה סגור זה כשלשה חדשים
לפני קונים וסוחרים, מפני האש אשר פרצה בבית מסחרי הנ״ל ביום ב׳ וירא, וכל דורש
ומבקש ימצא היום את חפצו ע״צ היותר טוב בדבר מסחר הספרים מכל הדפוסים, וביחוד
כל הספרים מהאויפלאגען וסטערעטיפים שלי כמו הש״ס הגדול ברלין והאלפסין והרמב״ם
הגדולים והחומשים מקראות גדולות משלי ישראל, והעשרים וארבעה ממקראות גדולות
הנ״ל עם פי׳ רד״ק המפורסמים ביפים והדרם וש״ע הרב ושארי מינים מהאויפלאגען וסטע-
רעטיפים שלי עד כדי מאה ועשרים מינים, כן מהש״ס יוכל כל קונה להשיג בכל עת
מן הכרך הראשון עד כרך 19, ומהאלפסין מן הכרך הראשון עד כרך 8 ועד בכלל, וכה
ישיגו מן הש״ס והאלפסין ס״ה 27 כרכים, ובעז״ה במהרה בזמן קרוב אקוה לגמור כל
חלקי הש״ס והאלפס אחד לא נעדר
גם מן הרמב״ם יוכלו הקונים להשיג מידי זאצען שלמים כן על נייר רעגאל
בגליונות רחבות, וכן על נייר מאשין בגליונות רחבות וכן גם כרכים אחדים החסירים
לקאמפלעט הן מהש״ס והאלפס והן מהרמב״ם, מלא אמלא לכל איש איזה כרך שיהיה
דרוש לחפצו בלי איחור ועכוב כלל כרצון איש ואיש, כן אודיע בזה אשר בימים האלה
אדפים רשימת הספרים (קאטאלאג) הנמצאים בבית מסחרי עם מקחיהם פה, ואת רשימתי
זאת אשלח לכל דורש אשר ירשום רק את האדרעססע שלו מפורש, חפשי חנם לידו
עוד זאת אודיע לבל יסמכו עצמם הסוחרים והקונים על מכתביהם ששלחו לי
עד הנה בדבר מסחר וקנין ועל הפינקסאות שלי, כי מפני השרפה הנ״ל ומפני רוב הטרדה
במשך הזמן הזה נאבדו ממני הרבה פינקסאות ומכתבים לכן יאבו נא כל באי בברית
המסחר עמי חדשים גם ישנים לחדש ולכתוב באר היטב את האדרעססע שלו עם הבאהן
סטאנצע ועל איזה מסילה מהבאהן, וכן כל דבר הנצרך לו הכל בכתב מפורש כל דבר
בשמו, ולא יבצר ממני לעשות ולמלא כרצון איש ואיש, כיד ה׳ הטובה עלי ועל בית
מסחרי, ושלום על ישראל, ווארשא י״ז שבט תרמ״ב. מכבדם יהושע גרשון מונק
. г. Муигу Палевки № 19
S. G. Munk Nalewki No. 19
въ Варшавѣ.
in Warschau.הקמה לפסח מן הריחיים אשר „בזעגרזע". הנודע מאז שהוא יפה
ומשובה במינו, ומחירו מועט לפי הערך, ונעשה בכשרות גמורה בהשגחה ובשמירה
מעולה על צד היותר נעלה, כאשר יעידו עליו הרבנים הגאונים הי״ו בתעודותיהם
יהיה נמצא למכירה מן יום 1 פעברואר לשנה הזאת 1882, ונבקש את הסוחרים
הקונים החפצים לבוא אתנו במשא ומתן, לפנות אל הקאנטאר של הריחיים מן „זעגרזע״
סטאניסלאוו קראפיווניצקי בווארשא רחוב לעשנא N.40a, או אל הסוחר של מיני קמח
No 3 ה׳ ב׳ קראטקע. ווארשא, ברחוב נאווא-וויניארסקי
St. Kropiwnicki, Warschau Leszno No 40a.
B. Kratke, Warschau Nowo-winiarski No 3.אתכבד להודיע כי חדשתי והכינותי הציהאריענפאבריק שלי עצהיו״ט
והציהאריע וההאלב-קאפפע בכל הסארטען מהוללה בתשבחות עתה בכל הפרטים
נעימה לחיך ונאה במראה ואין בהם שום פקפוק על כשרות, ובדבר המקחים אתחרה
גם נגד ריגא גם נגד ווארשא. גם נמצא אצלי ציהאריע של פסח בכל הסארטען
אבקש לכבדני באופטראגע ואחד המרבה ואחד הממעיט יפיק רצון ואמלא
משאלותנו בהחוזר וגם פרייזקוראנטען אשלח לכל דורש
Moses Branisohn, Kowno.הודעה
רו
נאך אמע קוא
בילליגסטע פאסאזיע נאך אללען פלאָטצען
גארד אמעריקאס, געהערע אויסקונפט ער-
הילט פערדי׳ גארסעוויש, לייפציג
אגענטור געזוכט.העתקתי משכני מווארשויא לעיר מולדתי
סמארגאן, וכל הדורשים לשמי או לספרי
„מקור החיים" יפנו אלי על האדרעססע:
М. Медровичу въ М. Соргоцъ,
Виленскоя губ.אתכבדה להודיע בזה כי החילותי לטחון
ברחיים הקיטורי אשר לי בפה קמח על פסח
וסוחרי קמה שסחרו עמי עד היום, וכן
הסוחרים אשר לא ידעו מטוב סחורתי יוכ
לפנות אלי עפ״י האדרעססע הרשומה מטה
וישיגו קמח טובה ויפה מסארטען שונים
ובמקח השוה, עם הכשר מהגאב״ד דפה.
אהרן היילפרין ממעזריטש
אדרעססע
Aрошу Гальнершу Мелдзьдршксъ,
Слекоя губ.
Hספר „מציאות הנפש" מהרה״ח מו״ל
הצפירה במחיר עשרים קאפ׳. כן ספרים
שונים מכל המינים כן מכ״ע הצפירה,
המגיד הלבנון והשולמית בשפת זשארגאן,
כל ספר וכל מכ״ע במחירם הקצוב יש
להשיג מידי בווארשא. ואני שולח גם לכל
הערים הקרובות והרחוקות לאלה אשר יקדמו
פני בכסף מזומן. דברי המודיע נחמי׳ צבי
טשארנאוויץ דזיקא - גאס נומ' 8 בחצר
טייטעלבוים
אדרעססע:
. Паршсвичъ Варшава,
Дзикая улnnа 8.אכבד בזה להודיע לסוחרי יין גפן מערי
פולין, כי הבאתי ממדינות „קרים״ טראנס-
פארט גדול יין טוב מתוק וחזק אשר יעלז
בטובו מיין אונגארין. והנני מוכן להשביע
לכל קונה רצון, כי אמכור במקה השוה
לכל. והסוחר אשר יקנה אצלי יראה בטח
פרי בכל המיני יינות אשר יקנה אצלי
ולהקונה סכום הגון אפחת ראב״ד ידוע
אדרעססע שלי
А. В. Парогролскiя въ г. Лодзѣ.
שאלות ותשובותלה׳ עפשטיין אין בידינו הנומערין, להחברה שומר
ישראל, הנומער 29 אין בידינו, לה׳ יוסף מירסו
מענינים ומעשים כאלה לא נוכל להדפים, להאשה
פייגא עטקין, בלי ידיעת האדרעססע שלה לא נוכל
 להשיב.
З. Слонинскону Варшава. או
S. Sionimski in Warschau
Dzika No 25a.