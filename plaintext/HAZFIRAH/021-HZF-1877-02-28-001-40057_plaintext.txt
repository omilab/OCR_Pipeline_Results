SHAMA
ברוסיא ופולין.
 השולח במוקדם לשנה 5 רו"כ.
 לחצי שנה, 2,75 רו״כ.
 לרבע שנה 1,50 רו״כ. 
 ביתר הארצות 20 פראנק. 
 באמעריקא 5 דאללאר 
.E
מחירו באשכנז:
 14 רייכם מארק לשנה 2
 בעסטרייך 8 פל׳ לשנה
וכן לרבע שנה.
שכר מודעות:
מכל שורה קצרה 5 קאפ'. 
 עות.
מכתב עתי משמיע חדשות
י
א
בקרב עם ישרון, מכל הדברים הנוגעים בעניני המדינות,
לנישע
הררי-
דברי חכמה ומדע. ידיעות העולם והטרע
יוצא לאור אחת בשבוע, מאת
חיים זעליג סלאנימסקי.
 תוכן הענינים..דברי הימים, גראדנא. פינטשוב. פאלטאווא. פעריאסלאוו
ידיעות העולם והטבע. המים ותנועותיהם מאת
אברהם אבא ראקאווסקי, יאור- מצרים מאת בנימין צבי שיינפינקעל
אהבה שנאה וקנאה בין הדגים מאת יוסף ברי״ל. חדשות שונות.
חדשות ספריות, הודעות. שאלות ותשובות.דברי הימים
יביום 22 לחדש הזה פתח קיסר אשכנז את שערי הרייכס-
טאג, ויברך את הנבחרים החדשים אשר באו לשבת בקרבו
במשך שלשת שנים עד שנת 1880 קהל גדול מן הדיפלא-
מאטים היושבים בעיר בערלין, מן שרי המלוכה נכבדי העם,
נתאספו לשמוע דברי הקיסר ביום הפתח בית הנבחרים לכל
ארצות אשכנז. אחרי אשר דבר הקיסר אדות מצב הארץ
פנימה; אדות התקונים הנחוצים בקרבה; אודות החקים החדשים
אשר עתידה הממשלה להציע לפני בית מועד הנבחרים, פנה
אל הענינים החיצונים ויאמר: „הסכנות המרחפות כעת על פני
הענינים המדינים, לא תגענה באשכנז לרעה, ואין לארצנו לפחד
מהן כאשר תפחדנה איזה ארצות אחרות באייראפא. מיום
אשר החלו המבוכות בארצות המזרח ועד עתה, לא סרתי מן
דרך הפאליטיק אשר סללתי לי אז, ימין ושמאל. האסיפה
אשר היתה בקאנסטאנטינאפאל, לדאבון נפשי, לא הביאה את
התועלת המקווה ממנה, והוא להטות לב תוגרמא להסכים לכל
ההצעות אשר הציעו אדירי אייראפא לפניה בשם אהבת אדם,
ולמען כונן את השלום בארצות המזרח על עמודים חזקים אשר
לא ימוטו; אבל תחת זה הנה הביאו מועצות האסיפה לידי
כך, כי היתה לב אחד לכל הממלכות האדירות בנוגעלהערובות אשר עליהן לדרוש מאת תוגרמא, בעוד אשר לפני
האסיפה לא באו עוד בענין הזה לכלל דעת אחת. הדבר הזה
יתן לנו יסוד נאמן לקוות, כי לא יופר השלום בין הממלכות,
גם באופן אם לא תצא תקותנו אל הפעל, כי תטיב ממשלת
תוגרמא להוציא מעצמה לפעולת ידים את התקונים הנחוצים
להטבת מצב הנוצרים אשר תחת ממשלתה, ככל אשר דרשההאסיפה ממנה בשם כל אייראפא. ואם באמת תכזב התקוה
הטובה אשר יתנו בלבנו הבטחות ממשלת תוגרמא, והמשא
ומתן אשר בינה ובין סערביען ומאנטענעגרא ע"ד השלום. אז
כאשר השתדלה ממשלתי עד כה, כן תשתדל גם בימים
הבאים, בכל מקום ובכל זמן שטובת ותועלת ארץ אשכנז לא
תדרושנה ממנו לבור לנו דרך אחרת, להגן על הנוצרים
היושבים בתוגרמא ולהחזיק במעוזי השלום לבל ימוט; וביחוד
לשים שלום ואחוה בין הממלכות הנאמנות בברית אהבתן אתנו.תקותי כי יבתך ה׳ את מעבדי וחפץ השלום בידי יצלח״
הפרי הקורא הגבון יראה, כי לא גלה לנו הקיסר חדשות
בדברים האלה, רק הוסיף להגיד דברים הנשמעים לכמה פנים ,
כאשר עשו ויעשו הדיפלאמאטים מיום היותם ועד הנה. אולםעל זה ראוי להתבונן, כי לא הבטיח הקיסר, כי אשכנז
תשמור את השלום בכל אופן שיהיה, גם רמו, כי יוכל היות
אשר ילחצו המקרים את ממשלתו, לסור מן הדרך אשר עמדה
בו עד כה, ולהתיצב על איזה דרך ידועה, אם תהי דרושה
לחפץ אשכנז. והנה זה ימים רבים מחליטים מכה״ע, כי ממשלת
אשכנז תשתדל בכל עוז להטות לב עסטרייך להיות בעצה אחת
עם רוסיא ולהתאחד אתה, אם תגמור ממשלת רוסיא בדעתה
לשלוח צבאותיה לארץ תוגרמא; ואולי על זה רמז הקיסר באמרו,
כי עמל הוא לזרוע זרע שלום בין הממשלות הקרובות אל
אשכנז ומחזיקות בבריתן אתה, יהיה איך שיהיה, כל אלה אשר
דמו כי ידבר הקיסר ווילהעלם הפעם בשפה ברורה ויודיע מה
שלא נודע עד כה, יראו ויוכחו כי נכזבה תוחלתם.
בנוגע למצב הארץ פנימה, להעניות הרבה השולטתבקרבה, ולמצב המסחר והעבודה כי ירד אחורנית, אמר הקיסר
כי לדעתו אין סדרי הארץ אשמים בדבר שהרי גם בארצות
אחרות פגע הזמן לרעה בימים האלה. אמנם העם בארץ אשכנז
באמת יאשים רק את הממשלה בכל הרעה אשר מצאה את
אשכנז בשנים האחרונות. כי אמנם רב המחסור בארץ הזאת
עד מאד; רבים מבתי המלאכות היותר גדולים, אשר לפנים
נשמע שם כל היום קול פטיש וסדן, קול גלגלי מכונות הקיטור
וקולות אלפי אנשים אשר התעסקו שם כל היום, הם עתה
כמעט ריקים מאין אדם; במקום אשר לפנים עבדו חמשת אלף
פועלים, עובדים עתה שלש מאות; בעלי החנויות יושבים כלהיום וחובקים ידיהם בחיקם מאין קונה; בעלי האוצרות קופצים
את ידיהם; ובעלי עסק לוים ואינם משלמים. המסים והארנוניות
מרבים שנה שנה ומעמיסים על העם, וביותר על העניים, באופן
נורא מאד, לא יקר הוא החזיון לראות בחוצות ברלין בירת
אשכנז, כי ימכרו כלי איש ושמלתו לעורו, יען לא מצאה
ידו לשלם את המס לאוצר הממשלה, עתה ראה העם, כי
לא רבה היא הברכה אשר באה אל ביתו לרגלי נצחונותיו
הגדולים בשנות 70—71, כי העטרה אשר נעטרה בה ארץ
אשכנז לא תשביע אותו לחם, ומן המון המילליארדים אשר
לקחה אשכנז מאת צרפת שכר נצחון, לא בא אל כיס העניים
בעם אף פרוטה אחת, ונהפוך כי עוד גדלה הרעה אשר באה
עליו לרגלי גדולתו מן הטובה אשר נחל עי״ז, כי כל סך
הכסף הרב והעצום אשר בא לאוצר הממשלה, הוציאו על
תכסיסי מלחמה, על כלי משחית חדשים מקרוב באו, על
מתנות לשרי החיל הגדולים עם הקטנים; באי הבירזא האמינו
כי בא להם דור הזהב, ויחלו ליסד אגודות מאגודות שונות,
לבנות מסלות, לחפור בהרים, לכונן בתי עבודה ובתי מלאכה
שונים, שלא היה כל צורך בהם, ויקראו להעם לקחת חלק
בעסקיהם החדשים, בהבטיחם כי יביאו העסקים האלה
למיסדיהם כסף תועפות. העם היה במצב השכרון אשר הביא
עליו נצחונו הגדול ויאמין כי באמת ה׳ עושה ארובות בשמים
להמטיר על ארץ אשכנז שקלי זהב וכסף, ויביא איש איש
את מעט הכסף אשר בצלחתו לבעלי העסק, למען יכניס אחריכן מאות תחת האחדים אשר הוציא. בין כה וכה ושבר
הבירזא הגדול הביא גם שבר על הסוחרים ובעלי העסקים
העסקים הגדולים, אשר כרובם כן היה יסודם בשוא ונבנו על
אבני בוהו, התפוצצו לרסיסים. רבים מן המון העם אבדו בין
לילה את כל כספם אשר עמלו בו בזעת אפם ימים ושנים;
המסחר נפל לתהום תחתית, הבטחון אבד ואיננו, והממשלה
החלה להוציא כסף כאפר על צרכי החיל וכל תכסיסי המלחמה.
אז החל העם להתאונן על הממשלה, ורבים מן הנבחרים
צעקו באזניה, כי תכביד על העם הוצאות גדולות ונוראות על
לא דבר בכלכלה חיל רב ועצום בעת שלום; לא אחת
ושתים נשמע קול העם בהתלוננו על המסים הכבדים, במה״ע,
בספרים בבית הנבחרים. אולם הממשלה נשענת על רוב
הנבחרים, אשר הם מכת הנאציאנאל-ליבעראלים. הכת הזאתהיתה עוינה לפנים את הממשלה, ופעמים רבות התנגדו למעשי
הממשלה ביד רמה, עד כי נאלצה הממשלה לאיים עליהם כי
תסגור את בית הנבחרים. אולם אחרי המלחמות הגדולות אשר
נלחמה פרוסיא את עסטרייך ואת צרפת, רם לבם בעטרת התהלה
וכבוד הנצחון אשר עטר ביסמארק את ארץ מולדתם, וישובו
לכבד את ביסמארק ואת שטתו; מלבד זה קנה ביסמארק
את לבם בדברי הריבות אשר לו תמיד עם הכהנים הקתולים,
כי האמינו הנבחרים האלה כי היה ביסמארק ראש מורדי האור
מלפנים למלאך ההשכלה ומגינה, ויחלו להרכין ראשם לכל
אשר יאמר ביסמארק: הן. ולרגלי זה התכחשו לאט לאט לדעותיהם
הקודמות, עד כי מכל הליבעראליזם אשר היה חרות על דגלם, לא
נשאר להם באמת בלתי שמם בלבד. גם העם אשר עד כה
הרבה לבחר אנשים מן הכת הזאת, בחל בם לעת כזאת, ויחל
לבחר לו אנשים כרוחו, העוינים את הממשלה ואת הסדרים
הנכחים. וגם בערי הבירה כברלין ודרעזדען בחר העם מתוכואנשים הידועים בשנאתם להסדרים הנוכחים; עד כי הכת
הצעירה הנקראת בשם, סאציאל-דעמאקראטים, נצחה כעת את
הכתות האחרות; מספר הנבחרים המתחשבים אליה עולה עד
שלשה עשר, ומספר הבוחרים אשר בחרו באנשי הכת הזאת, הוא
בשמונה מאות אלף איש! ואם נזכור עוד, כי מלבד אלה
נבחרו עוד רבים מן הקלריקלים, הפולנים וכדומה, וכי כל אלה
הם מתנגדים להממשלה בהרבה פרקים מהלכות המדינה, אז
נוכל לנבא כי לא יהיה שלום אמת בין הממשלה ובין נבחרי
העם.בארץ עסטרייך לפי הנראה תשקוט המבוכה בקרב הימים,
כי כמעט עלתה ביד הממשלה למצוא דרך הרצוי, גם בעיני
נבחרי העם בעסטרייך וגם בעיני המיניסטרים האונגארים; ולפי
 הנראה הנה נכונה ממשלת אונגארן עוד הפעם ביד קאלאמאן
טיססא וחבריו, וגם אנדראסי ישאר על משמרתו, אולם אםתחזיק עסטרייך בדרכה בעניני ארצות המזרח, או תט אזנה
להמפתים אותה להרחיב את גבולה על חשבון תוגרמא — הימים
יודיעו.
הליבעראלים בארץ אנגליא הרבו בשבוע העבר לדרוש
חשבון מאת הממשלה, על מעשיה בדבר שאלת ארצות המזרח,
המיניסטרים ענו להם את אשר כבר אמרו פעמים רבות, כי
כאשר רחוק הוא מהם לצאת בחרב לקראת תוגרמא, כן אין
את נפשם לעמוד לעזרתה מול אויביה, אחרי כי לא אבתה
שמוע לעצתם לפי הנשמע חפצה ממשלת אנגליא להשיב את
צירה ה׳ עליאט לעיר קאנסטאנטינאפאל, בהאמונה כי בהיות
הצירים בבירת תוגרמא אולי יעלה בידם למצוא איזה דרך אל
השלום, בכלל שמענו בימים האחרונים מערי המלוכה בארצות
אייראפא, כי שבה תקות השלום לחיות בלב רבים, אם כ
לא ידענו ולא ראינו על מה ועל מי סומכים נביאי השלום
האלה.השלום בין סערביען ותוגרמא, לפי הנראה יצא לפעולת
ידים, כי קדמה ממשלת תוגרמא את פני מלאכי סערביען,
אשר באו לעיר קאנסטאנטינאפאל לגמור את דבר השלום, ברוב
כבוד והדר, ולפי הנשמע נכונה ממשלת הסולטאן לבטל את
כל התנאים הבלתי רצויים בעיני סערביען. גם מלאכי מאנטע-
נעגרא יבאו בימים האלה לבירת תוגרמא; אולם בלי תפונה
לא תהיה המלאכה נקלה לפניהם, כאשר היתה לפני, באי
כח ממשלת סערביען. כי תנאי השלום בין תוגרמא ונשיאות
מאנטענעגרא אינם פשוטים כל כך, ובלי ספק יבא לידי חלוקת
הדעות.בקרב הימים יתאספו נבחרי העם החדשים בסערביען
להתחקות על צפונות העם. לפי הנשמע, רוב 
הנבחרים החדשים הם מאוהבי השלום ומן המתנגדים להממשלה
הנוכחית, עד כי מוטל הדבר בספק אם לארך ימים יעמדו שרי
הממשלה בראש העם. — באמעריקא עוד לא נודע אל נכו
פשר דבר בחירת הנשיא; אולם לפי הנראה, יהיה רוב הדעות
לימין העים, והוא מן הרפובליקנים .גראדנא. חג הפסח יוצא בעקבותיו לבוא אלינו, כל איש
יהודי יודע להוקיר את החג הזה, יען שונה הוא
מכל החגים; בבתים אשר כל השנה מלאים רפש וחלאת טיט
בחג הזה ינוקו ויטהרו, והיה זה מנוחה. — החג כי יבוא
בארצנו, וכי ידרוך בבתינו, כל איש כעני כעשיר כעבד
כשפחה, אליו יקוו כטל מאת ה׳ להתענג עליו וישבעו עונג
ומנוחה ועל כל פנים צהלה. בחג הפסח יראו בני ישראל
כי עם אחד הוא בארץ בצדקותיו ובנדבותיו, וכל מועדי רגל
יקחו ישע מאת אחיהם ויושעו מנדבתם אשר יושיטו ידם לעזרה,
וכל רואיהם יכירום כי הם זרע ברך ה׳, הנה עם הוא אשר
שכרו אתו ופעולתו לפניו, יפרה ישע וירבה ישועה; זאת ברית
עם ישראל מני דור ודור ולא תמוש מהם ומזרעם נצח
חוק הוא לבני ישראל ומשפט לעם יעקב, להושיע אתאחיהם אשר מטה ידם לקדם את פני החג, כי אזלת יד תושיה
מנהם להכין עבורם לחם עוני; כי לא ככל החגים החג הזה
אשר על פת לחם חמץ יפשע בו איש יהודי, ונכרתה הנפש
ההיא מעדת ישראל. לכן לו לא קמו אחינו לקדם אותם במתנת
ידם, להכין למו ארוחתם ולהצילם מענים ומרודם, להשביעם די
שבעם במצות ותרומת כסף, אז ח״ו יגועו משפחות רבות
מחצי רעב. וכן הוא חוק כל עדת עיר ועיר מכל משפחד
משפחה אשר תאפה מצות, עליה להביא תרומה בבית הקהל,
וכן מכל איש אשר ידבנו לבו, והאופים אינם אופים את המצות
עד אשר יובא להם רשיון מאת אחד הממונים על הצדקה
מן הכסף הזה המובא בבית הקהל יחלק להעניים והאביונים,ובזאת שפרה להם חלקם, יחוגו את חגם וימלטו מעוצר רעב
ויגון. — עירנו גם היא תמנה בין כל הערים הגדולות, תחשוף
ימינה לכל נענה ונדבא, תפתח שעריה והלכו אליה עניים
ואביונים דורשי עזרה, תניק מחלב צדקותיה לכל רפה כח, וקראו
רבים לה „עיר הצדקה״, ונודע בתבל בניה וצאצאיה בתוך
יושבי חלד. — מראשית ימי חדש ניסן יפקידו פה נכבדי העיר
ממונה לשבת בבית הקהל ועל פיו תאספנה כסף התרומות
והכסף הזה יחלק לאביוני עיר להושיעם ולפלטם ממצוקותם
אפס לדאבון לבי עצור במלים לא אוכל, ואגיד חטאת מחלקו
הצדקה, וצעקת אביונים כי רבה, כי לא להעניים והאביונים
המחכים בכליון עינים לישועת הצדקה, להם הישועה. אין אחד
גלה עד עתה ויתעורר לדבר במכה״ע, הנבלה אשר יעשו פההמחלקים. המה יקדמו את פני הבדבורים האבוסים עבורם,
והאביונים ימונו מלחץ יגונם ומחרפת רעב, והיה בית הקהל
לנוה השמשים המחלקים, ועמק עבור להעניים והאביונים, אין
איש אחד מהגבירים הישרים בלבותם, שם לבו לדבר הגדול הזה
להקים את הצדקה על תלה, ולא יעשו הערומים והנוכלים
המזמתה, למלאות את בטנם מלחם אונים. מי המה המקבלים
מכסף התרומה? ולמי יחלק? הה! לאלה אשר לא יחסו
למו רק ברבורים אבוסים אוזים, ותרנגולים, אשר בהמה
שמן חלקם, המה — ימלאו טרף חוריהם, והעניים האומללים
ינוחו ליום צרה, כי רחקה מהם תושיה, כי על מי לא עברה
דעת השמש. — לו יבינו הגבירים הנכבדים לכלכל במשפט אמת
הצדקה, אז עליהם להושיב תמימי דרך וישרי לב בעת חלוקתהכסף, ולדרוש היטב, מי האביון אשר יבוש לבקש חנינה וחמלה
כי דך נכלם הוא להעניקהו מצור דבש הצדקה; הלא כל
יושבי עירנו אנשים ישרים, כולם ימהרו לצדקה פעמיהם, בראותם
כי אזלת יד איש, יהיו עליו לסתרה, יפרשו כנפיהם עליו
יקחוהו וישאוהו על אברותיהם, אך למי יתנו מפתח הצדקה
ההיא? ליד שמשים אוהבים לקחת, ואת משפט האביונים יגזלו
בשער. — לכן גבירים נכבדים! הבו לכם עצה, אל תמנעו עזרה
בעתה, עשו ברכה את האביונים במשפט ודעת, כי החג קרוב
לבוא, וצעקת הנענים והנגשים נשמעה בחוצות: „ומה נעשה
לטפנו האומללים״; וישועתם קרובה לבוא רק על ידכם, אם תתנו
זאת על לבכם. ואז ברכת ה׳ תחול עליכם והיה מעשה הצדקה
אחד משבטי ישראל,
שלום.פינטשוב בשבוע העבר גוע ויאסף אל עמיו הגביר המופלג
הישיש הנכבד בעירנו, מוה׳ אליהו ראפופורט ז״ל,
איש אשר מעודו ועד כה רדף צדקות, ויהי אחד מתופשו
התורה, למדן מופלג, ועושה חסד את כל דבא וקשה יום.
המנוח הנכבד הזה ישב יותר מששים שנה בעיר הזאת, וה׳
הצליח את דרכו ויגבר מסחרו ויהי לעשיר, וגם בעשרו הוסיף
להיות מעוז לדל. ויוסף צדקה על צדקותיו; בסוף ימיו הוציא
כאלף וחמש מאות רו״כ מכיסו, ויבן כמו רמים בית מדרש
נודע לתהלה פה (כאשר הודיע בעתו הסופר מדזיאלעשיץ בהצפירה
ש׳ שניה 42). כאשר יצאה נפש המנוח מגוה, באו אנשי חבורה
הקדישא לעשות את החסד האחרון עם המת, ובאשר כי כבודו
היה יקר בעיניהם, לא הקשו לשאול, ויקצבו מתת מאה רו״כלדבר טוב, והאבלים נענו לדבריהם כרגע. אך עד מהרה
נהיתה העיר כמרקחה, והחבורה החלה להשמט מבלי דעת מדוע
ולמה, עד אשר נודע כי רב העיר נתן צו לבלי יקברו את
המת עד אם ישקלו על כפיו שמנה מאות רו״כ. גם לדבר הזה
כמעט אמרו האבלים טוב, לולא ידעו את הרב ואת לבו, כי
לא לטובת העיר יאמר לעשות ככה, כי אם באשר כי לבו
רע על המנוח, על כי לא ידע לעשות לו חונף בחייו ולכוף לפניו
כאגמון ראשו הדבר הזה העלה אף האבלים ולא מהרו לתת
צדק לחפצו, ובין כה וכה עבר היום, והמת שכב על הארץ
עד יום המחרת לפנות ערב, עד אשר נתן הכסף הדרוש על
וד הפטיש החזק, ועד אשר נתנו כמה מאות רו״כ גם על יד
אחרים אשר התעוררו לקול הרב... אנשי חבורה הקדישא,
אשר היושר נגע אל לבבם, התמרמרו על עקשות הרב, אך
לא יכלו לפצות פה נגדו כי לא הסכינו בזה; והרב העירככה את כל חמתו על המת, אחרי אשר לא יכול להפיל אימתו
על ההי, ומדוע? באשר כי בחייו לא נתן המנוח את כבודו
למרמס לרגליו, באשר כי איש היה המנוח אשר לא חפץ
להרכיב אלוף לראשי כל בני העיר, למעשיהם ולדעותיהם, איש
עקש; ובעבור אהבת-עצמו, הניח גוית מת על הארץ לילה ויום, דבר
חמור אצלנו היהודים פה, מבלי להביט אל כבוד תורת המנוח
ומצבו החומרי אשר ע״פ יושר נתיב לכבדהו כדחז״ל? — האם
כה יעשה איש אשר יאמר להורות צדקה לאחרים? האם זאת
היא תורת המורה צדק לאמר לאחרים: ראו ועשו כמוני? או
האם לא יראה כל איש אשר אך עינים בראשו כי אך למען
הראות לכל כי רב הוא, כי כה רבנותו חדש אתו לתת
חתיתו על כל כל באי שער עירנו יודעים את הרב ואת
שיחו, וידעו גם את לבו על משפחת המנוח, או האם יחשוב
הרב בלבו כי סתום וחתום הדבר לפני בני עירנו, מבלי לדעתכי אך על אשר לא שאל המנוח בעצתו בבנותו את ביהמ״ד
כי לא הניח לו מקום פנוי להתעסק ולהתגדר בו, כי כלה
המנוח ענין גדול כזה מבלי אשר הוא, יתרגז ויתקצף, יעיר
עליו את כל חמתו? או האם ידמה כי אין יודע פה, כי אך
אחרי אשר נודע לו, כי לא הוא יהיה המחלק להיורשים חלק
בחלק, אשר הוא יחרחר מדנים בין אחים ואחיות, ואיש על
מקומו יבא בשלום, כי אך אז מלאו לבו לעשות את אשר עשה?
שם הכותבפאלטאווא. ביום 23 לחודש יאנואר הזה נתכבד החכם הכולל
כש״ת מהרי״ל זיידינער, רב לעדת ישורון דפה,
לקבל מאת נציב המחוז (גובערנאטאר) מעדאליא זהב, אשר הואיל
הקיר״ה להאציל לו ביום 10 דעקאבר העבר, והמעדאליע מעבר
מזה תמונת מלכנו הצדיק, ומעבר מזה כתוב Sa ycepдie, לשאת
על הצואר על פתיל סטאניסלאוו אדמה כי לא למותר יהיה
לתת לפני הקוראים דברי נציב המחוז בתת לו המנחה הטהורה
ההיא, וכה דבריו: „הא לכם חסד הממשלה! אני אשמח תמיד
בגמול אנשים ישרי לב בלי הבדל דת". ואלה הדברים אשר
השיב לו הרב: יואל נא אדון נכבד לקבל תודתי על אמונת
אומן אשר יצק עלי עד כה עוד ארהיב עוז בנפשי לבקש
לתת אמון בי גם לימים יבואו, ואנכי על משמרתי אעמודה
להפיק רצון מאת הממשלה הרוממה. מי הוא אשר ישים לנגד
עיניו תועבות לופאשקא שר המחוז וואסלוי ברומעניען, ולא
ישמח לבו על הדברים הטהורים היוצאים מפי שר המחוז הנ״ל
ובחסדי ה׳ ית׳ נוכל להתפאר, כי מלכנו הרחמן והישר
באדם, ישיש לעשות צדק לכל עבדיו מבלי הביט אל צור
מחצבתם, ורק לפי מעשיו יהולל איש, ואתה ויידינער! לך
בכחך זה והיית למופת לבני עמך עלה והצלח, ועל פני
כל העם תכבד
אליעזר חיים ראזענבערגפעריאסלאוו מפעלי האדון הנכבד הנושא על שכמו משמרת
Лeaрoнъ .שופט השלום בעיר פעריאסלאוו. ה
יחי', וחסדיו הרבים אשר הוא
פועל ועושה עם כל יושבי עירנו בכלל ועם אחב״י בפרט,
הציקוני לערות רחשי תודה וברכה לפני כבודו הרם והנשא,
בשם כל קהל אחב״י בפה, כי דגול הוא באומן רוחו וישרת
לבבו, וכן באהבתו לכל אדם, מבלי הבדל אמונה ודת, ומבלי
לבבר את הנוצרי על העברי, לא ישא פנים לסגני וחורי הארץ,
ולא יבוז גם ענות עני ואביון, כעם ככהן, כעברי כנוצרי כולם
בעיניו נשתוו; הוא יעמוד תמיד לימין הצדיק בריבו. יציל את
 אין אונים מידי עריץ, ואת העשוק מידו עושקו כח; ומלבד כי
נעלה הוא בעניני המשפטים בדברי ריבות שבין איש לרעהו,
להבין ולהכיר מדברי הבעלי ריב — כיד חכמתו ותבונתו הטובה
עליו — עם מי מהם הצדק, עד להפליא, ומרבה לחקור העדים
בשכל נמרץ והגיון ישר, משתדל בכל עוז לתווך ולעשות
שלום בין בעלי הריב בטרם ימצה עומק הדין, ולא יעצור דבר
משפט אשר יגישו אליו; מלבד זאת צדקה וחסד בימינו
ומשתדל תמיד לטובת הכלל, והבט אל עמל לא יוכל עצתו
אמונה ושש לעשות צדק, ובגלל זאת יכבדוהו השרים להיות
ראש המדברים בכל בתי מועצות העיר, ובהיות האסיפה מנבחרי
העיר acnie בלשכת הגאראדסקוויע אופראווע בשנה העברה,
חוו רבים מהם את דעתם, להמעיט מספר בתי המשקאות
בפה, ועל המעטים אשר יהיו יושם מס גדול; עמד האדון
היקר ה׳ ראמאנאווסקי יחיה, והפר עצתם וקלקל מחשבותם, ויוכיח
בדברים נמרצים, כי לא טובה עצתם ע״פ מוסדות היושר
וחוקי הצדק, אחרי אשר יסבו בזה נזק רב להממשלה, וחרפת
רעב חסר וכפן לרבים מתושבי העיר אשר רק אל מכירת
היי״ש ישאו נפשם ונפש בתיהם, ובלעדם יכרת אוכל מפיהם
דברים הישרים לא חטאו המטרה, וכלם הסכימו לדעתו. גםבעת שהיתה הבחירה החדשה על נכבדי הנבחרים, ואחד מהצלע-
נעס אשר היה עד כה ה׳. הוא איש רע למאד והצר לרבים
מתושבי העיר, ורק מסבות שונות - אשר אין חפץ לגלותם
בשער - עלה בידו גם בעת הבחירה החדשה אשר לבניו נצחו
שחוריו, הגיד לו ה. ראמאנאווסקי דברים נמרצים לפני כל
הנאספים כדברים האלה. „ראה! הן נבחרת להיות צלען גם
לימים הבאים. אך הזהר והשמר לבל תדרוך עוד ברגל גאוה
על ראשי האנשים אשר הרכיבוך—למרות רצונם — אלוף לראשם.
הט אזניך תמיד לבקשתם וקבל פניהם בסבר פנים יפות,
אל תבוא עליהם בעקיפין וכו׳ וכו׳", והוא הבטיח למלא דבריו
ועתה הוא הולך שחוח לפני ראשי העיר וכופף את ראשו בקרן
איל. ולמרות רוחו וטבעו ייטיב פנים גם לעניי-עם, ויעבוז
משמרת עבודתו באמונה; אלה וכאלה הם מעשי האדם הנכבד
הזה, אשר בם הראה לנו למדי, לדעת את תום דרכו ויקרת
רוחו הטהור, ועוז אהבתו ואמונתו ליושבי עירנו, כאשר רק
האמת שם למטרת חפצו ותעודתו עלי אדמתו. הה אדון נעלה!
במה נכף לך ובמה נקדם הוד פניך?
יואל נא אלוה, ויתן לך חיים ארוכים חיים של שלום
וטובה, ירכיבך על במתי האושר והעושר ויגדלך, וינשאך
למעלה למעלה, תבלה ימיך בטוב ושנותיך בנעימים. שמך
נכון לעד זכרך לא יסוף מאתנו לעולמים, כחפץ אוהבך
ומוקירך בערכך הרם והנשא המשתחוה לפני כסא כבודך
הכו״ח בשם כל קהל אחב״י בפה, המתפללים בעד שלומך
מנחם לוי לעווין איש- ניעזיןי
ידיעות העולם והטבע.המים ותנועותיהם
(המשך מגליון 7)
עוד בימי קדם דורות עולמים, כאשר הגיעו חיל צבא
נעארכוס שר צבא אלכסנדר המוקדוני אשר עבר ירכתי ארץ
וים רחוקים, כאשר הגיעו אנשי חילו אל אשרות הנהר הינדוס,
השתוממו לראות על חופי הים בחליפות וצבא, עלית וירידת
המים, דבר אשר מעודם לא ראו על חפי ארץ יון ואזיא הקטנה
ארץ מגורתם; ואם כי נלאו למצא הפתח ולדעת פתרונים
להדבר ההוא אשר כמו זר נחשב בעיניהם, בכל זאת במעט
ימי מגורתם במקום ההוא התבוננו וימצאו חשבון, כי המחזה
הזר הזה, בעבותות נעלמות קשור הוא אל מצב הירח וצבא
חליפותיו, ואמנם הירה הקרוב אל הארץ מכל כוכבי רום, אם
כי קטון הוא בכמות חומרו מכל הכוכבים אשר בקהל כוכבי
הלכת יחד כבודם, ובצדק קורא לו שם המאור הקטן, בכל
זאת יען כי קרוב הוא, ימשוך בכח המושך אשר לחומרו ויגביה
את מי הים הגדול השוכב דומם ושוקט במלא רחבי גבולו
המים האלה יגביה כמו גד והיו לגל גדול ומשברי מים; והגל
ההוא אם כי בראשית יצירתו מצער הוא, אך אחרי כן ישוב
ושנה פניו. הירח אשר מכל מלוא רחבי הים יקבץ את הגל הזה
בכח משיכתו כי עז ויאחזנו בכחו. הוא יצררנו בכנפיו גם
אחרי כן, וכאשר יאחז דרכו מסביב לארץ מגורתנו כן יוסיף
למשוך בכחו את הגל הזה אשר ברא אף יצר; הגל הזה,
לוא לא היה לו מפריע על דרכו אשר הוא הולך סביב הארץ
בעקבות הירה, לוא לא עמד דבר לשטן לו, כי עתה כעת
הגיחו מרחם תהום היה כלא היה, ואך מצער וקל היה על פני
מים; אולם התחתים רבים מונחים על דרכו אשר לא יתנו לו
ללכת למישרים ולנתוס נתיבה ישרה לו, המה יגדרו דרכו
ויתיצבו נגדו כצר. לכן גם הוא יחליף כח ויחגור שאריתחמות לדרוך על במתי ים וללכת בדרך אשר תנחהו הלבנה
ממרומי שבתה. בלכת הגל אשר נקבץ על הים השוקט
בלכת הגל הרחב והנמוך הזה למסעיו, הנה אך למצער ילך
במקום רחב ידים בלי שטן ופגע, כי הנה אחרי רגעי מספר
כבר יבוא בין המצרים גדר מזה וגדר מזה, פה האללאנד
החדשה מעבר מזה, שם אזיא הדרומית מעבר השני יתיצבו
נגדו וילחצוהו משני עבריו עדי כי יאכפו עליו אכפם להגביה
למרום שיאו ולהיות לגל גבוה ונשא; כן יסובב את קצה אפריקא
הדרומית; כשעה אחרי כן אחרי אשר הגיעה הלבנה עד מרום
קצה עד נקודת גובהה בגרעניוויך. הנה יבוא הגל לעומת פֿעץ
ומאראקקא, כשעותים אחרי כן ידחק לבוא בפרצה רחוקה בין
מצרי גיבראלטאר, ומשם ירוץ אורח על חוף פארטוגאל. בשעה
הרביעית ישתפך אל תוך תועלת לאמאנש, ויעבור את חוף-
ענגלאנד המערבי; על ידי סלעי המגור אשר על חוף אירלאנד,
והאיים הרבים אשר צפונה תקעו יתדם אשר יעמדו כאבן נגף
וצור מכשול להגל על דרך מרוצתו, ירום ונשא וגבה מאד על
כן ירומו בשעה השמינית מי הים הצפוני בקצהו העליון, ומי
הנחל פיארד הנארוועניי - וכאשר ישובו ויתאחדו גלי הקאנאל
עם גלי הנארדזעע יחדיו, אז יחדיו יבואו וידחקו עם בואם
בשעה האחת עשרה ושתים עשרה עד עשרים פרסאות אל תוך
העלבא.
ובעת ההיא אשר יסובב הגל הזה במעגלה עד בואו אל
נבכי העלבא נחל קדומים, הנה חלק הגל השני אשר בהפרדו
יהיה לשני ראשים, הנה החלק השני ירוץ אורח על קצה
אפריקא הדרומית, אל חוף אמעריקא המזרחי, ובמרוץ גדול
ונפלא במרוץ מאה ועשרים פרסאות הים בשעה אחת, ירוץ כגבור
משכיל אל ירכתי צפון, ובמקום אשר ילחץ שם בין המצרים
ובין זרועות הים כמו אצל פ. ונדהיביי, ישא במרום שיאו עד
שמונים רגל במדה! והנה אם כי מפני שם סער ושואה יחת
כל גבר, ועליית המים קטן הוא בעיניהם; אולם אם נטיבלראות, הנה כאין וכאפס יחשב בעינינו סער מתחולל עם כל
עזו ותעצומותיו; כי הנה הסער גם אם ירבה עצמה ויתחטא
ברעש ושאון, הנה גם אז לא יעצור כח לבוא בהמון גליו רק
עד חמש פרסאות אל תוך נחל העלבא, וגלי הסער אשר
ירומו כהררי עד אצל הקאפ⸗הארן, אשר כל יורדי הים באניות
יאמרו כי נורא המקום הזה כאשר יירה בים גלים. הנה הגלים
היותר גדולים אשר יגביה הרוח, לא יגיעו רק עד עשרים וחמש
רגל, וגם בנבכי הים, בעומק חמשה עשר קלאפטער לא יודע
כחו, אך שוקט הוא הים במכונו שם עדי כי הצוללים יוכלו
להתמהמה במצולות ים אז מבלי חת, ולעשות מלאכתם באמונה
באין פחד ומגור מסביב.עתה עלינו עוד לשית לב ולכונן לחקר התנועה השלישית,
אשר יומם ולילה תטלטל טלטלה גבר את מי תהום רבה, ומבלי
הכף תהפך ידה עליו לבלתי לתת מנוח לו אף רגע, כי אמנם
כמו אשר בכל יצורי תבל ומלואה בכל צבאות שמים ויצורי
ארץ, התנועה היא חיים, והמנוחה מות, כן גם לוא אך רגע
שקט הים במכונו ומימיו לא רתחו ולא דמו כבדוד וקלחת, כי
אז גוע כל בשר יחדיו אשר עלי אדמות, מקטב ישוד צהרים
אשר שם מחנק לנפשו, כי עד מהרה באש הים ותעל צחנתו
מכבד פגר בעלי החיים וצמחי אדמה אשר ירקבו בתוך חיקו
אשר קבר עולם הוא למו, ואשר יתגלגלו שם תחת שואה
מימי עולם ושנים קדמוניות*). גם התנועה הזאת אשר מרפא
בכנפיה וממנה תוצאות חיים לכל אשר נשמה באפו, ולכל היקום
אשר בארצות תבל, גם התנועה הזאת אשר על שרשי רגלה
נתחקה כעת ונבארנה די-באר, גם היא ככל חקות שמים, כעבדים
אשר יסודו אל משמעת אדונם הגדול, השמש מלכת השמים,
גם היא כמוהם ממנו תוצאותיה ואל זרועה תיחל. אל המאור
הגדול הזה אשר לא רק בכח משיכתו כי עז, כרועה עדרו ינהל
את רבבות נבלי שמים וכל כוכבי אור כבמחולת המחנים מסביב
לו, אך בקרני אורו וחומו אשר יפזר ביד נדיבה, גם את האויר
והמים ינהל וינהיג בתקופתם העולמית, אשר התוה למו יוצר
בראשית מיום כונן ראש עפרות תבל, והשמש הזה הוא ינער
את מימי הים עליונים למטה ותחתונים למעלה, ובזה כבכל
פעולותיו הרמות והנשגבות, חיים וחסד יעשה לכל יושבי תבל
ושוכני ארץ, אשר אם אך יסתיר פניו מהם יהיו כלא היו ויאבד
זכרם מני ארץ. את התקופה האחת אשר להמים בהתנשאם
בתמונת עבים ואדים אל על ואשר בעינינו כלא תחשב, כבר
הביאוני במשפט; ואולם התקופה הזאת אשר כעת ידובר בה,
ואשר יסודתה באחד החקים והתכונות אשר להיסוד הנפלא הזה,
התקופה הזאת כאין וכאפס תחשב בעיני בן אדם אם יראה
לעין, ואולם מה רבו פעולותיה ומה עצמו כחותיה העצומים.
(המשך יבא)יאור-מצרים(מכתב נוסע משנת 1875)
מצרים תכונה בצדק בשם „ארץ הפלאות". באשר נקבצו
ובאו בה שכיות החמדה, סגולות עתיקות ופלאות ונצורות מימי
קדם, אבל העולה על כלנה הוא ההוד וההדר אשר שוה עליה
אביר הטבע ביד נדיבה. מערות-החנוטים בהיכל המתעה, ששם
תערב שנת עולמים על דורות קדומים; שרידי אדמנות מלכי פרעה,
*) ומה רמו ונשנבו דברי חז"ל אשר כל רז לא אנס להם, ובמעטה
הגדותיהם אשר עליהם שננו אנשי- לצון לשונם, יודיעו תושיה וחכמה
בדברים העומדים ברום עולם המדע, הלא כה דבריהם (בבא בתרא ע"ד
כ'). ואלמלא מים מכסים אותו (ר"ל את השר של ים השוכב מת על
קרקעיתו, כמליצותיהם) אין כל בריה יכולה לעמוד מפני ריחו וכו' שנאמר
כמים לים מכסים, עיי״ש.אשר לא אבדה יפעתם גם בצוק העתים; פארי העמודים אשר
בחצרות המות במוף. כל הדברים הנשגבים האלה הלוטים
בצעיף התעלומה, אמנם יצודדו נפשות, אשר שאר רוח השירה
להן. אבל במה נחשבו נגד נחל קדומים הגיל, הנפלא והנערץ
והדרת הזקנה חופפת עליו. משנים קדמוניות מלא לאט לאט
ברפש ובצה את לשון הים הרחב, אשר היה לפנים בין משך
גבעות מדבר לוב ובין הרי מדבר ערב, ויכונן ויחולל את הדלתא
הפוריה להחיות עם רב, ועוד גם עתה יגדילה והיו תוצאות
גבולה כמעט הים התיכון. הגשמים היורדים לתקופות השנהברמות אביסיניען ובארצות אזור החם באפריקא התיכונות, מהב
תוצאות לתגבורת היאור בכל אורך מרוצתו הימה. בקאירא תחל
תגבורת המים אך בראשית החודש יולי, מהעת הזאת עיני כל
עם הארץ נשואות אל היאור, כי ממנו פרים נמצא. הוא נשמת
רוח החיים באף כל היושבים עליה, ואם לא ימלא את פקודתו
באמונה, כמעט ימיט עליהם רעה נוראה והארץ תשאהלא יפלא אפוא בעינינו, כי המצרים הקדמונים נתנו כבוד
אלהים להיאור הזה, המחלק להם חיים ברצונו וחבלים באפו
הקדישוהו ויעריצוהו; כי צפו בכליון עינים על עלות הכוכב
ויריום בשמים, אשר לאות ומופת על בוא שטף-היאור נחשב
בעיניהם; כי שמרו מכל משמר את החגים והמנהגים אשר
לכבוד היאור, וידקדקו על כל קוץ וקוץ כחוט השערה, פן ישיגם
חרון אפו הנורא ומי יכילנו; ועוד העמיקו שחתו להקריב ל
קרבנות גם מן האדם, ומדי שנה בשנה השליכו אל תוכו נערה,
אשר הלבישוה מכלול ויעלו עליה עדי עדיים ככלה.
אם כי הזמן, אשר ידו הויה בכל. חלל את יפעת חג שטף
המים, בכ״ז גם עתה יתר שאת לחג הלאום הזה על כל מועדי-
אל האחרים; כי כל עם הארץ, בלי הבדל דת, כיהודים, כמחמדים
וקאפטים יחוגו אותו יגילו וישמחו בו.
החג הראשון יחול ביום 17 לחודש יולי. תגבורת היאור
אף כי תשמור את מועדה, בכ״ז הנה לא תבוא כפעם בפעםביום אחד ובשעה אחת. אבל הערבים יאמינו, כי בליל 17 יולי
וזלו שחקים אל תוכו נטף מים, והוא ציר שלוח ממרום להעלות
את היאור על גדותיו. יושבי קאירא ובנותיה יבלו את הלילה
הזה על שפת היאור בנגינות, במשתה הקאפע ובספורים, אם
בתוך הבתים הבנוים לארכו, או תחת שמי ד׳. המחמדים
אשר בעיר ינהרו בלילה הזה אל קבר אחד מקדושיהם,
איסמאיל אימבאבי. בכפר הקרוב הנקרא על שמו, אשר ממול
כולאק, וליל-מותו זה, אשר יחול בליל אנ-נאקטו (ליל-הנטף)
קודש הוא להם למקרא הקאראן, לתפלה ותחנונים ולמחולות
בלילה, הזה תציננה המצריות בצק בקערה מלאה מים
מחוץ לחלון הבית, והיה אם עלו על הבצק בן לילד
אבעבועות, ינבאו רב טוב מהיאור, ואם לא, תבוא רעה עלהארץ.
מראשית החודש יולי יודיעו כל מכה״ע את מצב המים .
כן יבשרוהו לבתי הפקידים הראשים בבוקר בבוקר, וגם בבתי
האצילים והנכבדים אשר בעם יביא איש עתי ידיעות ע״ד תגבורת
המים, חדשות לבקרים. המבשרים האלה הנקראים בשם
מונערדי ענ-גיל" ישאלו את פקיד (שייך) מודד היאור טרם ישוטו
בעיר, ואת אשר ישים הוא בפיהם אותו ישמרו לדבר. בני מרום
עם הארץ יתנו להם משכורת מצערה, ומבלעדיהם אך יפרס
להם להם. לכל מונעדדי ילוה נער קטן, ושניהם יתנו בכרוז
הנהוג קולם. בשורות המונעדדי תמשכנה כחמשה שבועות. בער
יגאו המים עד 16 פיקקען, יעבור המוננעדדי בחלק-העיר אשר
לו, ואחריו המון נערים ימשוך, נושאים בידיהם דגלים בשלל
צבעים. ויחדו ישאו קולם ירונו: כי בא מועד-הקץ לתגבורת-
היאור (וויפא-ענ-גיל), וכי תפתח הממשלה את תועלת הקאלג, למען
הוליך את מימיו דרך העיר
מודד היאור (גילמעססער), בלשון ערבית מיקיאס, אשר
בא זכרו בכתבי הרמזים העתיקים כסמל החלוקה הנכונה, הוא
דבר נכבד מאד להמצרים, באשר יבשר את שני הרעב והשבעבטרם תבואנה, ויעמוד על אי הגיל, רהאדא, אשר בשדי חמד,
וברוח החן השפוך עליו משך את עין פחות הכליפים, אחרי
נפול ארץ מצרים ביד הערבים. בית הנשק המפואר, הגנים
הנחמדים והמצודה הבצורה אשר היו פה בימים עברו, כבר ספו
תמו מן בלהות הזמן וישאר אך העמוד ההוא, אשר הוכן
באמצע המאה הט׳ עם הכפה החדשה הנעשה עליו בפקודת
הסולטאן סעלים 1. אם לא יעלו מי היאור עד 14 אמה (עלען),
שנת בצורת באה לארץ. בהרום המים עד 15 אמות עם 10
אצבעות (צאלל) יפתחו את תועלת היאור, אשר תחצה את
העיר קאירא לשנים, בקול רנה ותודה והמון חוגג. כמעט
תמיד יגאו המים בעת השטף עד 16 אמות. תגבורת היאור
היותר נשאה, אשר בא זכרה בספר התולדה, הגיעה עד 18
אמות עם 10 אצבעות, ואז היה שבע גדול בכל ארץ מצרים;
והיותר שפלה — 12 אמות עם 9 אצבעות, ותלה כל הארץ
ללחם.
אדמת המודד היא עתה קנין האססאן פחה, וארמונו נכון
בראש האי יפה גוף הזה, לא יסגר לפני הנוסעים, ואנכי בקרתיו
פעמים רבות ועיני לא שבעו מלראות את המחזה הנחמד, אשר
אין ערוך אליו הנשקף מעל פני האי, אך סבות מסבות
שונות מנעוני מהיות שם בקיץ בימי שטף היאור, ולכן שמחתי
מאד לראות את המעצורים כעשן כלו ואת תאותי עוד מעט
באה ונהיתה, ואלך לקאירא הישנה, למען הגיע משם למחוז
חפצי, אל מודד היאור. - נער ערבי יפה- תואר העבירני עד
האי בסירת-הדוגה אשר לו, ואנכי שמתי פעמי לארמון הפחה.
אבל עוד לא קרבתי אליו והנה מתלאה! פתאום קפצו לנגדי
כמו צמחו מעפר, שני סריסים (אוינוכען), אשר משחת מאיש
מראיהם, ויתנו עלי בקולם קול עוז: „פיה הארעם גווא" (פה
הרמון הנשים). אנכי בנתי לרעם מרחוק, כי לא יתנוני לבוא
ואשוב לשכני במפח נפש.
(סוף יבוא)אהבה שנאה וקנאה בין הדגים(סוף מגליון 7).
אמנם לשעשועי ידידותם יבוא הקץ, כראותם כי זר יקרב
להתערב באהבתם, וכי נכרי הולך ובא אל מקום מועדם
האיש ורעיתו או אם אומר בשפה ברורה — הזכר והנקבה,
ימהרו כחץ מקשת לקדם את פני האורח לא-קרוא, יתנפלו
עליו בחמה אפם, ידחפוהו למדחפות, ידיחוהו מדחי אל דחי,
ומנוחה ידריכוהו, עדי יגרשוהו מהסתפח בנחלתם. ואם לפעמים
הזר הקרוב אליהם יעוז בהותו, ובגאות זדון ירהיב עוז בנפשו
לעמוד על נפשו, ובעברת זדונו יהרוס לבוא ביניהם, הלא אז
יעטו כמעיל נקם ושלם, ובזרוע חשופה ונטויה יכוהו הכה ופצוע,
יגיחוהו בצד ובכתף, ובשניהם החדות ישכו בו עד זוב דם
יפרצוהו פרץ על פני פרץ. ועל פי רוב לעת כי יגודו עליהם
גדוד דגים, שודדי עוז מבטחם, הלא אז אך הזכר יגביר חילים,
ואת רעיתו לא יתן לקרבה אל מקום המערכה, ואך הוא לבדו
בשארית כחו ילחום מלחמת תנופה, יערה למות נפשו, ולא יתן
לזר קרוב אל מקום מועדם. והיא אך מרחוק תעמוד, תביט
ממכונה אל המתאבקים, ובעיני חמלה תלבב את בן בריתה,
ונפשה ברעה תתמוגג לבל יפול שדוד לפני בני עולה.
אחרי כי הריעים האהובים תרו חתרו ומצאו תיבה ריקה,
אשר יוכלו לפקוד שם זרע מעיהם, או לפעמים אחרי כי ישוטטו
ולא ימצאו תיבה אשר תשא חן לפניהם, ואך ביד חזקה
ובזרוע נטויה יתנפלו על אחרים לגזול מידם את מקום רבצם,
ולרשת נחלתם, ואחרי כי יצליח בידם להדיק תחתם את בעל
ריבם, לגרשם מן גו ולשבת תחתיהם; הנה אז הנקבה
תתבונן על התיבה ההיא ראשונה, תבחננה אם נאות להפקיד
בה את זרעיה, ואחרי כי תיטב בעיניה, תקרב אל המלאכה:תחל להתנועע ולהתנודד, תתרוצץ מפנה לפנה, ומעבר אל
עבר, ובמרוצתה ובתנועותיה החזקות תפיל גרגידי חול, ותרפוד
בחרוץ עלי טיט, והיה החול למשכב וערש להניח עליו את ביציה
אשר תמלט. ובכלל הנקבה לא תחל מלאכתה אם לא יהיו המים
מי שחו, עמקם מן 17 עד 2 אצבע.
בעת אשר הנקבה ידיה מלאות עבודה, להכין משכנה,
לרבד ערשה ולמלט ביציה רגע רגע, הנה אז הזכר יעמוד עלהמשמר, מבפנים בביאה, בעינו האחת יבחון את עקרת ביתו,
אל מלאכתה אשר תעשרהו עושר רב בהמון אלפי ביציה.
ברבבות זרעיה אשר תפלט; ובעינו השנית ישקיף ירא ויביט
אל כל עובר אצל משכנו, ואל כל אשר דרך ביתו יצעד, ואל
כל מקרה ומפעל אשר יקרה ויאת סביב משכנות מבטחו, ישים
"ב; בעת ההיא זרה נפשו מתאותו, לא יתאוה דבר. גם
ממתקי אכלו לא ינעמו לחכו, וזהמתו חיתו גם מאכל תאוהואוי לו לאחד מעזי הפנים וחזקי מצח אשר יהרם לגשת
אל המצפה, מקום אשר הזכר יעמוד כצופה, או כלהט החרב
המתהפכת לשמור את דרך מבוא משכן ידידותו, לבלי קרוב כל
זר פנימה; כי אז בחמת נקם, באיבה ורצח, ידלוק אחריו עדכי ירחיק את אויבו הרחק כמטחוי קשת, והזר אם יקשה ערפו
לשוב על עקב בשתו, כי אז גם דם ישפך.
לפעמים יקרה אשר בעת כי הצופה ירחק נדוד לרדוף
אחרי אויבו, או כי יתמהמה בשדה קטל בהאבקו את שוטנוובעת ההיא בהשאר רעיתו בדד במועדיה, עזובה ונטושה
במשכנה מבלי דודה מגנה וקרן ישעה, מבלי אלופה כרוב
הסוכך עליה, הנה לפעמים יסור זר אל האוהל, ויקרב אל
הגלמודה והשוממה בסתר מחבואה, וינסה לתגר מלחמה אתה,
בין כה וכה ישוב אישה הראשון עיף ויגע, אז יחדש את פני
המלחמה את האויב החדש אשר התכנס אל זבול משכנ
להחריד מנוחת שלום מעונו. אך הפעם גם רעיתו תהיה עזר
כנגדו, כי גם היא לא תחבק ידיה, תתאזר עוז לצאת לישע
אלוף נעוריה, ויחדו ילחמו ברוח גבורה עם העוגב הזה, אשר
רוח זנונים התעהו לקרב אל אשת רעהו יחדיו יכוהו יהלמוהו
ראש, וכמעט תמיד תעמוד ההצלחה לימין הרעים האהובים להכניע
גאון זד, הבא לרשת משכנות לא-לו
מי האיש החפץ לדעת מה עזה האהבה המקננת בלב
הפארעללים, ומה רבה קנאתם לאשר יקניאום, יגש אל הביבר
להתבונן בו, אחרי כי יעבור מועד מלט הביצים. הלא אז
יחזה בו (ר״ל בהזכר) את הפצעים והמכות אשר הוכה על אהבתו
ועל אהובתו, זוב דמו ומכתו האנושה. לפעמים מראשו ועד
זנבו אין בו מתום. כל אלה עדים נאמנים, כי לו במאזנים ישקלבעסו הותו ואהבתו, כי עתה האחרונה תכריע.
והנקבה אחרי כי חדל לה אורח לדת ביציה, אחרי כי
הריקה את כל קרבה, הנה אז יגש מאהבה, ובאהבים ונחת
לאט לאט ינחנה וידחפנה, כמו יסיתנה כי תעזוב את ערש
משכנה ותתן ידים לו, והיא לא תמרה את פיו, תסור ממקומה,
והוא יעלה על משכב דודיה תחתיה, למען הפרות והרבות אתביציה. בתנועה עזה ומהירה יתנועע אחור וקדם, לכל ארבעת
רבעי התיבה בקירוב בשר אל ביציה, ויתגרד בקרקעיתה של
התיבה, ירחף על ביציה, וידלוף נטפי חלבו עליהם, והיא
תעמוד בעת ההיא על המצפה לבלי תת כל אורח זר לגשתפנימה.
בכלותו מלאכתו גם הוא, הנה לא ישוב עוד אל המנוחה,
המרגעה זרה לו; לא ככל חי הפארעלל. ולא כמשפטם
משפטו, המה אחרי עמל נפשם יבקשו מנוח להחליף כח, לא
כן עמו, הפארעלל אחרי יגיעתו הרבה, אחרי טרחו ומשאו
אשר נשא הוא ורעיתו חלק כחלק עד כה. הנה לא יכול
עוד לנוח, ונהפוך הוא, כי עתה עוד יוסיף לעמול תחת השמש.
העמל החדש ידרוש די כח ורוב אונים, כי עליו עתה „לכסות על
משכב הביצים" מלאכה כבדה יגיעת בשר
בתנועות ותנודות עזות ומהירות, הנה הוא והיא, פעםהיא לבדה או הוא לבדו, ולפעמים שניהם יחדו, חליפות
וצבא, ישליכו על משכב הביצים תלי תלים של חול ואבני
חצץ קטנים, עד כי יכסום ולא יראו לעיני העוברים, את
המלאכה הזאת יפעלו בזרוע כח. בשקידה נפלאה ובחשק
נמרץ, עד כי אבני הגיד המנופצות תפולנה לעברים והפאר-
רעללים נוקפים בראשיהם ונפגעים בדופני התיבה, עד כי ישמע
קול דופק גם לאזני בעלי הביבר, אשר ידמה לפעמים כי יד
אדם דופקת לא הרחק ממנו. באופן כזה לאט לאט מבלי עיפות
ולאות יעשו מעבדיהם עד אשר יכסו מכסה חול על הביצים.
ואחרי כלותם גם המלאכה הזאת אשר תמשך ימים רבים, הנה
עוד לא ימושו מתוך האהל, ויוסיפו לשפוך חול, עד כי מקום
מקום משכב הביצים יהפך כמעט לגבעה עגולה כגודל ביצת
תרנגולתהן נודע בממלכת הטבע, כי ישנם בעלי כנף אשר
בעשותם וכוננם את הקן, הנה ימרטו נוצות מעורם ובשרם
)Kроднъ( למען רפד בהן את קנם. וכן בין החיות. השפן
ימרוט שערות עורו, למען ירפד בהן את מרבץ קנו, למען
רך ויחם לילדיו הרכים, ורבים עוד כמוהו, ויש לנו ראיות
נכוחות, כי לא רוח הטבע (אינסטינקט) לבד תאכוף את בעלי
החיים האלה לעשות זר מעשיהם; אך גם יד אהבת הבנים
ודאגתם עליהם תפעול נצורות כמו אלה בלבם, לחסר נפשם
מטובה, להשחית ולבלע בעורם ובבשרם, אך למען ייטב
לבניהם אחריהם. וכן נחשוב למשפט צדק, כי גם הפאררעללים
אך אהבתם לבניהם היא סמכתם לסבול ולהענות תחת סבלות
עבודה רבה, ללחום מלחמת תנופה, ולשאת מכאובים רביםופצעים נאמנים, לחרף נפשם אל כל מפגע ונגע, אך למען
גנון והצל על זרע מעיהם! החול ואבני החצץ אשר בהם יעשה
הפארעלל את ראשית מלאכתו. הנה ישרטו בנפשו הרכה
השרטת, ואחרי כן יוסיפו לקרוע קרעים בעורו באחריתה, וכל
זאת איננה שוה לו באהבת תולדותיו, ועל כן לא ישים לבו
לעמלו הרב לעניו ומרודו, לא יחת מהמוקשים אשר בהם ינקב
אף, ומהחוחים אשר יקבו לחיו, יען ידע הפארעלל כי אבני
החצץ תהיינה למבצר משגב לזרעו, ואחרי כן לילדיו, המעותדים
לאלפי סכנות העוברות עליהם, לפעמים ירעב הפארעלל ולא
יבקש אוכל לנפשו, וכל עוד רוח בו מרפיון כח, יען מה? יען
עתותיו אין בידו מרוב מלאכה ועבודת מעשה לדאוג על בניו ועל
פועל ידיו לבל יקרם כל רעישנם בין בעלי החיים, אשר כל אשר תחזק אהבתם
וחמלתם לצאצאיהם, כן תחזק בקרבם אכזריותם לבנים אשר
זרים ילדו (ומה גם בני מין אחד), כאחד מאלה גם
הפארעלל.
גם נראה לפעמים, כי הדגים למרות אהבתם אל בניהם,
יעירו חמת אפם על פועל ידם, את ביציהם יזורו וישימו בם
שמות, את בניהם ידחו בחמה עזה ובאיבת-עולם, ירדפוס עד
גם יכלום; כמראה הזה נראה בעליל גם בחיתו שדה ובית,
כמו החתול השפן, החזיר והכלב, ישלחו שן בהמות, עזוז
עברתם, וישפכו חמתם וזעמם על בניהם וצאצאיהם. בדבר הזה
עוד לא באנו ולא הגיענו אל חקר ומקור הטבע, ועודנו ערפל
חתולתו, נמשש בו כעורים קיר, כל מחשבותינו בזה הבלורעיונינו — מאפע. והמעשה הזר הזה איננו עד מכחש באהבתם
וחמלתם אל צאצאיהם ופרי בטנם, ואיננו מעשה לסתור, אך
עינינו עוד טרוטות ולא ירדנו אל נבכי תהום הבריאה. מה
רבו מפעלות הטבע, ישרים הם למבין בם ולמוצאי דעת אין
בהם נפתל ועקש.
יוסף בריל״ל (המכונה איו״ב) ממינסק חדשות שונותאחד מן הדיפלאמאטים בארץ אשכנז, חשב ומנה את
מספר הספרים והנאטען אשר כתבו ושלחו ממלכות אייראפאול״ז מעת החלה המשא ומתן ביניהם על דבר השאלה בארצות
המזרח, בממשלות אנגליא, רוסיא, צרפת, עסטרייך, אשכנז
ואיטאליא, ומצא כי בקבוץ כולם עלה מנין המכתבים ההם
עד 12,000 במספר ממשלת אנגליא לבדה הוציאה בדפוס זה
מקרוב ספר גדול בשני כרכים, המחזיק עד 1137 דפים, ויכלול
סך 1000 מכתבים, אשר היה לה עם צירי הממלכות זולתה
בענין השאלה המזרחית, כמה דיו נשפכה על הנייר? וכמה
דמים נשפך על שדה המערכה!ביום 24 לחודש הזה בחן ועיין התוכן שמידט, במצפה
הכוכבים אשר בעיר אטהען, כוכב אחד במזל השלך (שוואן)
אשר פתאום נתגדל באורו הלוך וגדול עד כי כהו מפניו
הכוכבים אשר בסביביו, ואחר איזה ימים חזר אורו להיות הלוך
וחסור עד שנכבה כולו ונאבד מן המציאות. מקרים כאלה בין
כוכבי השמים העליונים נודע מכבר, אשר לפעמים יתלהב כוכב
אחד פתאום עד שנשרף כולו ועבר ובטל מן העולם, ומזמן
קדמון עד היום כבר כלו ונאבדו עד כדי 24 כוכבים בסיבה
כזאת (עיין ספרי „אות זכרון לאלכסנדר הומבאלד" מהדורא תנינא
נד 43)במכ״ע היוצא בעלזינגפארס יודיע, כי ביום 21 לחודש הזה,
קבעו בקרית מלך רב האג, יום חג לזכרון הפילוסוף הנודע
ברוך שפינאצע, אשר ביום ההוא כלו זמן 200 שנים למותו
שמה יבואו חכמי עם ועם מארצות שונות לכבוד יום הזכרון
הזה, ובקרוב יוציאו בדפוס ספר גלוי לקבץ נדבות ברוב
הארצות הנאורות, להקים לו מצבת עולם שמה. מספר
הנדבות אשר נתקבץ עד היום עלה לסך עשרת אלפים זהובים
האללענדיים.מכה״ע הצרפתים מודיעים, כי זה מקרוב המציאו בארץ
צרפת תחבולה חדשה לשנות את תפוחי האדמה (קארטאפעל)
והלפתן (מעהרען) מתכונתם הטבעי, ולעשותם חומרים קשים
המוכשרים לכל מלאכת חרש וחושב; כי יתקנו מהם כלים
ופים ונחמדים, אשר מראיהם כקצף הים (מעער שוים), ובעציאלמונים יפים למאד. את תפוחי האדמה יקלפו מקליפתם
החיצונה, וישרו אותם במים אשר בהם נתערב 8 חלקי מי
הגפרית (שוועפעלזייערע) בתוך 100 חלקים מים, ואחרי שרייתם
במים האלה משך זמן ל"ו שעות לערך, ינגבום בנייר ביבולע,
ויכבשום במכבש עד כי יתקשו לחומר קשה מאד, ואז יוכלו
לעשות מהם תמונות כלים מכלים שונים, כלי המקטרת (פפייפען)אשר יעשו מן תפוחי האדמה, הוא דומה במראיתו כמו קצף
הים יפה למאד, עד שא״א להכיר מקור תולדתו, ומהם יעשו
ג״כ כדורים לשחוק הביליארד, על אופן כזה יתקנו מן הלפתן
האדום (מעהרען) מיני כלים אשר מראיתם הוא כמו עצי האלמונים,
ויעשו ממנו מיני תכשיטים שונים.בין נבחרי העם אשר נבחרו הפעם בטירקייא לרגלי החוקים
החדשים לשבת בבית הפארלאמענט בעיר קאנסטאנטינאפאל
נבחר בעיר יאנינא אשר במחוז עפירוס, איש יהודי אחד שמו
משה דאוויטשן עפפענדי. — וגם בארץ סערביען בין שמונה
הנבחרים בעיר בעלגראד לשבת בבית המועצות (סקופצינא) על
ענינים מדיניים, נבחר זה הפעם הראשונה יהודי סוחר נכבד,
אברהם אסטראוויטץ שמו. חדשות ספריות.1) גם החלק השני!) מספרי הרב גייגער ז״ל, הופיע לפני
1) ראה הצפירה שנה עברה אות 45.
 קוראיו ויאר להם את הדרך העולה אל בית החכמה, היא חכמת
היהדות, בהיותו כולל: את דברי התורה והלקח שקרא המנוח באזני
תלמידיו בבית המדרש להחכמה העברית, בעיר בערלין, על דת ישראל
וחכמת יהודה כאחד, על מקורן, מוצאן ומובאן, ועל קורות ימיהן מירחי
קדם עד המאה הי"ח. ומלבד כל אלה הביא לנו החלק הזה: א) השקפה
כללית על ספרי הסופרים בזמננו בנוגע לקורות ישראל (עד שנת 1850);
ב) אספת אגרות שהריץ הרב אל רעו הר״י שור בבראדי, בשנת תרי״ג,
על ענינים שונים יסודתם בספרות ישראל ומחזיקיה, ואשר המחבר יעד
אף הכינן למכ״ע „ציון״ שיצא לאור בשפת ארצנו בשנת תרכ״א. ואך
מפני סבה כמוסה, אל קרבו לא באו ואור השמש לא ראו דבריפי חכם חן!
2) כבר בשרתי ), כי הרופא והמדקדק הר"י ראבינאוויטץ בפאריז
הואיל לתרגם איזה מסכתות התלמוד לשפת גאללית, והיום אוסיף, כי הרב
זאממטער התעורר לצאת בעקבות הר"ס פיננער ולהעתיק את התלמוד
לשפת גרמנית, וכפרי עמלו ושקידתו יוציא לאור בראשונה את המסכר
בבא מציעא, אשר מחברתו הראשונה כבר נפוצה על פני הארץ, וכוללת
את הגמרא בהעתקה ובאור המלים והענינים; וכרבות החתומים כן תחיש
ותקרב מלאכת ההדפסה.
3) רבו החוקרים אשר התחקו על תורת הרמב"ם ז"ל בעניני
הפילוסופיא, הדת והמוסר, אולם מעט מזער מספר הדורשים בספרי בן-
מיימון אשר בשדה התעלה והרפואה יסודתם, אף כי התנוסס לראש
לתפארת בקהל הרופאים הגדולים במצרים בימי השליט סאלאדין, וגם השאיר
אחריו ברכה ספרים רבים המעידים על ידיעתו וגבורתו גם בחכמתהרפואה 3); לכן שמחתי על המחברת היקרה שהעניק אותנו החכם משה
שטיינשניידר. המכונה בשם: Jiit und ihre Heilung), מלאכת
הרמב״ם, כוללת: „ספר סמי המות, או המאמר הנכבד" (אלפצילה), נעתק
מערבית לעברית ע"י ר' משה אבן תבון, ומשניהן גם יחד ע"י ר' משה
הנזכר. והיום הגיד לנו המזכיר (124 21) כי הרב דר׳ ראבינא-
וויטש. מעתיק התלמוד, כבר הקדים לתרגם את „המאמר הנכבד", לשפת
 אללית בשם: Traite des poison בהוספות והערות (פאריז 1865),
ומי יתן כי החכם הזה, אשר הנהו רופא מומחה, ואמן מהיר במלאכת2) הצפירה שם, אות 40
3) ראה ספרי על הרמב״ם ושיטתו: 60—57, 52—1—
המזור, יואיל להעתיק גם יתר ספרי הרמב"ם בנוגע לרפואה ותעלה והנהגת
הבריאות, ונקנה דעת.
4) המנעים זמירות ישראל. יהודה בן אשר גארדאן כבוד שמו,
אשר קנה לו שם עולם בין מבחרי המשוררים בעמנו, הרנין עתה לבנו
בשיר חדש יפה אף נעים, נשגב גם נחמד, שיר „קוצו של יו״ד" המעיר
רוחנו ומפעם רגשותינו, ומשוה נכח פנינו מראה זר ואיום במחנה ישראל
כי הדבור שיצא מפי רב נאדרי, ר' ופסי הכזרי, כי הגט שהביא השליח
ממדינת הים אל הנגרשת יש לפקפק בו, דכא לארץ חיי בת-שוע.
הרב עמד על דעתו כדרבן ויקרא בקול גדול: „הגט פסול״
והאשה - חרדה פתאום ותלפת, נפלה לארץ מתעלפת. וירמוז הרב
לשמשים שנים, וישאוה ויוציאוה על כפים.
5) היום באתני החוברת הרביעית ממכה״ע: „מאגאזין פיר וויססענ-
שאפט דעס יודענטהומס" 3), היא היא האחרונה לשנה שלישית, ואתבונן
על ארבע החוברות כאחת, וחרצתי משפטי כי המאמרים היותר יקרים בהן
הם מעשי ידי הזקן המת דר׳ לעברעכט להצעיר התי דר׳ זאלצער, ע״ד בר
כוכבא והריסת ביתר, וגם החכם דר׳ שטיינשניידר יזכר לטוב בגלל חקירותיו
החדשות, על ר׳ יהודה מושקוני וספריו בכ"י, וגם בההוספות העבריות
מצאנו איזה דברים חדשים אשר מתחת עט הישנים יצאו, כמו מכתבים
מר׳ יצחק לטיף ומר׳ שמואל בר׳ שמשון, איזה מדרשים, הקדמה לשיר
השירים מר' עמנואל בר׳ שלמה הנודע; מעשה נורא שהיה בשנת ד' תשס"ה
לבריאת העולם בימי רוברט מלך צרפת, וכדומה. ואלהים יברך מעשי המו"ל
גם בבאים, אורח נכבד בקרני לפני שבועים, הוא הרב המשורר הזקן ר'
אברהם גאטטלאבר בעל „הבקר אור" - ונדברנו יחד על כמה וכמה ענינים
ספריים, ובין יתר הדברים חויתי דעתי על הבו"א לאמר,: א) מי יתן כי המו"ל
ימלא הבטחתו לחוק בספר תולדות ר׳ יצחק בער לעווינזאהן כאשר הודיע
ברבים (הבו״א, 144); ב) כי יוציא לאור את ס׳ „יום הזכרון" אחור
הוספה בסמנים מיוחדים למכתב עתו; ג) כי יופיע נהרה על ספרו עשירי
מהללאל" במחברת נפרדת, לענג הקוראים; וד) כי ישים נוספות על מכתב
עתו, הלא הם: „חדשות במחנה ישראל" „וחדשות בספרות ישראל", ומי יתן
כי עצתי כן תקום וכן תהי
חיו״ג
*) נדפסת לראשונה במכ״ע : ארכיוו פיר פאטאלאגישע אנאטאמיע
פאן ווירכאוו. בערלין 1873
*) ראה הצפירה שנה עברה אות 45. הודעות
„קוצו של יוד", שיר מאת יהודה ליב גארדאן
השיר הנעלה הזה אשר אין ערוך לו בכל השירים אשר שרו לנו משוררי
זמננו כיום, הוא יקר למאד הן מפאת יופי תכונתו, בהיותו מעשה ידי אמן נפלא
הנודע לשם בארצנו, והן מצד תוכן ענינו, כי הוא מציג לעינינו חזיון ספורי
אשר תוכו רצוף תוכחת מוסר על דרכי החיים לאחב״י בארצנו, בדברים חודרים
כליות ולב.בעיר קאנסטאנטינאפאל קובל עליו להיות סוכן הצפירה הר״ר דוד פריסקו נ״י
Dawid Fresco
Redacteur du Journal El. National, Constantinopole.שאלות ותשובות
אל ה׳ יצ' שו״ב בפאל׳ יודיענו הנומערין ונשלח, אל הסופר בטויראג' בעד מכתבו תבעה
הפאסט 24 ק׳, ולא קבלנו. אל ק' פ' סאל׳ בביא׳ ישלח כולו ונראה, אל העל' בפר' דברים כאלה
יבואו אלינו מרוב העירות ולא נוכל למלאות הצפירה מהם. אל דו' סיד׳ אינו מבין, או אינו רוצה
להבין, יעיין שם היטב. אל מחא״ה לא אליו כוננו, אבל אין לנו מקום לזה, אל אה' יש' במאק'
שלחנו לו כפי החשבון
Редакторъ-Пздатель З. Сонинскin.מודעה
כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
גם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
כלשונו (ר״ל בלשון עבר אשכנז או צרפת) .
אדרעססע:
M. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.הרוצה לכתוב אלי יכתוב ע״פ אדרעססע
S. Sionimski in Warschau
Muranowska  24.
З. Сошшнскiй г. Варшава או
Мурановская № 24.