K
ברוסיא ופולין.
8
 השולח במוקדם לשנה 5 רו"כ.
 נחצי שנה, 2.75 רו״כ.
אל לרבע שנה. 1.50 רו״כ.
ל ביתר הארצות 20 פראנק.
באמעריקא 5 דאללאר
AYK
מחירו באשכנז:
14 רייכם מארק לשנה.
 בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳. א
נא90 
4
 שות
ור-
ר
לליורר
ד
-
בקרב עם ישו הדברים בעניני המזינות.
דברי חכמה ומדע. ידיעות העולם והטבע
יוצא לאור אחת בשבוע, מאת
חיים זעליג סלאנימסקיתוכן הענינים דברי הימים ידיעות העולם והטבע, אותות
השמים מאת המו״ל. אבדן הצפרים במרחבי הטבע
מאת האפפמאן. חכמת הציור מאת מאנע תלמיד הקאדעמיעדברי הימיםשמש התקוה להחזיק שלום אייראפא על מכונו, אשר
כמעט אספה נגהה בימים האחרונים. החלה בימי האביב האלה
עוד הפעם להאיר לאוהבי השלום והמנוחה, ראש הפנה להתקוה
הזאת היא התמורה החדשה בחיק ממשלת רוסיא, התפטרות
שר החיצון הנסיך גארטשאקאוו מפקודתו והתמנות ה׳ גיערס על
מקומו. על התמורה הזאת ששו כמוצא שלל רב כל אוהבי
השלום, וממשלות אשכנז ואוסטריא ראו בזה אות ומופת נאמן,
כי אין לב ממשלת רוסיא הולך אחרי הפאנסלאוויסטים ההותרים
בכל עוז לקרוא מלחמה על האשכנזים שנואי נפשם; יען נודע
הדבר, כי הנסיך גארטשאקאוו נחשב בין הדיפלומאטים הרוססים
הרואים סכנה נשקפת לארצם מגדולת אשכנז ואחדותה, והנוהים
אחרי צרפת, ולנגד זה שר החיצון החדש ה׳ גיערס יחזיק בשתי
ידיו במעוז השיטה המדינית העתיקה, אשר על פיה רק בריתהשלום בין שלשה האיתנים מצוקי אייראפא, רוסיא אשכנז
ואוסטריא, היא הדרך הישרה והנכונה לפני רוסיא, וממנה יתד
ממנה פנה למוסדות השלום הכללי בארצות אייראפא. הן אמנם
גם הנסיך גארטשאקאוו לא יצא ממחיצתו להביא לכלל מעשה
את שנאתו לאשכנז ואהבתו לצרפת, ובפרט בימים האחרונים
כאשר תשש כחו להחזיק ברסן עניני פקודתו, וה׳ גיערס היה
המנהל בכל עניני המיניסטעריום, בכל זאת הדבר אשר עשתה
הממשלה לכוון את השעה, ולסמוך את העליה וירידה של שני
שרי המלוכה אשר האחד נודע באהבתו לאשכנז והשני באהבתו
לצרפת, אל התנועה הסלאווית אשר התלקחה בימים האחרונים
להרדת אשכנז ואוסטריא ולמגינת לב כל אוהבי השלום, בצדק
יחשב לענין גדול העומד ברומו של עולם המדיני, המאיר נתיב
על מצב הליכות הדיפלאמאטיע ויחוסי הממלכות זו לזו. אכן
גם בלעדי הדבר הזה יש עוד אותות ומופתים רבים המעידים,כי אך שוא פחדו פחד החרדים על השלום, ואיך לריק בנו.
מגדלים בעולם ההשערה, ויצרפו צירופים חדשים בין ממלכות
אייראפא ויחשבו קצין. לפי הודעת מכה״ע נכון הנסיך הגדול
וולאדימיר אחי הקיסר יר"ה. לסור לעיר ברלין בדרך שובו
מאיטאליען לרוסיא, למען חזק את מוסדות האחוה וברית
השלום בין רוסיא ואשכנז, והדרך אשר בהר הנסיך במסע
לאיטאליא דרך וויען, אותות האהבה והאחוה אשר נתנו לא
הקיסר וכל בני ביתו בשבתו בוויען ימים מספר, ושובו אח״כ
לארצו דרך ברלין, יוכיח בעליל כי במסעו היה צפון תכלית
מדיני, לסעד ולכונן על עמודים חזקים ואיתנים את ברית שלשת
הקיסרים. הרוח החדשה הזאת החלה לפעם גם בקרב מכה״ע
המדברים בשם ממשלת רוסיא. מכ״ע „זורנאל דע-ס״ט פעטערס-
בורג" המקבל השפעתו מאת שר החיצון, ערך מאמר גדול, אשר
בו יוכיח כי רוח החיה בכל עניני הממשלה ברוסיא והבריח
העובר דרך כל מערכי לב הקיר״ה ומעלות רוחו בעניני המדינההוא הרצון האדיר והנמרץ להביא סדרים נכונים וישרים בעניני
המדינה פנימה, להרים קרן העם במצבו החמרי. להגדיל
ולהאדיר את המסחר וחרשת המעשה, ולפלס נתיב לתקונים
נכבדים ונמרצים בכל ענפי ההנהגה ומקצעות הכלכלה המדינית.
בדבר הזה תדרוך רוסיא בעקבות שאר ממלכות אייראפא, אשר
כולן שקועות ראשן ורובן רק בעניני פנים, וידיהן מלאות עבודה
בהוצאת תקונים רבים ושונים אל הפועל, בחיי האזרחים ומשטרי
ההנהגה. אכן גם מעניני חוץ לא תסב הממשלה את עיניה,
וכל ישעה וחפצה יהיה רק להחזיק את השלום על תלו, וללכת
בדרך אשר הלכה בה עד היום, ולשמור תפקידה באמונה בנוגע
לכל הממלכות״. הדברים האלה הרגיעו את רוח האשכנזים
תאבי שלום ומרגוע, ולפי השמועה, כאשר השיג הקיסר וויל-
העלם את הידיעה מפ״ב ע״ד התמנות ה׳ גיערס לשר החיצון,
הגיד לאמר: עתה נוכל לבטוח כי שלום יהיה לנו, אחרי אשר
הצליח חפצנו בידינו, להוציא לפעלה את התמורה הנכבדה הזאת
בחיק הממשלה בפעטערסבורג״. בימים האלה הוציאה הממשלה
פקודה חדשה, אשר גם היא חותמת בשלום ומרחקת פחד
מלחמה; הפקודה הזאת יצאה מאת שר המלחמה, לשלוח
37,000 איש מן צבאות החיל לבתיהם, אחרי תום ימי עבודתם
במערכה בימי הקיץ הזה, וגם הידיעה הזאת הוסיפה לחזק אתתקות השלום ולגרש ענני פחד מלחמה אשר זה מקרוב רבצו על
פני אייראפא כמעטה קדרות ואפלה
בעוד אשר שלהבת המרידה בבאסניע והערצעגאווינא
נשתקעה ונחלתה עוממת מיום אל יום, והפחד אשר פחדו חוזי
העתים פן תהיה המרידה הקטנה הזאת כניצוץ לתבערת מלחמה
כללית, חלף ואיננו; שרי צבאות אוסטריא יגברו חילים להשיב
את הסדרים והמנוחה על תלם, ובונים מצודות קטנות וישפכו
דיק וסוללות על ראשי ההרים וסלעי מגור הרבים בארץ רוכסי
הרים וגבעות ההיא. למען לא יוכלו עוד אחרי כן המתקוממים
להתחבא בנקיקי הסלעים ובמערות אופל ולשפוך משם מלחמה
על פני הארץ. בין כה וכה, וחדשה נהיתה על חצי אי הבלקאני,
אשר גם ממנה יגורו צופי העתים ויחזו לה עתידות לא טובות
זה כביר הודיעו מכה״ע, כי ממשלות אוסטריא ותוגרמא נתפשרו
בחשאי וגמרו ביניהן, שתוגרמא תסלק את ידיה לגמרי מן שתי
המדינות באסניע והערצעגאווינא, למען תוכל אוסטריא לרדות
בהן כחפצה, ובשכר זה תעמוד אוסטריא לימין תוגרמא, להושיב
את צבאותיה על מעברות הררי הבאלקאן המפרידים בין בולגאריא
ובין רומאליא המזרחית, השמועה הזאת נתגלגלה במכה״ע
ונשתקעה בין שאר השמועות וההשערות השונות אשר נתפשטו
חדשות לבקרים בימים האחרונים, אך בימים האלה נודע הדבר
כי באמת אספה תוגרמא צבאות חילה הכבירים והעצומים על
יד דזומא ושאר המעברות, ועפו בכתף הררי הבאלקאן, ויקימו
שם מצודות נשגבות ובצורות הדבר הזה העיר רעש גדולישאון נורא בארץ בולגאריע, יען כי כל תשוקת נפש הבולגארים
וכל מעינם היא להתאחד עם אחיהם הרומעלים אשר מעבר
להררי הבאלקאן לפאת ימה וליסד ממלכה בולגארית גדולה
ועתה כאשר יעלה ביד תוגרמא לחזק ולבצר את עמדתה על
הררי הבאלקאן, כי אז יהיו ההרים ההם כחומת ברזל בינם
ובין הרומעלים, כי לא דבר נקל הוא להוריד עוז מבצרי משגבי
צבאות התוגרים העצומים והנערצים; ומה גם כי לפי דברי ספר
הברית הברלינית, יש הצדקה לממשלת תוגרמא לבצר את
מעברות הבאלקאנים בכל עת, אשר על כן אין לצאת נגד
תוגרמא גם במערכות הדיפלאמאטיע. הן אמנם ציר בולגאריע
היושב בקאנסטאנטינאפאל התלונן באזני ממשלת הפארטע על
אדות אסיפת אנשי הצבא על יד גבולותיה ובצירת מעברות
הבאלקאנים, אך התשובה אשר השיב שר החיצון של ממשלת
פארטע לאמר: „כי הממשלה ראתה לנכון לפניה לקבץ אתצבאותיה שם, למראה התנועה הרבה המתחוללת בין הסלאווים
יושבי חצי האי הבאלקאני". תוכיח כי תוגרמא לא תחת ולא
תסוג אחור מפני תלונות הבולגארים, וביד חזקה תבצע את פעלה.
אכן לא רק הבולגארים לבדם רגזו ויחרדו מפני התבצרות מעברות
הבאלקאנים ע״י צבאות תוגרמא, אך גם עד עצמן ובשרן של
ממשלות גדולות באייראפא נוגע הדבר הזה. ציר רוסיא בקאנס-
טאנטינאפאל. ה׳ נאוויקאוו כבר בא בדברים עם ממשלת
תוגרמא וידרוש ממנה תשובה ברורה ע״ד התקבצות צבאות חילה
על גבול בולגאריע, ולא נודע עוד מה השיבה תוגרמא על
השאלה הזאת, גם ממשלות אשכנז ואוסטריא צוו על ציריהן
היושבים בקאנסטאנטינאפאל למחות כנגד הדבר הזה. אולם
המחאה הזאת היא בל״ס רק לסמא את העין, יען לולא היה
לתוגרמא דבר לאט עם אוסטריא, כי אז לא הרהיבה עז בנפשה
לעשות דבר למורת רוח כל ממשלות אייראפא, אם כה או כה
לרגלי הדבר הזה התעוררה השאלה המזרחית משנתה, והסכסוכים
השונים אשר השאיר אחריו הקאנגרעסס הבערליני, עומדים
לשטנה להתרתה הנכונה והאחרונה.
אם נסב עינינו מן הסכסוך הזה אשר בל״ס יהיה למישור
ונשקיף על פני מצבי הממלכות ביחוסן זו לזו בכלל, נראה כי
שקטה אייראפא כולה, התנועה הסלאווית לעומת שבאה כן
הלכה, והגלים אשר הכתה בדעת הקהל באייראפא עלו בתהו
המרידה בבאסניע ובהערצעגאווינא קרבה אל קצה, ואם עוד
יתנגשו גדודי המתקוממים הבודדים והנודדים עם צבאות אום
טריא, אך לריק ישחיתו שארית כחם ואונם. גם פחד מרידה
חדשה בטונים חלף ואיננו, כי האירה ההצלחה בימים האלה את
פניה אל צבאות הצרפתים ובכל אשר יפנו יצליחו, וזה מקרוב
התגברו על גדוד ראש המורדים בן-עמימא ויכום ויגרשום וישבומהם שבי רב וישדדו את רבצם, ורק הוא לבדו נמלט בעור
שניו. גם במחנה הריפלאמאטים שבת שבתון, והברית המשולשת
שבין קיסרי רוסיא אשכנז ואוסטריא תחדש כנשר נעוריה, אשר
על כן נוכל לאמר, כי זה זמן כביר לא היו יחוסי הממשלות
מתאימים ומקבילים ונושאים במאזנים יחד להכריע את הכף
להשלום כללי, כאשר הוא בימים האלה — אולם לנגד זה כמעט
אין ממלכה אחת באייראפא אשר תדע שלום בעצמיה, ומנוחה
ומרגעה בעניניה הפנימיים. בכל מדינה ומדינה השתרגו עלו
ריבות המפלגות וסכסוכי הכתות במדה גדושה, וכל ממשלה
עמוסה בענין רב ודאגות גדולות בפנים ארצה.
עניני אשכנז פנימה סבוכים ומסוכסכים, והולכים ומתבלבלים
מיום אל יום. הנסיך ביסמארק, איש הברזל החליט לבצע
את מועצותיו ומערכי לבו, לתקן עולם המסחר ועניני המסים
והארנוניות, בתקונים חדשים, אשר תכליתם האמתי הוא לחזק
ולבצר בארץ ממשלה בלתי מוגבלה, כאשר היה בטרם הכיר
העם את מחסוריו וקנה לו במבחר דמו את זכיותיו הכלולות
בהקאנסטיטוציאן; וציד בפיו, כי טובת הפועלים העניים ידרוש
ובעדם יקדיש חייו ועמלו. אולם המלחמה בינו ובין הליבראלים
היא כבדה מאד! הליבעראלים שוקדים על הדבר לברר וללב
להעם את מצפוני השיטה המדינית של ביסמארק, אך הואערום יערים, בתחבולות שונות הוא פוסח וצולע בין כל המפלגות
המדיניות, מאיר פניו אל הסאציאליסטים, מתחבר עם הקאנ-
סערוואטיווים, גם יתנה אהבים עם בעלי כת המרכז בחי
הכת הזאת האחרונה הוטל גורל כל הצעה חדשה אשר יש בדעת
ביסמארק להציע לפני בית הנבחרים, כת המרכז היא שקולה
כנגד הליבעראלים והיא תוכל להכריע את הכף לצד זו או לצד
שכנגדה, אולם בעלי המרכז אינם נותנים הסכמתם בחנם, אם
לא יתן להם הנסיך תמורתה תקונים אחרים הדרושים לחפצם
להרים קרן הכנסיה הקאטולית, ולבטל לאחד אחד את כל
החוקים הקשים נגד הקאטולים הידועים בשם „חוקי חודש מאיי״
בכה קנה לו הנסיך ביסמארק את הסכמת אנשי המרכז, לקיים
את סך הכסף הנצרך לחפץ הנקרא „קופה של שרצים" (רעפטי-
ליען-פאנד), שהיא הקופה אשר ממנה מפרנסים את סופרי
מכה״ע המקבלים השפעה מן הממשלה, ובעד הסכמתם התנו
להם אנשי המרכז ביטול איזה סעיפים מן החוקים המגבילים אתחירות הדת הקאטולית, וכדרך התגרים עשה ביסמארק עם כת
המרכז מקח וממכר בבית הפארלאמענט, ורכש לו רוב דעות
למען הצעתו. למרות הליבעראלים אשר התנגדו לזה בכל עוז,
אבל בטלו ברוב, והתנגדותם לא עצרה כח להשיב אחור את
ההצעה. בעת הזאת שאלת המאנאפאל עומדת על הפרק,
הנסיך ביסמארק לא נואש עוד מן ההצעה הזאת גם אחרי אשר
נדחתה בבית המועצות לכלכלת המדינה, שהוא יציר כפיו, וכפי
הנשמע יערוך את ההצעה לפני הנבחרים, כאשר יפתחו שערי
הפארלאמענט בימים האלה הדעות וההשערות ע״ד תוצאות
המו״מ על אדות הצעת המאנאפאל בבית הנבחרים, הן שונות
ומכחישות אשה את רעותה; אך קרובה לאמת היא ההשערה
כי הנסיך ביסמארק מתפשר בחשאי עם ראשי כת המרכז, למען
יעמדו לימינו בדבר המאנאפאל. והוא ישתדל להפיק מהם רצון,
להרחיב זכיותיהם ולבטל את כל החוקים הקשים אשר העיקו
תחתיהם, אם יצלח הפשר הזה ביד ביסמארק או לא, ימיםידברו.
הן אמנם קשת גבורי אנטיסעמיטים חתים, וכל יגיעם
משאם ומתנם הטבעו בבוץ, בכ״ז עוד לא אבד נצחם ותוחלתם,
וכפעם בפעם עוד שעירי הפרעות האלה מפרכסים לעשות
מהומה ומבוכה באסיפותיהם, ולתבל את מכה״ע שלהם בדברי
שטנה וקטיגוריא המסוגלים לעורר איבה לאומית, אך מאז עמדה
על הפרק שאלת הכנסת הטאבאק לרשות הממשלה, בטלו
טוחנות הכת הזו וגלגליה שבתו מהתנועע וכמו שזה מקרוב
נפלגו כל האשכנזים לסעמיטים (כנודע נלוה הכינוי הזה גם
להנוצרים אוהבי המנוחה והסדרים) ולאנטיסעמיטים, כן הם
מחולקים כעת למאנאפאליסטים, ולאנטי-מאנאפאליסטים. שאלת
היהודים מונחת כעת בקרן זוית, ועל הדף של נחתומין שעליה
היתה מוטלת עיסה זו, וידי כל שונאי ישראל היו ממשמשות
בה לגבלה, שם מונחת כעת השאלה הרומית, שאלת „הקולטור-קאמפף", ומה צדקו דברי אחד מבעלי אסופות באמרו, כי במדה
זו שאשכנז מזדרזת כעת לבער עד תומו את „הקולטורקאמפף״
אשר שמו הנאה איננו ראוי לו, בהיות כל ענינו ומהותו רק
דקדוקי עניות, עריצות ורדיפת הפקידים לשררה, בה במדה
ראוי לה לכלות ולהשבית כל זכר „להמלחמה הבזויה נגד הדעת
וההשכלה", אשר היא היא תכליתה ומגמת פניה של כת האנטי-
סעמיטים. השיטה הכוזבה הזאת איננה התקוממות נגד היהודים
בלבד, אך היא קשר ומרד נגד תורת האדם ומוסר השכל .
האנטיסעמיטיזמוס בצורתו ובצביונו אשר נראה באשכנז בתחלה,
ואח״כ התגשם והתלבש בלבוש פעולות ממשיות בכרכי פאממערן
ובפרוסיא, ויעבור את גבול הארץ קדמה להתהלך שם ברחבה
כזרם אדיר ונורא, הוא עולל מהפכה נוראה, וכמעט הפך הקערה
על פיה, וילפות בעמודי התוך אשר החברה האנושית המתוקנה
נשענת עליהם, ידברו הפרקליטים והפטרונים של הכת ההיא
אשר ידברו, יטילו אבק בעיני העם במליצות תפלות ובשקרים
שאין להם רגלים, לגלגל מעל עצמם את האחריות בעד החמס
והשור הפרעות והשערוריות של הכת, יצטו קו בעלי היכולת
אשר היה בידם למחות בעוד שהתנועה היתה בת-יומא ולא
מיחו, — כל ההצטדקות וההתנצלות המזויפות והמדומות לא תוכלנה
לחזיז ממקומו את הדבר המאומת והמבורר, שכל הפגעים
והנגעים הם תולדות פתגמיהם אשר הפיצו בארץ, שהם הם
אבות נזיקין; גם המתונים והזהירים שבהם, כמו טרייטשקע,
ואגנער ועוד הסבירו במאמריהם ובדרשותיהם צורך נטילתהזכיות מן היהודים והגבלת חירותם, אבל כולם הולכים למקום
אחד, ובכולם מתהלך קול נחרת אימה, קול בעלי הפרעות מימי
מסעי הצלב: העפ! העפ!, שכל תכליתו הוא להסית את ההמון
להתנפל על האזרחים היהודים ולנהוג בהם מנהג הפקר
המשחיתים האלה הרגיזו והרעישו את מוסדות הממשלה . הן
היסוד הראשון שעליו נשענת כל ממשלה מתוקנה, הוא הכל
הגדול: כל שחבתי בשמירתו הכשרתי את נזקו", ודבר הלמד
מזה, שכל ממשלה מחוייבת להגין על חסרים למשמעתה, למען
יהיו בטוחים בנפשם ומאדם, וכל המרעיש את היסוד הזה, לבוגד
ולמורד יחשב. אמנם אבן השתיה שממנה הושתתה שנאת
האנטיסעמיטים. הפאנגערמאנים, והפאנסלאוויסטים. הלא
היא הדעה הכוזבה והנפתלה, הרעה מכל הדעות המשובשות
אשר מלאו הארץ חמס בימי הבינים, היא הדעה אשר תורה
כי רק צאצאי העם הקדום אשר לכד את הארץ בחרבו, הם
ראוים לזכיות אזרחים. אבל לא כן האזרחים אשר הארץ הזאת
היא ארץ מולדתם זה מאות בשנים אך לא ממעי יורשי הארץ
צאו. הדעה הזאת הולכת ומתרחבת כספחת.
אל הסכסוכים הפנימיים אשר באוסטריא נוספה בימים
האלה גם התנועה האנטיסעמיטית אשר עלתה כשואה פתאום
בוויען הבירה, ורחבה ונסבה בין ההמונים החשוכים ובין עניי
הפועלים. באשמת קנאים מחרחרי ריב אשר הלהיבו לבות
ההמון בדברי קנתור ואיבה בפומבי. התנועה הזאת נולדה מן
חילוק הדעות אשר היה בין נבחרי העם ע״ד השאלה, אם ראוי
גם להעניים הפועלים לזכות בזכות הבחירה, לבחור אל הפאר-
לאמענט, או להשאיר על מכונם את החוקים אשר שררו עד
היום הזה, ואשר על פיהם אין להעניים הזכות הזאת. בשאלה
הזאת נטתה הממשלה לצד העניים, והליבעראלים אשר ביניהם
נמצאים ג״כ רבים מבני ישראל. לא רצו להרחיב זכיות העניים
בענין הבחירה, יען כי רוב עניי הפועלים הם מבני הטשעכיםהאונגארים, הפולאנים, והסלאוואנים, ואם יבואו המה ליטול
חלק בהבחירות, אז יכריעו תחתיהם את האשכנזים, וימלאו
את בית הפארלאמענט נבחרים סלאווים, והם יהיו מושלים
בכיפה בארצות אוסטריא. הדבר הזה העיר את הקנאים לקרוא
עצרה ולדרוך לשונם דבר מר נגד היהודים. כמשפט אסיפות
הענריצי שטעקקער ורופפעל בברלין, ואם כי רוב הפועלים
ישרי הלב קמו כנגד אחיהם הפרועים לשמצה, וראש האנטיסע-
מיטים בוויען, שאנערער, נחל בוז וקלון מיד רוב אנשי ההמון,
אבל הלא נודע כי יצר הרע של אנטיסעמיטיזמוס דומה בתחלה
לחוט של עכביש ואח״כ לעבות העגלה, ואם רק יפתח לו פתח
בחודה של מחט, אז הוא הולך ומתגבר ומתפשט כמחלה
מתדבקת, הנה על כן למשיב נפש הוא לנו הידיעה הנכבדהאשר באה מוויען, כי שר הפנים שלח צו ופקודה נמרצה אל כל
פקידי המדינה, לבלי לתת רשות מן הוא והלאה לאסיפות עם
המתאספות לתכלית ולכוונה אנטיסעמיטית, ולהזהיר את כל
השוטרים משגיחי הסדרים, שאם יגיע לאזנם באחת מן האסיפות
קורטוב ומשהו של דעה אנטיסעמיטית, אף כי עיקר האסיפה
לא נוסד לתכלית זה ורק בדרך העברה נשמעו בתוכה דעות
כאלה, בל יתרשלו השוטרים בדבר ומיד הם חייבים להתיר אגודת
האסיפה, להוציא את הנאספים ולסגור את הבית, יען כי
הממשלה חושבת א״ע כמחויבת להגין על כל האזרחים, מבלי
הבדל דעותיהם בענינים מדיניים או דתיים, בהיות כי כל
האזרחים נושאים שכם אחד בחובותיהם להממשלה וממלאים
חובתם באמונה, וע״כ גם הממשלה מצדה מחויבת לתת להם
מגן ומחסה, למען יסתופפו בצלה ויהיו שאננים מפחד רעה
הדברים הנמרצים והנכבדים האלה יקטפו את האנטיסעמיטיזמוס
באוסטריא בעודנו באבו, ולא יתנו לו להתפתח
בצרפת נצחו הרעפובליקאנים את הבאנאפארטיסטים
והקלעריקאלים, ויאשרו ויקיימו את חוקי הלימוד החדשים, אשר
על פיהם מוכרחים יהיו כל אבות הילדים לשלוח את ילדיהם לבתילימוד הדת הוקבע לימוד המוסר ותורת האדם, נגד החוקים
האלה התמרמרו הקאטולים האדוקים ימים רבים, וכמעט כולם
האמינו, כי בסוד הסענאט לא ימצאו להם רוב דעות, בהיות
כי רבים מזקני הסענאט עוד לבם רד עם הקלעריקאלים, אשר
על כן רצה גאמבעטטא לחדש פני הסענאט ולהביא אליו סענא-
טורים הנוהים אחרי ממשלת הרעפובליק וההולכים לרוח הזמן
הפונה קדימה. בכ״ז אשר לא קוו הנה זה היה, הסענאט
אישר ויקיים את החוקים האלה. וכבר יצאו לפעלם בארץ
אך סערת הרוחות בין הקלעריקאלים תרב מיום ליום, כמעט
כל ראשי כהני הדת הקאטולית עשו קשר ביניהם לפעול מנגד
להחוקים החדשים האלה, ולהחזיר את לימוד הדת ליושנו, וג
גדולי בעלי ההון והעושר מן כת הנוהים אחרי ממשלת מלך
(ראיאליסטים) נצמדו אליהם, ויסדו חברה גדולה ללחום נגד
הממשלה, ואם כי הנעשה אין להשיב, ואת כל יגיעותיהם
ותנועותיהם של מתנגדי הרעפובליק ישא רוח, בכל זאת בין כה
וכה ישימו את הארץ כמרקחה ויפריעו את שלום האזרחים
יותר מכל הממלכות האלה אחוזה וסבוכה ממלכת אנגליאבעניניה הפנימיים. השאלה האירלאנדית מתבלבלת ומסתכסכת
יותר ויותר והמיניסטעריום של גלאדסטאן לא ימצא דרכו
בהמבוכה הזאת. מצב אירלאנד הוא איום ונורא מאד; אין
יום אחד אשר לא יקרה בו מקרה רצח וקטב מרירי אשר לשמעו
יתפלץ ויתר כל לב, כפריצי חיות יסובבו המורדים בכל ערי
וכפרי אירלאנד, וירצחו נפש או יפצעו את האריסים והחוכרים
המשלמים דמי חכירה, את הבעלים המבקשים זאת מידם
ואת השופטים הפשרנים בדיני ממונות שבין הבעלים והחוכרים
זה מקרוב נגלה בית אוצר אבק שריפה של המורדים ברובלין
לפי הידיעות האחרונות, המיניסטעריום של גלאדסטאן מתמוטט
לנפול, כי גם בחיק מפלגת הליבעראלים בעצמה אשר עליה
נשענת הממשלה, פרץ חילוק דעות בדבר השאלה האירלאנדית
בבית הפארלאמענט האנגלי לא היה עוד חזון למועד
להעמיד את שאלת היהודים על הפרק עוד הפעם. אולם הבאראן
ווארמס הוא גבר עשוי לבלי חת, ובל״ס ימצא עוד הפעם מקרה
הדרוש לחפצו לזקוק את הפארלאמענט לשאלת היהודים. לדברי
הסופר מלאנדאן למ״ע „קעלנישע צט״ג" הגיע הבאראן ווארמס
בשלימות אל המטרה אשר הציב לו, ולא החטיאה כמלוא השערה.
בארצות הברית באמעריקא תלהיב לבות האמעריקאנים
זה כביר השאלה הכינעזית, ועתה עלתה עוד הפעם על הבמה
ותעמוד ברומו של עולם המדיני. נודע הדבר כי ארץ חינא
תפליט מדי שנה בשנה רבוא רבבות אנשיה לאמעריקא, ובגלל
חריצותם הנפלאה, צרכיהם המועטים ומדת ההסתפקות המתנוססת
בקרבם ימצאו עבודה למכביר, ואין לאל יד הפועלים ילידי
אמעריקא להתחרות אתם, המצב הרע הזה המריץ את הפועלים
להציע חוק בהקאנגרעססי לגדור גדר בעד הכינעזים אשר ינהרו
לאמעריקא. אולם הפרעזידענט הטיל מחאה כנגד החוק, כי לא
נאוה לארץ החופש לסגור את שעריה בפני בני ארצות אחרותבמ״ע אשר להממשלה .Hpar. Bier אנו קוראים כדברים
האלה: „ראה ראינו באיזה ממכה״ע הרוססים ידיעות מגוזמות
ומשובשות ע״ד היהודים המחזיקים בתי מרקחת (אפאטהעקען)
ועל אדות פקודות חדשות אשר יצאו לשנות את מצבם, ע״כ
למען האמת נודיע שרש דבר נמצא בהפקודות האלה: עוד
בשנת 1879 שמה הממשלה את לבה לפתור שאלת זכות היהודים
המלומדים במלאכת הרוקחים, והציעה לפני הסענאט שיחוה את
דעתו אם רשאים היהודים להחזיק בתי מרקחת או לא, בעקב
ההצעה הזאת יצאה לאור החלטת הסענאט, שעל פי החוקים
השוררים בארץ, אסור ליהודים להחזיק בתי מרקחת, ורק
הישיבה ברוסיא הפנימית הותרה להם בעבור אשר השלימו חק
למודם בבית מדרש גבוה, ההחלטה הזאת של הסענאט
נתפרסמה עוד בשנה שעברה, וע״כ נצטוו הפקידים לחקור ולדרוש
אם אין היהודים נוהגים היתר באיסור הזה; והנה החקירותוהדרישות הוכיחו, כי י״א בתי מרקחת עומדים ברשות היהודים
שנים יש להם חוכרים יהודים ושלשה עומדים ברשות מנהלים
יהודים אף שבעליהם הם נוצרים, לפי החוקים השוררים מאז
והחלטת הסענאט אשר החליט זה מקרוב לקיים את החוקים האלה
בכל תוקף, אי אפשר לתת להיהודים הרשות להחזיק בתי
מרקחת, או לשרת בהם בתור עוזרים ומנהלים, ורק מחמלת
הממשלה עליהם ויתרה מזכותה והניחה להם שנה אחת פנאי
למכור את בתי מסחרם לאנשים הרשאים לעסוק בהם, ורצון
הממשלה נעשה ע״י המשגיחים על עניני הרפואה בעיר, אשר
הודיעו את הדבר אל היהודים הנוגעים בזה; והנה מכל האמור
גלוי וידוע, שלא נתחדש כעת חק חדש מגביל חירות היהודים
אך חושב לאיתנו חוק עתיק אשר הם פרצו גדרו בהורותם בו
פנים שלא כהלכה, ע״כ כל השמועות ע״ד השתדלות היהודים
לבטל את החק הזה, אין להם על מה שיסמוכו, עכ״ל מ״ע הנ״ל.למכ״ע .Pyc. Bдon מודיעים, כי בימים האלה יצאה
לאור פקודת שר הפנים לאסור כל עסקי מסחר ומו״מ בפ״ב,
להיהודים הנמנים בין יושבי הערים הסמוכות לבירת המלוכה.
האנשים האלה רובם ככולם השלימו חוק עבודתם בצבא, ועי״ז
קנו להם זכות הישיבה ברוסיא הפנימית, רק מפני שאין ידם
משגת לשלם את המסים והארנוניות, ע״כ לא נמנו ולא באו
בכתב העירונים בפ״ב, ומנויים הם בין העירונים בהערים
פעטערהאף, קראנשטאדט, לוגא ועוד, והיו עוסקים בפ״ב
בעסקי מסחר, הפקודה הזאת לא תקח מהם את זכות הישיבה
בפ״ב, רק זכות מו״מ, וכבר יצאה הפקודה לפעולות, ורבים
מן העניים אשר התפרנסו עד היום כמו רוכלים וחנונים קטנים
נאלצו לעזוב את עסקיהם
במ״ע אשר להממשלה אנו קוראים פקודה חדשה מאת שר
השוטרים בפ״ב אל הפקידים הממונים לתת תעודות המסחר
להסוחרים והרוכלים, שיהיו זהירים במעשיהם בנתינת התעודות
להיהודים מחוץ לתחום מושבם המותר להם, ושידרשו מהם
מקודם לכן שיביאו ראיה כי מותר להם לדור בעיר ולעסוק
במסחר, גם יחקרו וידרשו הפקידים אם באמת יש להם הזכות,
או רק ישתמשו בה למראית עיןר
ררלי
ונו ועים והטבע.אותות השמים
חזיון יקר ונפלא יתראה לעינינו בסדרי צבא השמים
יכסיליהם בשנה זו שנת 1882, הכוכב נוגה (ווענוס) הנקרא
בפי ההמון בשם „כוכב השחר" (מארגען שטערין) המאיר
ע״פ רוב בפני המזרח קודם נץ החמה כנודע, הכוכב הזה ילך
ביום 6 דעצעמבער הבא ויפגע את השמש לעבור עליה
בראשונה יאסף נגהו איזה ימים וישים הושך סתרו, ופתאום
יתראה לעין המביט כמו עגול קטן שחור מתנועע ונכנס לתוך
השמש בשפתה הקיצונה מפאת מערב, והולך ועובר על פניה
לאט לאט עד שהוא יוצא בשפתה הקיצונה מזרחה, ושב ונסתר
מעיננו! החזיון הנפלא הזה הוא רחוק מאד להתראות לעיני
יושבי הארץ. ובמשך זמן חמש מאות שנים האחרונות עדהיום, לא קרה המראה הזה לבוא רק ד׳ פעמים, בפעם האחרונה
נראה ביום 8 דעצעמבער משנת .1874. כמו שהודענו אז ממנו
בהצפירה משנה ההיא יעוי״ש. וכעת כאשר נקרה לבוא ג״כ
הנה ולא ישוב להתראות עוד רק עד יום 7 יוני משנת 2004
הבאה, וע״כ בכל פעם שיקרה אז יום בוא החזיון הזה, הוא יום
מועד אצל התוכנים המתעתדים ומצפים לקראתו עוד זמן רבמקודם, יקראו אספות מתוכני הזמן המצויינים שבדור, יבקשו
תחבולות ויעמיקו עצה איך לקדם פני המחזה הזה בכלי התכונה
היותר יפים ומדוי קים, בכדי לעיין ולדקדק אחריו בכל פרטיו
ותולדותיו, וכל אשר יראו ויבחנו כותבים בספר לזכרון לימים
הבאים, עבור החוקרים הבאים אחריהם. למען ידעו לשפוט
ערך המראה ההוא אל תכונת המראה אשר יראו גם בימיהם,
בכדי להוציא מהם תולדה נכונה ויותר מדוייקת; ולאשר החזיון
הזה הוא משתנה בכל מקום מכדור הארץ לפי מצב עין האדם
שמה, יש מקומות אשר לא יראוהו כלל. בהיותו בא שמה
בלילה, ויש אשר יראו רק מקצתו ולא כולו, או בשעות
מתחלפות מן היום, וע״כ יתעתדו התוכנים לנסיעות רחוקות
מאוד במקומות שונים מכדור הארץ, כל אחד יבחר לו מקום
מיוחד נאות לזה ע״פ חשבון אנה נראה בכדור הארץ, וכולם
ישתדלו להקדים לבוא טרם בוא יום המוגבל, איש איש לפי
מקומו שבחר בו ביבשה או באיי הים, יקימו להם שם מגדלימצפה, ויעמידו כלי המחזים על מכונם. למען יהיו נכונים
ומזומנים בכל הנחוץ להם ליום הנועד ההוא
וככל ההכנות הגדולות האלה אנו רואים כעת בימים האלה
בין תוכני זמננו אשר בכל הארצות והממלכות, כל מלכי הארץ
מכינים בעבורם את כל צרכיהם לכלכלם בהוצאות הדרך להנחותם
למחוז חפצם, לאלה באשר יסעו למסעיהם במדינות היבשה
במקומות רחוקים. ולאלה הנחוץ להם ספינות נושאות צרכיהם
וכליהם מזון וצידה באיי הים אשר בקצוי ארץ. ממלכת אשכנז
מכינה עצמה לשלוח שלש ארחות חכמים (עקספעדיציאנען
לתכלית הזה, שנים לארצות הברית באמעריקא, ואחת לזרוע
הים הדרומי (מאגאללאנס שטראססע) ועוד למדינת ארגענטין
באפריקא, ממשלת אנגליא תקים לה שלש משמרות של תוכנים
במקומות שונים (סטאציאנען) בקצה אפריקא הדרומי, בנאיי,
זעעלאנד, ועוד באיי הים צרפת ושפאניען, ישלחו אל קובא
מעקסיקא באמעריקא. ממלכת בראזיליען אשר מושל ארצה
נודע לאוהב ודורש חכמה, שולח ג״כ ג׳ ארחות חכמים למקומותשונים, אשר היותר נכבד בהם הוא המקום יאטאפעטווא הגבוה
מעל שטה הים כדי 1800 מעטער, המסוגל מאד לבחינות כאלה
יותר מכל זולתו, מצד צחות האויר ומנוחת גליו במרומי
האטמאספערא כנודע, ממשלת רוסיא האדירה אשר כנפי
ממשלתה פרושות על חלק גדול בצפון ומזרח השמש, תפתח
את ידה ג״כ לענין הנכבד הזה, ככל אשר עשתה בפעם האחרונה
ביום בוא החזיון הזה בשנת 1874, אשר אז קבעה כ״ד משמרות
של תוכנים במקומות שונים, החמושים ומזויינים בכלי מחזה
וקרים ונפלאים הנחוצים לזה, כמו שהודענו אז במאמרנו הנ״ל
ואל יפלא בעיני הקורא התנועה הגדולה הזאת וכל ההכנות
הרבות האלה אשר ישתדלו מלכי ארץ לתמוך בידי חכמי הזמן
המתעתדים ליום הנועד ההוא, כי לא דבר ריק הוא כאשר
ידמה בהשקפה הראשונה, ולא למען יתענגו החוזים לחזות
בנועם מעשה בראשית בכל הנעשה בגבהי מרומים לבד ישימו
מבטם באין כל תועלת יוצא מזה לחברת האנושי שוכני ארץ
רק באשר על ידו נגיע לעמוד על יסוד אחד גדול ונכבד למאד
בידיעת בנין העולם ומרחבי היצירה לכל גבולותיה, דבר אש
א״א להגיע לשלימותו רק בתחבולות עיונים מדוייקים מאד בעתהעברת הכוכב נוגה את פני השמש, ואף שכבר השתמשו
במקרה הזה כמה פעמים, אבל בכל פעם אשר יקרה לראות
מראה הגדול הזה, יתקרבו התוכנים רק מעט יותר אל המטרה
הזאת, אבל לא הספיקו עד היום להגיע אל מרום קצה, בפעם
האחרונה בשנת 1874 הגדילו דקדוקי העיונים ע״י תחבולות
הפאטאגראפיע שנשתלמה בימינו, ובכל זאת נוכחו לדעת אחרי
כן כי לא הגיעו עדיין אל התכלית הנרצה כראוי, ועוד מאות
בשנים יעברו בטרם ימצאו חכמי הדורות את הפתרון האמיתואשר יבקשו בזה, וכבר הרחבנו לדבר בזה בביאור ארוך וציורים
נכונים. במאמרנו בהצפירה משנת 1874 (גליון 6 וגליון 7)
יקחם הקורא משם וירוה צמאונו
חוברי השמים החוזים בכוכבים להגיד מהם עתידות לבני
אדם שוכני ארץ, ימצאו להם כעת בימים האלו חזיונות רבים
באותות השמים במשך זמן קצר שעבר מחדשי הקיץ עד היום,
אשר יוכלו להתנבאות עליהם ככל חפץ לבבם, בקיץ העבר
נראו ד׳ קאמעטין חדשים, אשר הגדול שבהם הראה אז את
שבטו הארוך לעיני כל יושבי הארץ בחודש יוני כנודע. ועתה
הנה הכירו ומצאו התוכנים עוד קאמעט אחד חדש בגבהי השמים
היורד להתקרב אלינו, ולפי השערותיהם יבוא בתחלת חודש
יוני באורו הגדול עד שיכירוהו גם באמצע היום, וזה מקרוב
גלה שוב תוכן אחד, בוויען כוכב לכת חדש (פלאנעט) מן
הכוכבים הנודעים בשם פלאנעטאאידען, והם כוכבים ארציים
קטנים מאד הגודדים והולכים בתוך החלל הגדול אשר בין מסלולי
מאדים וצדק, כולם שרידי כוכב לכת אחד גדול שהלך בימי
בראשית בתוך מסלולי הפנוי כעת בין מאדים וצדק, ובגזרת
הבורא עולמות ומחריבן נתפורר לרסיסים, בשנות עולמים
שעברו אשר לא ידע אנוש זכרם, והם המה שברי החלקים מן
חרבן העולם, שאנו רואים אותם היום תועים נודרים על המסילה
השוממה ההיא, (עיין מה שכתבנו מזה בספרנו „כוכבא דשביט"
„ותולדות השמים״)אבדן הצפרים במרחבי הטבעמסוד החכמים והנבונים מנויה וגמורה הוא, כי הקב״ה
מחדש בכל יום תמיד מעשה בראשית. מיום אשר עלה על
מחשבתו לברוא את העולם ומלואו מאפס המוחלט עד ימינו
האחרונים, לא חדל הבורא לעשות יצורים חדשים תחת הישנים
אשר בפקודתו ימחו מתחת השמים וזכרם יאבד לנצח נצחים
בכל יום ויום יגלו לעינינו בעלי חיים חדשים אשר לא ידענום
ולא שערנום בראשונה, ובכל יום ויום יבא הקרץ על בין
ה״ה
הישנים הידועים לנו ויכחדו מתחת שמי ה׳, והוא לא ישבות
ממלאכתו הגדולה והנוראה הזאת אף רגע אחד קטן, ובכדי לתת
לקוראינו הנבונים מושג נכון מענין הנכבד הזה, אמרנו להטיף
דברים אחדים על אבדן איזה מיני צפרים אשר הרגישו והתבוננו
בזה חוקרי הטבע בימינו האחרונים האלה באותות ובמופתים
גלוים ונכונים אשר אין להשיב עליהם
כי בכל זמן ועדן יאבדו איזה מיני צפרים מתחת השמים
זאת הרגישו עוד חוקרי הטבע הקדמונים אשר חיו מעת הוחל
ספר דברי הימים לבני אדם. עוד הסופרים פלינוס, שטראבאאעליאן ופלוטארק כתבו בספריהם דברים רבים ונכבדים על
אדות אבדן בעלי החיים בכלל ומינים שונים ממפלגת העוף
בפרט, פליניוס אשר בדברי חקירותיו אשר הטיף על ענינים
שונים בחכמת הטבע האמינו הקדמונים אמונה אומן, יביא לנו
למשל הרבה מיני צפרים בשמותיהם למשפחותיהם אשר נאבדו
מקהל הצפרים ולא נשאר זכר למו תחת שמי ה׳, כן גם
שטראבא, אעליאן ופלוטארך ישאו מדברותיהם וידברו דברים
נכבדים ויקרים על אדות הענין הזה, וכלם יביאו ראיות ברורות
וסברות נכוחות הלקוחות מחכמת הטבע לאמת את דבריהם שלא
יהיה בהם שום תפונה וספק, אשר לו אמרנו להביא בזה את
כל דבריהם, השערותיהם ומשפטיהם בדבר הזה כמו שהם
כתובים לפני אלפים שנה, כי עתה נהפך מאמרנו הקטן הזה
למאמר גדול ורחב ידים אשר הקוראים ילאו בטח בהסברת
דברים כאלה ללא הועיל. לכן עברנו עליהם בדומיה, ופרט
דברינו בענין הזה יהיו אך דברי חוקרי הטבע בדורנו האחרון
הזה, וקצות דבריהם נשים פה:
חכמי הגעאלאגיע גלו במקומות שונים על כדור הארץ
קברי צפרים רבים אשר נשארו לאות ולמופת מדורות קדומים,
שלדי העופות האלה גדולים ונוראים מאד שכבר מתו ומיניהם
נשכחו היום. הצפרים ראק וגרייף אשר הקדמונים נשאו תמיד
את שמותם על דל שפתם, נשכחו בקרב הארץ וחדל להיות
להם אורח בין החיים. גם העוף הפלאי פאניקס, אשר פליניוםידבר נפלאות על אדותיו, נכרת ברבות הימים מארץ החיים
ועקבות מינו ומשפחתו לא נודעו עוד, זולתם גלו הגעאלאגים
בבטן האדמה עוד הרבה מיני צפרים גדולים וקטנים אשר קראום
בשמותם עלי אדמות ואשר כבר חדלו ואינם אף דוגמתם לא
נשארו בחיים חייתם.
גם בדורות האחרונים האלה ראו חוקרי הטבע והתבוננו
בעין חקירתם כי הרבה מיני צפרים ממפלגות שונות אבדו על
יד עד כי לא נשאר מהם אף אחד בחיים חייתו, וברות חכמתם
וחזו עתידות על עוד מיני צפרים הרבה החיים עודנו אתנו כהיום
הזה, אשר בקרב הימים ימחה זכרם מבין החיים ולא ישאר
להם שריד תחת כל השמים, כי בא יבא קצם, יומם יבא
ויספו! חוקרי הטבע אשר היו במאה העברה, הרגישו אז כי
הרבה מיני צפרים אשר התגוררו על איי-בורבאן, מוירטיוס
וראדריגועטץ, ספו תמו לאט לאט עד כי לא נשאר זכר למו.
הידוע מכל הצפרים הנאבדים על קבוצת האיים האלה. הוא
העוף דראנטא או דאדא אשר מפי נוסעים אנשי אמת וידועים
נודע נאמנה כי חדל להיות לו אורח באיים האלה, ומני אז
הרגישו בחסרונו שם. לא נזרמן לשום אדם בעולם בכל
חלקי התבל. ועל כן גזרו החוקרים את משפטם כי על העוף
הזה בא הקרץ ויכחד מארץ החיים. (המשך יבוא)חכמת הציור בכלל ובין בני עמנו בפרט.מאת המצייר מאנע תלמיד האקאדעמיא
למלאכת הציור בפעטערבורג.
בימים האחרונים האלה, עת ענפי כל עצי הדעת הנטועים
בכרם ההשכלה נטיו על אחינו בארצנו ורבים יאכלו מפרים
ובצלם יחסיו. הימים אשר הראו לעין העמים מה רב כשרון
היהודים וחריצותם בכל דבר חכמת מדע והשכל, ובזמן קצר
בין לילה, נהיו בינינו אנשים מצוינים בכל מפעל ובכל למוד
אשר החזיקו בם. בימים האלה שפכה גם חכמת הציור את
רוחה על צעירי בני עמנו, ואחדים מהם כבר הסבו עליהם עין
כל חכמי הדור הזה ויפארו שם ישראל, ועינינו הרואות כי
מיום ליום יגדל החפץ להחכמה היקרה הזאת בלב בעלי כשרון,
אשר מספרם עתה לא מעט בינינו, ולכן אדמה כי לא למותר
יהיה עתה להטיף דברים אחדים על אודות חכמת הציור בכלל
ובינינו בפרט.מה מאושר האיש אשר אביר הטבע חנן אותו בלב רגש
בכשרון למלאכת מחשבת! רק עיני איש כזה פקוחות לראות
הפלאות הצפונות מעיני אנשים אחרים והנגלות לו בכל הודם
בהיכל הטבע, אשר כולו אומר כבוד הוד והדר; רק איש
כזה ידע להוקיר חין ערך שכיות החמדה ויפעת זיו שחקים,
אשר הפיץ שדי ביד נדיבה בגן עדנו, אשר ברא מכון לשבת
יצורי כפיו; ורק בלב איש כזה יתעוררו רגשות עדן לחוש כל
נועם, להכיר כל יופי ולהבין ולהשכיל תעלומות הבריאה הנפלאה.
מה נפלאה התבל ומה נחמדו יצוריה! מה רבות התמונות
היפיפיות אשר תחזינה עיני הצייר מפוזרות לרבבות על כל מדרך
כף רגל! מה דלו נפשות האנשים המבקשים תמונות הטבע
להתענג מיפין רק מעבר לים או בכנפות הארץ! לא מעבר לים
ולא בשמים הנה, כי אם נגדך, קורא יקר! השמים כלבוש
יחלופו צבעיהם חדשים לרגעים; האדמה תתהפך כחמר חותם
ותשנה תארה וחתולת פניה; ארבע תקופות השנה לא תחדלנה
לברא חזיונות שונים. לנצל עדי כל שיח השדה ולהלבין שרוגי
בשלג חורף, גם לשוב ולכסות אותו בשלל צבעי זהר ילדי
האביב; הטבע תכין לנו תמיד מטעמיה, תופיע לפנינו בעד
עדים, ואנחנו נעבור על כל אלה מבלי משים
השכם נא, קוראי היקר, כעלות השחר בימי הקיץ וצא
לשוה בנאות דשא, ראה פאר לובן הקדים פרוש כיריעה על
ערש התבל, שבה עוד יישנו בניה; ראה חן השחר הנשקף
בעיני ספיר מאפסים; ראה זיו חכלילי המשתרע לאט לאט על
עבי בדולה; הבט נא!" שם מירכתי ארץ יצאו קרני זהב והשמש
מחופתו צועד למרום שמים; ראה נא פלגי פז השפוכים על
ראשי ההרים ועל עצים רעננים, איך ירקרק צבעם יאדים כתולע;שים עיניך באגל טל עלי שושנה ענוגה, איך יעברו בו אלפי
צבעים שונים, איך ינוצצו רבאות ספירים תחת רגליך, הבט
איך ישחקו האור והצל עלי עפאים רועדים מרוח צח שפיים
שים עיניך עוד באלפי תמונות מעולפות בצעיפי זהר הנבראות
לעיניך, וראית אם לא ימסו כל יצוריך, אם לא ירחש לבך
אהבת נפש להתולדה, אם לא תקרא גם אתה: „מה נפלאה
התבל ומה נחמדו יצוריה״.אך הסב נא עיניך מעט קט מהציור הגדול הזה וראה:
פה תחת רגליך פתחה שושנה עדינה את כוסה להרוות בלשדה
דבורה רעבה, הבט על עליה ופרחיה ועל רעד כנפי הדבורה
המרעידות גם את השושנה, אז יתפרצו מלבבך המלים האלה
אשר רחש גם לבי בראותי הנוה והמענגה הזאת: „מה מאד
נפלאת שושנה יפיפיה, עורקיך מתולעים באודם הכלילי; פה
אגלי טל דמעות בכי ותאניה, ופה עינים צחורות לי תצהילי
ירקרק, צהוב, לבן ויפי כל צבע בפטורי ציציך יחד קננו. גם
ריח ניחוח מידי הטבע גם נופת צופים בך יחדיו הוכנו; ודבורה
מזהירה ביפי כנפים, לוית חן תשית על הודך נוספות, בלשדך
רוחצת תעיר בך חיים, מרחפת את חיה כצפרים עפות"
צא נא בן אדם וברח משאון קרת כחצות היום בימי הקיץ,
בשבתך שלאנן בהיכל הטבע תרגיש כי בגן עדן הנך, שם בין
שדרות אלונים, תחת כפת נטישותיהם תשאף רוח חדש, הצל
הרך והענוג יסוכך עליך בנעים קרתו; הרוח ישא בכנפיו אליך
קול שיר חלילי הרועים מטיבי נגן. הבט! איך רגלי הר ירוק
ילחך פלג זך, איך יבריקו גליו הטהורים תחת שמש צהרים
כנטפי פנינים על ראי מלוטש, איך עדרי עבים שקופים ידאו
על תכלת הרקיע, גם ישחו בעמקי היאור המוליך כשמן מימיו;רק אליך בחיר היצורים, ראה סביבותיך נצני הטבע איך ילכו
שובב, ובכל זאת יקחו לב ביפים, אז תרגיש כי לבך כבר הלך
שבי לפני הציור הנפלא אשר נגדך, ומנבכי לבבך יתפרצו
המלים: „מה נפלאה התבל ומה נחמדו צאצאיה״.
צא נא ממעונך הצר בחצי החודש בלילה, שא עיניך
השמימה וראה, איה הצבע, איה הציור אשר יכילו בקרבם
רגשות נשגבים ויפי הדרת קודש המרחף על השחקים הבהירים
האלה? איה הספירים אשר ימשכו בחבלי קסם את נפשך
בהכוכבים העינים הטהורות האלו? איפה כסף מזוקק ומלוטש
אשר יפיץ נגהו כנגה אגן הסהר הזה השוחה בים תכלת? איה
צייר לתאר לך ציור לוקח לב כזה? — ראה, הן כל התולדה
מעולפת בצעיף קודש, שם הלאה הלאה, יער וכל עץ בו
ישקיפו מבעד הערפל השקוף, אזניך תקשבנה רגש ליל, רגש
יה המתהלך בדממה על כנפי רוח צח, רוחך ישאך אז עלאברתו, נפשך תתאבך תתפרץ מחביון כלאה ובין כוכבים
תשים קנה, תשכח תבל וכל היקום, תשכח גם כל עמל ותלאה,
ומתהום שעיפים אין חקר תשאף פלגי חיים
גם בחורף נוכל להתענג על מחזות הטבע, אם רק נפשנו
שקטה מפגעי החיים: שמש אדום ככדור אש לוהט עולה מפאתי
קדים; עליו ידאו עבים כבדים, כעשן הכבשן המתאבך מאש
מתלקחת, יריעת שלג צחר הפרושה עלי ארץ תזהיר כזרועה
בספירים, אגלי מים כבדולה זך הנקפאים על ענפי העצים
החשופים, יצחקו בשלל צבעיהם הנפלאים, שם ארז ירקרק
יושיט ראשו מערמת שלג ויזכירנו כי עוד תקום הטבע לתחיה
הצללים השחורים על לבנת השלג חמדת עין הם צל סבכי
העצים וכל תבנית יוצע על גליון צח, עלי שלג, כמחוקה בחרט
צייר אמן, ובלילה, עט סוחר בהיר יהל בין צבאותיו ברמים,
השמים והארץ יחדיו נשקו ונאבדו במרחב-יה בלי מצרים, עמודי
עשן כעצים רעננים רבי עפאים יתגלגלו מעלה מארובותיהם
וכל התבל כולה מעולפת בזיו נפלא אשר לא יתאר באומר ודברים,
אז מה רבו רגשות לב הציר התפוש במזמותיו למצוא יסוד הזיוהזה, לדעת מה הוא ולעשות כתמונתו בחרט צייר
אך לא רק ביפי התולדה ובשקט הטבע צפון עונג לנפשנו,
כי אם גם עת תביט עלינו בעינים מזרות זועה; עת עבי עלטה
יגעשו כענקים על ראשנו, עת מטרות עוז כל היקום יפחידו
וברקים משחקים על ארץ יבריקו; עת סער יתחולל בעים ויפיל
אימתה על כל היצורים, גם אז, אמץ נא לבבך קורא יקרצא נא החוצה וראה, שם נערמו עבי עופרת שחורים משחור
שם תהום פתוח בין הענקים האלה, ובעדו יתרוצצו צבעים שונים,
ירקרק, צהוב וכעין התכלת. שם שם הלאה על קצות הרקיע
ציור נחמד נגדך; שם על היער יאיר אור שמש ויריעת תכלת
זר לו מסביב — אשרות מים יזרמו מארובות השמים, אט אט
יקל כובד העבים ובהרות בהירות יופיעו ממעל אט אט ישתרע
הקשת בענן עם כל צבעיו הנפלאים, מה רב יפיו ומה נחמד
הוא, — השמש יצא מחביון אפריונו ובעיני אהבה ינחם את
האדמה, נגדו יתעוררו בעלי כנף בתרועת הידד; עשבות שדה
ירימו ראשיהם הרטובים מרסיסי מטר. העצים אשר הרוו צמאם
בשפעת מים יגיעו סרעפיהם לאות תודה, שם עדר רחלים
שעלו מן הרחצה תפזזנה על כר נרחב, משק גבים עוד יהום
לאט וצלצלי זרמתו יתלכדו עם שם שירת צפרים הגד נא
קורא יקר, גם אם קר רוח הנך, היש ציור כזה בתבל אשר יכיל
בקרבו אלפי חזיונות ומראות כאלה יחד?
אך אולי תאמר בלבבך כי רק בשדה ויעד, בהרים ובקעות
יתנוסס יפי הטבע אז תשגה בשפטך, על כל צעד נערמו אלפי
נפלאות. הן צייר אמן יש בידו לתאר גם אהל רועי הרחוי לנפולבמשברי ים זועף יש יופי נפלא עת האור שפוך עלימו, בקוצים
וסלונים, באהלי קדר, בסערות שלג וכפיסי קרח, הן ציירים
מהוללים רבים יבלו כל ימי חייהם רק בציירם תמונות כאלה
הם הדרו במסתרי הטבע פנימה ויחזו כל מחמדיה גם במקום
אשר אנשים אחרים יבזו מראות כאלה, ולכן הצליחו מאד
במפעלם ועל ציוריהם יתפלאו רבים וכן שלמים. כי יכי הטבע
רק באור וצל יסודו, ואור וצל על כל קצוי אר״י ימצאון, גם
החזיונות הנפלאים לא יראו בהודם כי אם תחת קוי השמש או
הירה, והם: השמש והירה, הציירים היותר נפלאים בתבל
ובטובם יואילו להריק אורם גם במעון צר כעל הררי אלף, על
קוצים כעל תמרים, על רמש זוחל כעל גמל הסום הנהדר, ולכן
בידינו למצא חדשים לרגעים עונג ונועם לו רק נפקח עינינו
לפעמים שני אנשים הולכים יחדיו לשוח, האחד יתר
ממקומו מרוב רגשותיו אשר יתקפוהו. בראותו מסביב עדן גן
אלהים ולענג נפשו אין קץ ואין תכלה. והשני כנציב קרח לא
ישית לבו אל הטבע ורעו בעיניו כמשוגע או כילד הצוהל לקראת
ציץ נובל או זבוב רקמה (שמעטטערלינג) מעופף, וכמוהו
אנשים רבים קרי הרוח אשר העונג הזה לצחוק למו, הוי אנשים
בוגדים באמכם הטבע! מי הגיד לכם כי רק לילד יאתה
להתעלם ולהשתעשע בפרחים וצבעים? או מאין נוכחתם לדעת
כי מטרת האדם עלי חלד רק לעמול יום ולילה לצבור כסף,
מבלי השתעשע מעט קט בעתותי מרגוע על ברכי התולדה?ואתנו הוא תמיד כל ימי חיינו, וביותר כי נפשנו מטבעה
משוכה ואחוזה בהטבע אם כל חי, ולמה זה נחדל מעונג שמים
זה לגוע ולבקש תענוגים אחרים בארצות החיים, מדוע תשים
הטבע עדיה וחליתה עליה אם לא לענג נפשנו
מה מאושר האיש אשר הוא בן נאמן להתולדה, גם
היא כאם רחמניה תצהיל לו פניה: עת עננה הרת עצב תשכון
על פניו ותוגה תקנן בין בתרי לבבו, אז יש עוז וכח בידי אמר
הזאת לנחמהו מיגונו, בכל לבו יאמין לקולה הנפלא ויפתור
אותו כרצונו על ברכיה תישנהו ובחלומות נעימים תשעשעהו.
וכיונק ישקט על שדי אמו כן ישכח כל עמלו ובבתי נפשו שלות
שמים שוררת. — עת פלגי ששון יזרמו בלבבו, אז, אך אז ירגיש
אשרו והצלחתו: הגבעות למולו ימחאו כף, הזמיר ינעים לוזמירות. בעבורו שחקים נטהרו ואתו ישיש השמש משוש
וכל הטבע כולה אתו תתרועע אף תשיר
סיף דבר! יש תהום תענוגים נפלאים בחיק הטבע מרהיבי
עין ומשמחי רוח, בגן עדן מלא הוד ויופי יושב האדם ועיניו
השע ולא ידע איפה הוא. ציר צרפתי אחד כתב בספרו כדברים
האלה: „מי יתן והחלו כל האנשים ללמד את בניהם יחד עם
למוד כתב וספר גם חכמת הציור, למען ידעו איך להביט עלי
תבל אשר להם לגור בה שבעים שנה, ומה הארץ אשר הם
ליה, ובזה נפתח למו בנקל מקור תענוגי שמים, מעין ישועה
לכל עצב, אשר ישביעו בצהצחות נפשם כל ימי חייהם״, ומהנאמנו דבריו, כי אסף אם מעטים מהסופרים והמליצים ירגישו
את האושר הצפון בחיק הטבע ויתפעלו מהודה, אך מעטים
המה ונער יכתבם. אמנם ע״י למוד חכמת הציור יוכל כל איש
להרגיש כל אלה, אף אם אין לו כשרון להיות חרש צייר
והנה חכמת הציור תסתעף לשני ענפים: לציורי שדה
ויער (Ланшаттная ивошнсь) ולציורי דברי הימים
oוכל הדברים אשר הטפנו ע
הנה, רק על ציורי שדה ויעד יסבו, לא מאשר כי ענף חכמת
הציור הזה הוא הראש והנכבד בכל סעיפיה, כי אמנם הענף
השני ציורי דברי הימים, עולה בערך חכמתו ומטרתו על ענף
הראשון על אחת שבע. אך מאשר כי מטרת ראשית מאמרי
היתה להלהיב זיקי החכמה הזאת בלב הקורא. לכן הרביתי
שיח על הטבע, כי היא תמשוך אבירים בכח יפיה, תסיר לבט
מתעתועי תבל לאור באור חיי הדמיון, ואז בנקל נוביל כל
קורא הלאה הלאה. ולכן עתה העת להטיף אמרים אחדים על
ציורי דברי הימים בקצור נמרץ, (כי לא ללמד יצאתי במאמרי
זה אשר לזאת נצרכים ספרים שלמים)מה רבתה משא לעיפה אשר העמיסו עלינו מקרי החיים.
מה רב הנטל אשר יעיק על כל חושינו וידבא לעפר נפשנו
הה עניה, נפש לא רוחמה, מי יסיר מעליך הכבלים כי תפרשי
כנפיך לעוף במרחב יה להתענג מזיו התולדה? מי ינקה התבלול
מעיניך, כי תראה אור צהצחות אשר יריקו לך ארובות השמים
על כל צעד. הכה רע ומר גורלך מכל חית השדה ועוף השמים
לרדוף יום ולילה אחרי האושר אשר תחפוץ לראותו לבוש כתם
פז מבלי מנוח, מבלי תת אל לבך כי אשרך אתך באהלך
ורגעי עונג כבר מוכנים לך באפריון הטבע, פקח נא עיניך בן
אדם, שור נא מסביב לך וראית ונהרת אם רק תתבונן מה
עיניך רואות, ראה שם חוקר הטבע ירדוף לא ייעף אחר אחד
הזבובים לצודו, רסיסי זעה יזלו על מצחו, ישאף רוח כתנים
יפול ויקום ירוץ או ילך אט כגנב. יסול לו דרך בין החוחים
אשר הרהיבו לקרוע גם בגדו, והוא לא ישים לב לכל אלה ועיניו
נטיו רק על הזבוב המפזז בכנפיו המזהירות בין עפאים חיש
האח, הצליח גם יכול והזבוב בכפו, כגבור מנצח שב משדה
קטל כן ישוב לביתו עלז גם שמח, מה תאמר נפשך קורא, אך
אויל ומשוגע הוא, לא לא, הביטה, הן הוא איש נודע בשערים,
איש נכבד וידיו רב לו בכל מדע, ומה זה המריצו לכלות כחו
להבל? אך לך נא לביתו, שם תמצא הפתרון להחדה הזאת
שם תמצא המונים המונים זבובים ויתושים למשפחותיהם למיניהםערוכים במשטר וסדרים. שם נצב החוקר כמורה בין תלמידי
שומעי לקחו וירבה לדבר עמהם על תכונת וטבע כל זבוב, אין
ובמה שנו צבעיהם ומבנה גויתם איש מרעהו, ויפקח עיניהם
על כל נקודה, על כל קו מצבעי גויתם להבדיל בין מין למינו
ועת עיניהם קמו לחדר במסתרי היצורים הקטנים האלה פנימה,
אז יקחו לעזר זכוכית מגדלת אלפי אלפים פעמים למען הבין כל
דבר עד תכונתו. הן כה ייגעו אנשים אשר רוחם שואף חדשות
ונצורות, לראות ולדעת תעלומות הבריאה ולהשתומם על פעלי
אביר הטבע.
רוח חפץ כזה נטוע בלב כל איש, רק אצל רובם הוא
שוכב נרדם בירכתי חדרי הלב, ויש עוז בצלצלי אמרים אחדים
לעוררהו משנתו, ועינינו רואות בכל יום המונים המונים רצים
לקראת כל מחזה חדש, ואם גם כל ישן נחשב בעיניהם למאומה,
מבלי הבט אם שוה הוא להתבונן עליו אם לא, בכל זאת לא
יבליגו על רוחם מול מחזה חדש, כי קסם על שפתי שם „חדש״
להעיר רוח החפץ הנטוע מידי הטבע בלב כל איש לראות ולדעת
כל דבר, להבין ולהשכיל כל סבה, אז הטבע תשים המשרה
על שכמה, היא תניע רוח החיה באופני הגויה. היא תקרא
ומי לא יענה, היא תצוה ומי לא ישמע.
אמנם, האיש אשר רוח כשרון לחכמת הציור יפעם בלבבו
הוא לא יוציא כל ישן מפני חדש, ספר התולדה פתוח לפניו
ויבינהו במראה ולא בחידות חזיונות נפלאים חדשים לרגעים
לב איש כזה עד, לא ינום ולא יישן, ואך למותר להעירהו
על ידי חזיון חדש. גם על פני אדם אשר יראה אותם אלפי
פעמים ביום מימי ילדותו עד זקנה ושיבה, גם עליהם יתבונן
ובנקל יתפעל ויתרגש, כי האדם הוא היצור היותר נפלא והיותריפה בכל יצורי הטבע, ולנגד עיני הצייר יעברו כבני מרון אלפי
פנים שונים לעיניו יבראו אלפי חזיונות שונים על ידי אנשים
רבים אשר ימצאון במצבים שונים, ושווי הערך (הארמאניע)
שורר בכל, או גם בהתבוננו רק על פני איש אחד הן פני
איש אחד ישונו אלפי פעמים ביום. כל רגש יהפוך יצורי ועורקי
פניו לנטיות שונות, איך לא יתעורר חפץ בלב רגש כזה
להתבונן במה שנו פני צוחק מפני בוכה, פני עלז מפני עצב,
פני ילד, נער וזקן, פני איש מפני אשה וכדומה, הן מאישון
בת עין לבדו יציצו רגשות נפש רבים וישנו תארה וציורה, הן
נפש תביט מבעד אשגבי העינים, ואנחנו נוכל לראותה בעיני
בשר, ומה ישמח הצייר עת יצלח לתאר בחרט ציירים רגשות רוח
עלי גליון או בד, כי חפץ נטוע בלב כל אדם למסור רגשות
נפש, הגיוני רוח, בעט או בצבע אשר בעפר יסודם, כותב
מהיר יצלח בעטו, וצייר אמן בצבעיו. גם משנים קדמוניות
מצאנו ראינו כתובות עתיקות, עם ציורים פתוחי עץ, עצם
ואבן, שונים. כי מימי עולם יחפוץ גבר להשאיר מזכרת נצח
למעלליו ולמחשבותיו. ולכן יתאמצו גם הציירים להתחקות על
שרשי עקבות רגשות הרוח, אשר יעזבו בעברם על פני איש,
לקבעם ולחזקם על הגליון או על הבד, ומשם לא ימושו עוד
כימי השמים על הארץ.
(המשך יבוא)
(מסילת הברזל על ראשי אילנות) במדינת קאליפארני ע
בקרבת מקום אחד סאנאמא קונטי, נמצא על הדרך עמק צר
ועמוק אשר בתחתיתו גדלים אילנות גבוהים מאד, ומהם עבים
וחזקים ממין המאגאגיע, ובכדי להוליך דרך שם מסילת הברזל,
קצצו את ראשיהם מלמעלה והניחו עליהם קורות חזקים הנושאים
עליהם מסילת הברזל(הכתב בכח הדבור) חכם אחד מוויען המציא זה מקרוב
כלי חדש, אשר פעולתו הוא להוליד מכל דבור ודבור היוצא
מן הפה תמונות רשומות מיוחדות על הנייר, יסוד הכלי הזה
איננו כמו הפאנאגראף הנודע, רק נוסד על תחבולה אחרת
מעכאנית, כי הוא מחובר מאברים קטנים שונים. והמדבר
כאשר יכנים קצה הכלי לתוך פיו, הנה בכח דבורו ולפי
תנועת שפתיו והלשון, יתנועעו גם זרועות הכלי בתנועות
משונות, ורושמים על הנייר תמונות זרות. מובן הדבר כי
התמונות ההן אינן דומות לאותיות הכתב, אבל ע״י הנסיון נדע
ללמוד הוראותיהן במבטא, כמו בכתב הסטענאגראפיע כנודע,
החכם הנ״ל הראה נסיונות רבים בכלי הנ״ל באספת חכמים
בעיר לייפציג, וכולם ראו אמיתת פעולתו ותועלתו
ביום 24 מארט העבר עשו נסיון חדש על מסילת הברזל
ההולכת מפ״ב למאסקווא, להאיר לפני עגלות הנוסעות באור
עלעקטרי חזק המפיץ אורו למרחוק עד כדי חצי וויארסט. כח
הקיטור היוצא מן הלאקאמאטיווע הוא פועל על מכונה אחת
המחוברת על ראשה, לעורר בקרבה זרם עלעקטרי חזק ההולך
ושוטף בתוך העששית דרך שני צירי הפחמים המוציאים את
קשת האור מביניהם, כנודע. מאחורי הקשת הזה נמצא עומד
מראה מלוטשת עגולה הזורק את חצי האור למרחוק על פני
המסילה כדי חצי וויערסט, עד שיוכלו לראות ולהכיר גם דבר
היותר קטן העומד לשטן בדרך
ביום 6 (18) לחודש העבר ראו באדעססא על שפת הים
השחור מחזה נפלא ויקר למאד. בשעה ב׳ אחר חצות היום
נסוגו המים לאחור מעל החוף, ויגלו מוסדי הים מתחת במרחק
כדי חצי וויערסט בתוך הים, השוכנים על החוף נתקבצו ויבואו
כסלים ושקים ויאספו להם מדגי הים באין מעצור כאות נפשם
וביותר מיני חזירי הים הנמצאים שמה, אחר זמן ב׳ שעות
לערך שבו המים ויכסו את התהום כמקדם, שעור עלית ונפילת
המים (עבבע אונד פלוטה) במדרגה גבוהה כזו, לא נראה בים
הזה ימים כבירים, וזקנים יושבי המקום יעידו, כי לא ראו כזאת
מימיהם.— 104 —
אל המאספים והמחלקים ספרי הרמב״ם דפוס ארגעלבראנד
וגאלדמאן בווארשא
הנני להודיע להמאספים מן הרמב״ם הנדפס על ידי הח״מ, כי כעת יחולק
הכרך השמיני, ובכרך הזה ימצאו פירוש הרדב״ז מכ"י שהוספנו, ובקרוב יחולק החלק
התשיעי, גם שם ימצא פירוש הרדב״ז מכ״י נוסף על הכסף משנה, והכל באותיות
ממוצעות כמו שנדפס המ״מ והכ״מ והלח״מ בכל הכרכים, לא כדפוסים הראשונים שנדפס
רק הכ״מ ובאותיות קטנות מאד.
גם הנני להודיע להסוכנים המחלקים ש״ס החדש מדפוס ראם בווילנא, ולוקחים
פעם בפעם הכרכים מש״ס מדפוס הנ״ל, כי מעתה יוכלו להשיג שם גם הכרכיס מהרמב״ם
שלנו הנדפס מחדש ע״י הח״מ, וישיגו שם הראבאט היאות, כי מלאתי את ידם בזה
ע״כ מהרו ודרשו איש איש כמספר הכרכים הנצרכים לו, ואל תאחרו
אדרעסע למכתבים לי השותף המנהל העסק הזה בסקלאד ספרים הגדול שלי
 מרדכי קאלינבערג
М. Канинбергъ Варшава, Палевки № 23.
M. Kalinberg Warschau, Nalewki No 23. No 23. ווארשא נאלעווקי קול מבשר
ביום א׳ כ״א אדר העבר יצא ממני מודעה עפ״י התבל, כי התחלתי להדפיס
משניותין טובים ויפים אשר כמוהם עוד לא נהיתה, עם פרושים יקרים והוספות ומעלות
רבות, ה״ה: פי׳ הרב מברטנורה תוספות יום טוב, תוספות חדשים, תוספות ראשון
לציון, שנות אליהו על זרעים, אליהו רבה על טהרות, הספר הון עשיר פי׳ יקר ממו״ר
עמנואל חי ריקי על כל המשניות, חידושי מגיד משנה כת"י ממו״ר כו׳, מו״ה ישראל,
זצללה״ה מגיד דק"ק קאזעניץ, חידושי הרב הגאון הקדוש ר׳ לוי יצחק זצללה״ה.
מברדיטשוב. חדושים והנהות מהגאון ר׳ יוסף שאול הלוי זצ״ל אבד״ק לבוב, משנה
ערוכה המבארת כל מלות זרות בל״א, פי׳ ר״ע מברטנורה על פ״ג מ״א ופ״ה מ״ה
מכלאים, על פרענומעראנטין בששה חלקים, על נייר מאשין יפה וטוב מאד נעלה,
ועל נייר רעגאל בגליונות רחבים (כמו נייר הרמב״ם שלי) במחיר כל כרך על נייר
מאשין 60 קאפ׳ ועל נייר רעגאל 85 קאפ׳, ולהסוכנים ינוכה רבא״ט הגון וטוב.
ועתה הנני להודיע כי ב״ה כבר נגמר מבית הדפוס כרך הראשון מהמשניות
הנ״ל הוא סדר זרעים, ביתר שאת ויתר יופי וטוב מכפי הבחינות והמודעות שיצאו אז
ממני ויתענג עליו עין כל רואה, ובקרב הימים יצא החלק השני הוא מועד ג״כ, כן
כבר יצא לאור מהדפוס הכרך השנים ועשרים מהש״ס. ואדפיס עתה הכרך התשיעי
מהאלפס, ויחושו נא הקונים לאסוף ברכה אל בתיהם ובע״ה לא יתאחר זמן כביר ואברך
יום ג׳ תזו״מ תרמ״ב.
אל המוגמר על המשניותין והש״ס והאלפסין הנ״ל
No. 19 נאום יהושע גרשון מונק, ווארשא בית מסחר הספרים נאלעווקיהצעה!
כל המוציאים לאור מכתבי-עת בישראל וגם כל המחברים ומוכרי ספרים,
אשר בחפצם לקבוע מקום להודעות ורשומות קצרות (באיזה לשון שתהיה) בלוחי
החדש (שנה ששית): „לוח-ישראלי" בשפת רוססית ועברית לשנת התרמ״ג הבע"ל,
או לעשות חוזה עמדי בדבר לוחותי בכלל. יואילו לפנות אלי באגרותיהם (בצרוף
הנוסחא של החובעה) עד ימי חג השבועות, ונבוא לעמק השוה עצהיו״ט; וזה תוי
וגוי היום.
Падворшому Совутцику Iонъ Ильичу гурлинду въ Повошосковскъ
.ofrathi Lonas Gurland in Nowomoskowsk (Russland אוספר ידיעות הטבע.
יצא מפי עט סופר מהיר בלשון וכתב אשכנזי צחה, באופן שיבינו בו גם
הבלתי מלומדים בידיעות הטבע, נדפס בברלין בחוברות רבות, ונתפרסם לתהלה
בכל קצוי ארץ, — וכעת יועתק ללשון עבר בלשון צח וקל שיבינו בו כל המבין
לשון עבר, בהוצאות ה׳ נ. ג. זאקס נ״י. מורה אמונת ישראל בבתי הפראגימנאזיום
פה ווארשא, וכבר יצאו לאור חוברות א׳ ב׳ ג׳ ד׳, וכן יופיעו מדי חודש הוברת אחת
עד תומו
 Warschau, Di ,. אדרעססע למכתבים
 
 
.
Wספר מבשרת ציון
זיפת כל מאמרי הש״ס ומדרשים ע״פ סדר
״ב, נגמר בשבוע זו כרך ה
שון, ואי״ה.
מרו
יתר הכרכים זא״ז בלי עכוב
וכל הדורש ימצאנו אצלי
חיים ליבערזאהן בברדיטשוב המלה״דיצא לאור ס׳ אב לבנים
מאת אליהו נייווידעל. (המחבר הזה הנודע
לאמן פדגוג יצא בעקבות אביר חכמי-פע-
דאגאגיג קאמפע, ויתן חנוך לנער במון
השכל ולמודי תוכחה ערבים ושוים לכ
נפש. לש
ינו צד
יח וניבו נאוה במאד והמקראו
מאמרי
אוד אשר יעלו בה
ד
ישיתו עליה לוית חן. המו״להשולמית
אידעש-דייטשע-צייטונג, באותיות עבריות
מרובעות יו״ל בכל שבוע בעיר „מאיינץ"
מראשית שנה זאת 1882 תועלתו רבה
לפני אלה אשר לא יבינו דברי מכ״ע בשאר
לשונות, ויוכלו לדעת ממכ״ע השולמית
תהלוכות הפאליטיק מכל המדינות ומקרי
הימים וחדשות הזמנים, גם יבואו בו סיפורים
יפים ונחמדים מאד, אשר רוח המוסר
שפוכה עליהם ותוכם רצוף אהבה למדות
טובות וישרות, כעת תם ונשלם רבע
ראשון לשנת 1882 שנה זאת, ומעתה
הלוך ילך רבע השני כנהוג. מחירו א׳
רו״כ לרבע שנה ולהמקבלים מידי הצפירה
ואשלח שניהם בפארטע אחת, יהיה מחיר
השולמית 75 קאפ׳ לרבע שנה.
דברי הסוכן להצפירה והלבנון והשולמית
והמגיד, ומוכר ושולח כל מיני ספרים
שונים לכל הערים
נחמיה צבי טשערנאוויץ, ברחוב דזיקא
No 8 חצר טייטילבוים
אדרעססע
аршевичъ Варшава,
.
Дзнка улица 8.
 יצא לאור ספור נעים בשני חלקים בשם
„אהבת צדיקים״ מאת בער איסר זאביע-
מחירו 60 קאפ׳
זענסקי מוויטעבסק
וכרי ספרים ישיגוהו מיד המחבר על פי
האדרעסע שלו ויחידים יכולים להשיגו גם
מידי, כן נוספו בבית מסחרי אלה הספרים
בירוסי הכשרי מד״ר ראבין 80 קאפ׳. גלו
ינים (שיר) 15 קאפ׳ מפעלות היהודים
עתקה משלייד
20 קאפ׳. תולדות הטבע
 6,50 — מהשחר שנה זו אשלח שבוע
ג״ה
ות עשירית לכל אלה ששל
זאן סוחר ספרים בווארשא.
אברהם צוקקשאלות ותשובות
לה׳ ראמיל" בפאר׳ עד כה שלחנו בהקפה יותר
לא נוכל להסופר מבעלץ וה' איש נע' וכו' מכתבים
רבים יש בידינו אשר אין לקבעם בדפוס בימים אלה
ובשבוע הבא נקוה לפתוח שערי הצפירה כמקדםРедактору газ. ГАцEопрA
אדרעססא שלנו
З. Слонинскому Варшава. או
S. Sionimski in Warschau
Dzika No. 25a.