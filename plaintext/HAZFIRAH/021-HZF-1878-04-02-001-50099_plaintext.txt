H
 ברוסיא ופולין.
 השולח במוקדם לשנה 5 רו״כ.2
 לחצי שנה, 2,75 רו״כ 
לרבע שנה 1,50 רו״כ. 
ביתר הארצות 20 פראנק.
באמעריקא 5 דאלאר 
 .
מחירו באשכנז:
 14 רייכם מארק לשנה.
 בעסטרייך 8 פל׳ לשנה 
וכן לרבע שנה.
שכר מודעות:
מכל שורה קצרה 5 קאפ׳.
 ומשורה רחבה 10 קאפ׳ 
 מכתב עתי משמיע חדשות
ויר
מרורלי
ריזניני המדינות,
בקרב עם ישרון, מכל הדברים ,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.הגליון הזה הוא האחרון לרבע השנה השני, וע״כ נזכיר בזה את הקוראים הנכבדים החפצים לתת ידם אל הצפירה
גם ברבע הבא, כי יקדימו לשלוח כסף חתימתם אלינו למען לא יפסקו העלים לבוא אליהם כסדרם.תוכן הענינים.דברי הימים. ניעזין. ידיעות העולם והטבע שינויי
העתים מאת נחום סאקאלאוו. כתב החרטומים
ופתרונו מאת יעקב פרענקעל על דבר תקנות העגונות מאת אלעזר
הכהן צווייפעל, ידיעות תלגרפיות. הודעות. שאלות ותשובות.דברי הימיםהסער הולך וקרב. הרוח אשר התחולל מפאת ים בארץ
אנגליא, יתן אותותיו אותות כי עוד נכונים ימי ריב ומלחמה
בשערי אייראפא, וכמו לפני שנתים ימים, בעת אשר חשבו
ממלכות אייראפא לכונן מוסדי השלום באסיפת הקאנפערענץ
בקאנסטאנטינאפאל, היתה אז ממשלת אנגליא האחת, אשר
על ידה נתפרדה האסיפה, והמלחמה החלה ותעש דרכה
בסופה וסערה, כן גם בפעם הזאת תבקש אנגליא להפר את
עצת השלום באסיפת הקאנפערענץ אשר נועדו לבוא אליה
ממלכות אייראפא. — קוראינו כבר יודעים כי אנגליא הודיעה
את דעתה לאמר, כי תמסור רוססיא את כל דברי ברית השלום
אל הקאנגרעסס, ותכיר את כל תקף האסיפה ההיא לשנות
ולהחליף, להוסיף ולגרוע בברית השלום כאשר ייטב בעיני
ראשי הממלכות. על הדברים הנמרצים האלה ענה הנסיך
גארטשאקאוו ביום 28 לחדש דברים ברורים לאמר: „ממשלת
רוססיא לא תסכים לחפץ אנגליא לשום את כל דברי הברית
לפני הקאנגרעסס, ואם גם יעלה על לב אחת מהממשלותלהעביר תחת שבט הבקורת דבר אחד מדברי הברית, אשר
לפי דעת רוססיא הוא מחוץ לגבול הענינים הנוגעים לכלל
אייראפא, תתנגד, ותמחה ברבים נגד החפץ הזה״. בשאלת
בריטאניא ותשובת רוססיא אלה, נחתם גזר דינו של הקאנגרעסס.
הן אמנם כרגע עלה על לב אחדים משרי המלוכה בוויען
להוציא את הקאנגרעסס לפעלו גם אם לא תשלח אנגליא
את צירה אליו, אך עד מהרה שבו ממחשבתם, כאשר נודע
הדבר כי ממשלת צרפת הודיעה אשר לא תבוא גם היא אל
האסיפה, רק בתנאי אשר שם יופיעו כל ראשי הממלכות אשר
נתנו ידם אל הברית הפאריזי משנת 1856. ויהי כבואהשמועה אשר אפסה תקות הקאנגרעסס, ויפול לב אוהבי השלום
עליהם, ויחרדו חרדה גדולה עד מאד. המהומה והמבוכה אשר
נראו על פני עולם המסחר בשבוע העבר, הלכו הלוך וגדול,
פחד ורעדה אחזה את אילי הכסף, עמודי הבירזא נטו לנפול,
כל באיה נאנחים, שטרי הממלכות ירדו פלאים, וכל איש יפחד
לקראת מקרי היום הבא. ואם נסור לראות ולשמוע את כל
הנעשה והנאמר עתה באייראפא, נראה כי לא מגורת שוא
היא אשר כתומה באה על עמי אייראפא, וכי באמת רגעי
השלום ספורים ומספר ימיו חוצצו; סגנון לשון המיניסטערים
בהפארלאמענט, ודברי מכה״ע הדוברים בשם הממשלה באנגליא,
נושאים עליהם חותם תכנית החפץ להטיל דופי בממשלת
רוססיא, ולדרוש לגנאי את כל מפעלותיה. ולא לבד בדברים,
כי אם גם במעשה תראה אנגליא לדעת כי היא חורשת רע
על רוססיא, ותתאמץ לשום מכשולים על דרכה. זה עשרה
ימים וממשלת רוססיא חפצה להושיב את אנשי חיל הנארדע
על האניות, לשוב דרך ים השחור ארצה רוססיא, אצל
בקעת בויוקעדער אשר מצפונה מזרחה לקאנסטאנטינאפאל, על
וד מעבר הבאספארוס, ויהי בהודע הדבר להציר הבריטאניה׳ לאוארד, וילך אל הסולטאן ויזהירהו לאמר: כי אם יתן את
הרוססים למלא חפצם זה, אז יצוה הוא על הצי אדיר אשר
לבריטאניא, כי יבקיע אל הים השחור דרך הבאספארוס.
הפארטא נלחצה בין המצרים ביראתה את הרוססים והבריטאנים
גם יחד, עד אשר ראו הרוססים בעניה ויחלצוה מן המצר
בהעבירם על מדתם, ולא יספו לבקש כי תתן להם הפארטא
לשבת באניות מן המקום הזה; בעוד ימים אחדים באה
הפקודה כי צבאות הגארדע לא ימושו ממקומם ולא ישובו
לארצם, אך מעשי הציר הבריטאני היו נכונים להכעיס תמרודים
את דעת הקהל ברוססיא, ונפש העם הזה מרה על הבריטאנים,
החפצים להאריך את ימי המלחמה עד לבלי הכיל, ועל דבר
התואנה אשר יבקש ה׳ ביקאנספיעלד לצאת לריב עם רוססיא,
עד כי המכה״ע הקרוב למלכות Agence Russe יאמר כדברים
האלה: „מחשבת אנגליא נכרת מתוך מעשיה לבא בעלילות
דברים על ממשלתנו, כאשר הראתה במעשיה המוזרים, להטיל
אימה יתירה על הפארטא בעבור הדבר אשר נתנה רשיונה אל
אנשי צבאותינו לשבת באניות אצל בקעת בויוקעדער, שרשהדבר הזה יבין כל איש אשר ידע את מצב המקום הזה
ותכונתו על יד הבאספארוס; ומאשר כי חפץ אנגליא להבקיע
אל ים השחור הנחשב לגבול ממשלתנו. הנה תשים מכשול
על דרך אנשי צבאותינו, לבל יחזיקו מעמד במקום אשר יהיה
העז והכח בידם להניא את האנגליים מחפצם זה. והנה אם
כל הדברים האלה מראים לדעת את חפץ הבריטאנים להתכבד
בקלון רוססיא, אך חפצם זה לא יקום והעולה על רוחם היה
לא תהיה, וברגע הזה הננו נכונים לדבר עמהם משפטים
ולשאול את פיהם מי נתן להם הצדקה לעמוד על הים
המראמארי ולהיות נכון להבקיע אל הים השחור, אחרי אשר
נודע כי הסולטאן מחה ברבים נגד מעשי אנגליא". דברי
המכה״ע הזה עשו רושם גדול בכל אייראפא. ובאמת נשמע ברבים
כי ביום 26 לחדש עברו סכסוכי דברים בין הנסיך גארטשאקאוו
והציר הבריטאני בפעטערסבורג הלארד לאפטוס; הנסיך גלה
את דעתו, כי ממשלת רוססיא תדרוש מאנגליא להוציא אניות
מלחמתה העומדות מול קאנסטאנטינאפאל; והציר הבריטאני ענהאשר אם כן, תדרוש גם ממשלתו, אשר צבאות הרוססים
יעזבו את עמדתם בקרבת בירת תוגרמא, ויתקעו את אהליהם
הרחק מאד מן העיר כשמונים קילאמעטר, הדברים האלה היו
נכונים להגדיל את הפחד, ולהראות דעת את עמי הארצות, כי
לא רחוק היום, ושני האיתנים מוסדי ארץ הקדם יתנגשו איש
ברעהו בחוזק יד ומלחמת תנופה, ומה גם כאשר נראה כי
תאות המלחמה עברה על פני שתי הארצות ותריח ברוח
גבורה את שני העמים האלה. מכה״ע אשר בפעטערסבורג, גם
מן אלה אשר בכל ימי המלחמה לא חדלו להפוך בזכות
השלום, ידברו עתה פה אחד, כי עד פה הגיעה סבלנות
רוססיא ולא תוסיף, וכי עתה אנוסה רוססיא לחדש את פני
המלחמה, ולהראות את אנגליא קשה למען תלמד ותדע לשום
חוק וגבול לרוח חפצה, וכדברים האלה נשמע מעל פתחי
המכה״ע אשר בלאנדאן הדוברים בשם הממשלה, כלם בפה
אחד מתאמצים להראות דעת כי נגעה רוססיא לרעה בכל
חפצי אייראפא, והמכה״ע Daily elegraph מצא את לבבו
להעתיק מאמר שלם, מן דברי הברית אשר נעשה בסתר בין
רוססיא ותוגרמא, אשר על פיהו הבטיחה רוססיא לתת
להפארטא אנשי צבא לגרש בעזרתם את הבריטאנים מן הים
המאראמארי, ותתן יד אל שר האוצרות ברוססיא לשום עין
השגחתו על הכנסות המדינה בתוגרמא. כזאת וכזאת ידברו
מכה״ע באנגליא להבאיש את ירוססיא באייראפא, ולעורר את
רוח החשד על ממשלתה, וגם מעשי אנגליא יתנו יד אל
ההשערה כי היא מכונה את עצמה אל מלחמה כבדה וארוכה;
לבד אניות ברזל רבות ועצומות אשר לה מכבר. הנה קנתה
גם האניות אשר נעשו שמה בעד הממשלות בראזיליען ויאפאן,
ותזיין אותם בכלי תותח מבהילים ונוראים אשר לא נראו עוד
בכל הארץ. אניות חדשות גם ישנות עומדות הכן לקבל את
אנשי הצבא ולהוליכם ארצה קדמה, והמשנה למלך אשרבהודו המזרחית קבל פקודה טעלעגראפית מאת ביקאנספיעלד,
למהר ולהרים אנשים לצבא כשתי מאות אלף איש, מבני
המחמדנים השוכנים בהודו מזרחית, ולהחיש את דבר תרומת
אנשי הצבא במהירות נמרצה, ולהביא אותם אל חוף הים
אדען לבוא שם באניות, לבוא לארץ אייראפא; והקול נשמע
בלאנדאן, כי הפקודה הזאת למלחמה בהודו לא תקרא בשם
„מלכת בריטאניא״, אך „בשם קיסרית אינדיא" ומלכת העמים
המושלמנים. המעשים האלה יראו באצבע כי חפץ הבריטאנים
לתפוש את מאמיני דת מחמד בלבם ולעורר בקרבם את קנאת
הדת, למען יאמינו אומן כי חוב קדוש מוטל עתה עליהם לחגור
איש חרבו ולצאת חוצץ למערכה, למלחמת מצוה עם רוססיא
אויבת דת האיסלאס, ככתוב בספר תורת הקאראן לאמר:
הכה בשם ה׳!. ובדבר הזה תדמה אנגליא להונות את ההודים
על עמדה מנגד
המחמודנים אשר נפשם מרה להם עליהם,ביום שבות זרים את חיל תוגרמא, אך רו
בים יסתפקו אם
צלח החפץ הזה ביד בריטאניא. הן אמנם למודה היא מימות
עולם למשוך בחבלי שוא את עמי ארץ הקדם. וערמתה
ומזמתה לזרוע משטמה וריב בין השבטים השונים. והכשרון
אשר להבריטאנים לחקה את חוקי הארץ אשר יבאו שמה,
ולהתהלך לרוח העמים השונים, היא שעמדה להם לפרוש את
כנפי ממשלתם על לאומים שונים, ולעשות מלוכה בהודו
המזרחית אשר מספר אנשיה כמספר אנשי אייראפא כלה.
ובאמת האמינו כל עמי ארץ הקדם עד היום, כי אין בכל
התבל עם אדיר ונאור כביר כח וכל יכול כעם בריטאניא,
ובידעם כי הבריטאנים בעלי ברית הסולטאן הנחשב לראש
אמונת מחמד, נתנו להם כבוד כאל מגני אמונתם, נגד
הרוססים שנואי בנפש לכל בעלי אמונת מחמד; אך מקרי
הימים האחרונים קרעו את התבלול מבין עיניהם, בראותם כי
אין אהבת תוגרמא כל מזמות הבריטאנים, והדבר אשר הקשיחה
אנגליא את לבה ולא חשה לעזרה לתוגרמא, המר מאד את
רוח המושלמנים שוכני ארץ הודו, והמה מתלוננים עתה
בסתר אהליהם על ממשלת אנגליא, ויתנו את שמה לחרפות
במכה״ע היוצאים לאור בשפות הודו וערבית, עד כי מצא
המשנה המושל שם את לבו, לשום מתג ורסן (צענזור)
בפי כל המכתבי העתים האלה, דבר אשר לא היה בממשלת
בריטאניא למן היום אשר היתה לממלכה המתנהגת על פי חוקיהדרור
בגלל הדבר הזה דעת רבים מיודעי העתים כי מהודו
תפתח דעת המלחמה, ושם יהיה מקום אל מלחמת תנופה
בין מצוקי ארץ הקדם רוססיא ובריטאניא; ובאמת באה ידיעה
מטאשקענט אשר באזיא התיכונה, כי ממשלת רוססיא תאסוף
מחנה כבדה כשתי מאות אלף איש, לבוא בהודו המזרחית.
והגענעראל הנודע קויפמאנן אשר הבניע את החאן מהיווא
יהיה למצביא צבאות הרוססים שם. וכפי הנראה לא תשים
לב גם אנגליא אל תלונת עבדיה המושלמנים, ותקרא גם
אותם תחת דגלה להלחם נגד רוססיא. הדבר הזה נתן יד אל
חוזי העתים לאמר, כי עוד לא אבדה אנגליא את תקותה
להטות אליה את לב התוגרמים, ולפתותם כי יפרו את בריתם
גם רוססיא, ויחדו ילחמו נגד צבאות רוססיא החונים במסבי
קאנסטאנטינאפאל ומחוז רומעליא, ומעשי התוגרמים בראשית
ימי השבוע נתנו יד אל ההשערה הזאת, כי חמשה עשר
אלף צבאות תוגרמא יצאו מקאנסטאנטינאפאל ויעמדו במערכה
על בקעת בויוקעדער אשר הזכרנו; והקול יצא בקרית מלך
התוגרמים כי ה׳ ביקאנספיעלד מזמות יעץ להעביר את המלוכה
בתוגרמא מבית האסמאנידים המושלים בארץ יותר מארבע
מאות שנה, ולשום עטרת תוגרמא על ראש משנה למלך
מצרים; מתי סודו ויועציו של הסולטאן נחלקו עתה לשתי
מפלגות, המפלגה האחת מן בהני דת האיסלאם עם ראש
כהניהם במעקא, ביחד עם השרים וועפיק פחה והפרינץ
האססאן, תתאמץ להטות לב הסולטאן ללכת שלובי יד עם
בריטאניא במלחמתה את רוססיא; והמפלגה השנית עם המי-
ניסטער רעאוף פחה וגבור פלעוונא אסמאן, אשר שב עתהמארץ שביו, תדבר על לב הפארטא כי תהיה אמונה לממשלת
רוססיא, אשר לה הכח והעוז עתה להגן על שארית ממלכתה
נגד היונים המתחרים להבנות מחורבנה; וכפי הנראה גברה
יד הכת הדורשת שלום רוססיא, והנסיך. הגדול אשר בקר
את הסולטאן בהיכלו ביום 27 לחדש, הועיל הרבה לחזק את
מוסרות הברית בין רוססיא ותוגרמא, ובא האות על זה כי
הטורקים אשר הושיבו את בקעת בויוקעדער עזבו את המקום,וצבאות הרוססים באו תחתיהם, אך תוכן הדבר כמוס וסתום,
ועוד לא נודע בהחלט את דעת ממשלת תוגרמא על דבר
מלחמת רוססיא ואנגליא, ובימין מי תתמוך ביום קרב ומלחמה;
וכמראה הזה נראה גם באוסטריא, דרכי הממשלה הזאת נסתרו
מעיני כל יודעי העתים, והגראף אנדראססי יוסיף לשום ערפל
חתולתו; גם בוויען נראו אותות הספק והנטיה מן הקצה אל
הקצה, אם לכרות ברית עם רוססיא, או להיות יד אחת עםאנגליא, וביותר עשה רושם גדול בעולם המדיני נסיעתו של
הגראף איגנאטיעוו לבירת אוסטריא. ביום 27 לחדש בא הג'
איגנאטיעוו לוויען, לבאר לראשי ממלכת אוסטריא דברים
אחדים מדברי ברית השלום, ויהי בהשמע דבר בוא הדיפלאמאטהנודע לשם, וימהרו חוזי העתים להחליט ולראות בדבר בואו
ענין מדיני נכבד מאד, ובאמת עוד ביום הראשון אשר בא
לוויען ויתראה פנים עם הקיסר פראנץ יוסף והשר אנדראססי
יצא קלא דלא פסיק, כי עלתה בידי הדיפלאמאט הזה למצוא
מסלות בלב ממשלת אוסטריא, הנכונה עתה לעמוד לימין
רוססיא, אחרי אשר קבלה ערובה נאמנה כי דברי הברית
לא יגעו לרעה בכל חפציה אף כמלא נימא, אולם עד היום
לא נודע אם יש יסוד לדברי הקול הזה, הן אמנם זאת
נראה בעליל, כי ממשלת אשכנז מתאמצת להביא את רוססיאואוסטריא לידי קרוב הדעות, למען תהיה אנגליא בודדת
במועדיה, ותהיה היא לבדה במלחמתה את רוססיא, ומכל
הממלכות האדירות אין איש אתה, אך עם כל זה הנה נראה
כי עוד רבו המכשולים המונחים על דרך השלום. ממשלת
אוסטריא אשר תדע נאמנה כי השעה משחקת לה עתה,
בהיות לאל ידה להכריע את הכף לאחת מן הקצוות, לבשה
עתה נאות כמדה, ותרבה לבקש דברים אשר לא תוכל רוססיא
לעמוד בהם; וכפי הנשמע אמר ה׳ אנדראססי, כי דבר
דברה אוסטריא ולא תשוב ממנו, כי חפצה: לשנות את
גבולי בולגאריא לבל ישתרעו עד הים האגעאי, לבלי לתת
להמאנטענעגרים להתחזק על חוף הים האדריאטי, ונחלת
הרומאנים בבעסערביא לא תגרע אף כמלא השערה. ומכתביהעתים הדוברים בשם הממשלה יאמרו כדברים האלה: „עתה
הגיעה העת להממשלה להוקיר את ברית שלומה, ולהרבות
במחירה, ורק באופן כזה נוכל לתת ידינו אל רוססיא״ ועל
כן הראה גם ה׳ אנדראססי את דעתו, כי נכון הוא לעמוד
לימין אנגליא, אם תעמוד ממשלת רוססיא על דעתה להחזיק
בכל תקף דברי ברית השלום עם כל תנאיו ופרטיו; ויוסיפו
עוד המכה״ע הנזכרים, להלל את מעשי הרומאנים על רצונם
החזק עמהם, מבלי לתת לגרוע את ארץ נחלתם. סוף דברי
המכה״ע האלה צורר בכנפיו רבות ונכבדות, יען כי בעת
האחרונה נראה כי השליכו הרומאנים את כל יהבם על אוסטריא
ואשר על כן השליכו גם עתה את המסוה מעל פניהם, ולא
וכסו עוד במשאון את שנאתם הכבושה אל ממשלת רוססיא,
וביום 27 לחדש כאשר נשאל המיניסטער קאגאלניטשעאנו להגידאת דעתו ע״ד הברית בסאן סטעפאנא, ענה ואמר, כי אין
חלק ונחלה להרומאנים בדברי הברית הנעשים שלא על דעתם
ורצונם, ובעיני הממשלה הברית הזאת בטלה ומבוטלה, ותחשוב
אותה גם כן למהרסת את יסודות ממלכת רומאניא. — כל
הדברים האלה יורו אותנו למדי, כי עוד רב הדרך אל אחדות
הדעות בין ממשלות רוססיא ואוסטריא, וכי יש מקום גם
לדברי ידיעת המכה״ע Fonocъ האומרת: כי למרות כל הכבוד
והתפארת אשר נחל הג׳ איגנאטיעוו מאת קיסר אוסטריא ושרי
מלכותו, הנה לא עלתה בידו להשיג את מטרת נסיעתו, וכעת
הוא נוסע לערי המלוכה ברלין ופאריז.הידיעות האחרונות ממרבית ערי המלוכה באייראפא מראות
לדעת את אותות המלחמה הקרובה לבוא, ביום 28 לחדש
בערב בא המיניסטער שעל ענינים החיצונים באנגליא ה׳ דערבי
אל מושב הפארלאמענט, ויאמר לפני הנבחרים, כי מסר את
בקשתו אל המלכה אשר יחפוץ להתפטר ממשמרתו, והמלכה
קבלה את דבר בקשתו; ויוסף לבאר את שרש דבר התפטרות
לאמר: כי עד היום עמד לימין השלום ויהפוך בזכותו, ועתה
כאשר דבר הקאנגרעסס בטל שלא באשמת בריטאניא, מצאו
חבריו המיניסטערים נכון לפניהם לעשות דברים, אשר הוא,
ה׳ דערבי בתור אוהב השלום לא יוכל לתת את הסכמתו
עליהם, ומידעו איך לא יתכן להממשלה להיות חלוקה בדעתה
בצוק העתים האלה, הנה גמר בדעתו לעזוב את משמרתו.
אחריו עלה הלארד ביקאנספיעלד הבמתה למלא את דבריו
ויוסף עוד לבאר את סבת חלוקי הדעות בינו ובין ה׳ דערבי
ויאמר: „ממשלת בריטאניא מצאה לנכון להחזיק מעמד על ים
התיכון, אחרי אשר סדר השתוות הכחות על הים הזה נהרס
לרגלי ממלכה אחרת אשר תקעה את יתדה שם, ותקות
הקאנגרעסס להשיב את הסדרים הישנים מעטה כהיום. בגללהדבר הזה חשבנו לראשית חובתנו לבקש את פני המלכה,
אשר תואיל לקרוא תחת דגלה את חיל הרעזערווים וחיל האזרחים
(מיליציען) ועם כל דאבון לבנו להפרד מאת חברנו ה
דערבי אשר הקדיש כל ימי חייו לטובת עמו וארצו, הננו
אנוסים עתה לבטל רצוננו מפני חובתנו לארץ מולדתנו בריטאניא
הגדולה. ובסוף דבריו נשא קולו ויאמר: המעשים אשר תעשה
הממשלה כהיום, נכונו להגין על דרור אייראפא וחירותה, ולשמור
מכל משמר את גאון עם אנגליא ועוזו. אחרי כן הודיע שר
האוצרות ה׳ נארטקאטה, כי יקוה אשר ביום ראשון לחדש אפריל
יציע לפני הפארלאמענט מכתב גלוי מאת המלכה, וקול קורא
פראקלאמאציאן אל גדודי הרעזערווים למהר לבוא תחת דגלם,
והידיעות מיום 29 לחדש נכונות עוד יותר להגדיל את פחד
המלחמה. מלאנדאן מודיעים אשר ממשלת רוססיא הודיעה את
רעתה המוחלטת, כי לא תוסיף עוד לקחת דברים עם
אנגליא, והמכה״ע Glob היוצא לאור בלאנדאן, מביא ידיעה
מאת ממשלת אנגליא כי שלחה ביום 28 בערב פקודות על
ידי הטעלעגראף אל האדמיראל המפקד את הצי האדיר
על הים המראמארי „הארנבייא״, ודבר הפקודות האלה נוגע אל
דבר עמדתו על יד הבאספארוס לעמת הים השחור. הנהכה נראה איך המקרים ממהרים עתה לרוץ ארחם הסער
הולך וקרב, ורגע התשובה אל השאלה הגדולה: מלחמה או
שלום? הנה בא.ניעזין. בין הענינים הנכבדים, אשר יושמו לפני האסיפה
מנבחרי ישראל בארצנו, אשר מטעם ממשלתנו
האדירה, התאספו זה מקרוב בעיר המלוכה, בל״ס לא על
מדרגה אחרונה תעמוד גם שאלת המלמדים, אשר זה איזה שנים
תגיע את לבות בני ישראל במדינתנו, ההומים לדעת מה יהיה
משפט החנוך הדתי בתוך עמנו ברוססיא, אם החוק האוסר
אסר על המלמדים ללמד תורה לילדי ישראל, יצא לפעלו ביום
שלישי לירח מאי שנה זו — הזמן אשר הוגבל לזה מאת
הממשלה — מי ימלא אז מקום המלמדים? ומי יבוא תמורתם.
הן בתי מדרש הרבנים סוגרו על מסגר, ואין עוד למורים חדשים
תוצאות מהמקור הזה, כאשר היה מתחלה; הגומרים חוק
למודיהם בבתי הספר הכוללים. בהגבוהים והאמצעים הכינו
א״ע למטרה אחרת ולא למלמדות, אף גם כי לא יוכל
האדם להורות דעת בדברים אשר אין לו לעצמו בהם ידיעת
בית רבו; וזאת הלא נודע, כי רוב השוקדים בימים האלה
בהאוניווערזיטעטען והגימנאזיומען, רק על למודי חול ישימו את
כל מעינים, ומלמודי התלמוד והפוסקים, אבני הפנה ללמודי
דת העברים, יעלימו עין. א״כ אפוא אם גם מהמלמדים יוקח
המשפט והזכות לעסוק בלמודי הדת והאמונה, הלא דור יבוא
בישראל יגדל בלי שום חנוך דתי ובאין תורה ומוסר - ובאיןתורה ומוסר הלא יפרע עמם. וזאת בטח הוא גם למרות רצון
הממשלה, אשר כל ישעה וחפצה רק לעשות את עם ישראל
החוסה בצלה לאזרחים מועיליב בחברת המרי זה, מבלי נגוע
עד מה בקדשי אמונתם ודתם; כי אמנם מי כממשלת רוסיא
סובלת בסבלנות גמורה את ככל הדתות השונות, אשר בארצה.
ואם אמנם החוק בדבר המלמדינם נכתב ונחתם זה עשרים ושלש
שנים. אכן מצב בני ישראל ברוססיא במשך התקופה הזאת
השתנה שנוי גמור מן הקצה אל הקצה, ומאשר יהיה בעת הנתן
הדת הנ״ל, אז היו אחינו במודינתנו רחוקים בת כלית מתשוקת
ההשכלה העולמית (וועלטליכע בילדונג), וימנעו את בניהם
משקוד על דלתות בתי המדע המיועדים בארצנו; יען בימים
ההם, אשר גם היהודי, הגומור חוק למודיו בתור קאנדידאט
או מאניסטר עוד לא היתה לו הזכות להיות נספח לאיזה
משמרת וכהונה בעבודת הממלכה — לא מצאו, היהודים למו
שום תכלית לפני בניהם מאת השכלה המסודרת לכל חקותיה
ומשפטיה, כתבנית הזאת אשר היו מראים בבתי הסופר הכוללים.
ע״כ למען המשיך את היהודים, אל אהבת המדעים. למצער
בדרך מיוחדת, לב עבור יכנירו לדעת מראש את טוו בם ותועלתם
של המדעים מצד עצמם, ולהכישיר ע״י זה את היו הודים להיות
נהנים, בבוא המועוד הראוי׳ לזה לפי דעת הממשלה, גם מזכיות
המדינה ככל יתר בני הזותות — ע״כ הוציאה ממשילתנו פקודהעוד בשנת 1853 להיות היהודים עתידים לדעת, כי אחרי תקופת
עשרים שנה מהזמן הנ״ל, לא יהי עוד הרשיון להיות מורים לילדי
ישראל, כ״א לאלה, אלשר מלבד ידיעתם במקרא ותלמוד עוד
רכשו להם ידיעות בה מדעים הכוללים ע״פ הפראגוראם, מבתי
מדרש הרבנים או הגימנ אזיומען, ובזה ימצאו העברים טוב ונחוץ
לפניהם להשתלם, בלמודי הדת והעולם גם יחד, אף אמנם
כי האמצעי הזה. היה טוב מאד בעתו, אולם למן היום אשר
בחסדי מלכנו האדיר נתן המשפט בשנת 1867 וגם להיהודים
הגומרים חק לל מודיהם: בתי האוניפערזיטעטען, לעמוד ולשרת בכל
ענפי העבודה בממלכה — הנה מאז צעירי עמנו, אשר מצאו
כר נרחב ודזדש לחוריצותם ולעבודתם, התנפלו בצמאון גדול
ובחשק נמרלן על בתי הספר השונים המיוסדים מאות הממשלה,
עד כי לא שמו עודי לב ללמודי דתם ואמונתם, וישימו אחרי
הדלת והמזוזה זכרונם, וב״כ גדלה תשוקתם לימדעים, עד כי
בגימנאזיוימען רבים לא ימצא עוד מקום פנוי לפני רבים מבני
העברים המבקשים להכנס בשעריהם. גם הסיסטעם החדש
בדבר בחירת אנשים לצבא, אשר על פיהו נתנו יתרונות
נכבדים לאלה אשר השיגו איזה מדרגה בהשכלה, הלהיב עוד
יותר את לבות בני ישראל לתשוקת המדעים, ובעקובות כל
אלה, הנה מעתה אך למותר הוא לבקש אמצעים מיוחדים לקרבאת לבות בני ישראל לאהבת ההשכלה, אשר מעצמה כבר
פרצה לה דרך רחבה בקהל העברים — זאת ראתה ותתבונן גם
ממשלתנו הכבודה, אשר ע״כ לא מהרה להוציא לפעלו את
החק בדבר המלמדים, אף כי המועד הראוי לזה היה כבר
בשנת 1875, ותמצא לטוב לפניה לקרוא אסיפה מנכבדי
עמנו, ובין יתר הדברים העומדים ברום עולם היהדות,
אשר תשים לפני האסיפה, תאבה לשמוע חוות דעתם של בעלי
האסיפה גם על אודות הדבר הגדול הזה, אשר כל כבוד היהדות
נשען עליו והוא - משפט החנוך בדת ואמונה לילדי ישראל
בימים הבאים. ואנחנו נקוה כי הנבחרים האלה, אשר כפי
ששמענו רובם ככלם הם אנשים של צורה, הדבקים באהבת
אמת לעמם ותורתם, לאמונתם ודתם, ישכילו במועצותיהם
למצוא הדרך הנכונה המובילה אל מטרת החנוך הישר, באופן
אשר יפיקו רצון ממשלתנו, ורצון העם, אשר האמין בם להיות
לו לפה לפני השרים היושבים ראשונה במלכות, וכי בכל
פעולותיהם ומחשבותיהם תהי שוררת אחרות גמורה ושלום אמת,
ולא יתפרדו לכתות חלוקות. אף לא תמצאנה מקום בתוכם
דעות כאלה אשר יגלו ברכים הרבה מהמשכילים החדשים,
החפצים להפוך משורש תורת המלמדים, לא בעבור חפצם בחנוך
יותר מתוקן בלמודי הדת והאמונה, כ״א בגלל שנאתם ודעתם
הקדומה נגד המלמדים בכלל אשר באמת לולא הם כברנשתכחה תורה מישראל ומוסדות הדת מוט התמוטטו; ומה
מאד נתמה על החפץ בראותנו את המשכיל ים האלה, אשר
ישתבחו בעיר שכבר עשו א״ע בני חורין וגמורין בדעותיהם
ופעולותיהם, ותחת לשונם יפארו וירוממו תמיזר את חופש הדת
והדעת, ועול גדול הוא בעיניהם כי יעמיס איש בחזקה את
רעותיו ומחשבותיו על זולתו, ולא יכנע החכם מפני הסכל רק
מפני אימת גאות החולק עליו - ואין לכחד כי כל אלה יושר
דברי אמת המה. אבל מדוע לא יתנהגו במדה הזאת גם נגד
אחיהם, המחזיקים עדנה בשתי ידיהם בנושנוות אשר הנחילום
אבותיהם, לתת גם להם החופשה להתהלך באשר יתהלכו למו
ולחנן את בניהם ע״פ דרכם הישרה בעיניהם? הן המחזיקיו
בנושנות לא יתיצבו לשטן להמחדשים, אשר נטו מדרך עולם
ויסולו להם מסלה חדשה כטוב בעיניהם, ויעתיקו את בניהם
לגמרי מידיעת דת ודין ומכל למודי קדש בכלל, ורק בלמודי
חול לבד ישגו ויבלו את ימיהם, ולמה זה; א״כ יריעו ריע
תמיד על אלה האומנים את בניהם גם עתה על ברכי
התלמוד ומפרשיו, אף כי גם מידיעת העולים לא ירחיקום?ונטיותיהם שונות הנה. יש אשר יאהב תמיד להתחקות על
שרשי חכמת הטבע, אחרי כל עלה ידרוש ויתור אחד כל ירק,
למען דעת והבין את טבעי הצמחים למיניהם, על כל נפש
חיה ישים עין בחינתו להכיר טבע גידוליהם. תכונותיהם
ודרכיהם, במה יזונו ואיך יחיו, אף אנה ואפוא מקום מכורותיהם
ומולדותיהם, וכאלה רבות עמו בחקר תהום הטבע וסגולותיו;
יש אשר חכמת מה שאחר הטבע (מעטאפהיזיק) יקרה לו מכל
חמדה בארץ; זה הפילוסופיא שעשועיו. וזה ובחכמת המאטע-
מאטיק והתכונה כל חיי רוחו; ויש אשר על כל אלה יבכר
את חכמת הכז״ל, אשר הניחו לנו ברכה בנמרבית ספריהם,
אשר יש בהם די מזון להשכל והתבונה, ומרו יעשו א״כ אפוא
אלה האבות, אשר נפשם חשקה בתורה, ויחפצו לגדל את
בניהם על ברכי התלמוד ומפרשיו, למען ידעו דת ודין ולהורות
הוראה בישראל. האם חטא חטאו בזה, או כי גמלו לאיש רעה
במעשיהם אלה? כי המשכילים החדשים יתנו בקולם עליהם
בשערי כה״ע הרוססים, באמרם כל היום כי חנוך הילדים ברוח
התלמוד, הנהוג אצל העברים, ירע וישחית גם להם וגם
להעמים אשר בקרבם הם יושבים, כאשר קראנו זה מקרוב
Sапаная Почта :מאמר גדול ורחב ידים במכ״ע הנקוב בשם
מאת אחד אשר ממעי יהודא יצא, איך יתנפל בזעם אפו על
התלמוד, ולא יבוש להחליט כי חקי התלמוד לא לבד אשר
הם סותרים את תורת האדם, כ״א גם נגד משפטי המלוכה
המה! בעת אשר באמת להשוקדים על מזוזות פתחיו ידועממש ההפך, כי הלכה פסוקה בגמרא דינא דמלכותא דינא.
ומי כמוהו מורה להחיים מפיו, להיות בנים נאמנים למלכם
ולארצם?! כידוע ממקומות רבים בש״ס ומדרשים, אשר לרוב
פרסומם אין צורך להזכירם; ובעל המאמר הנ״ל מבלי שום
הוכחה וראיה זרק ברוח שפתיו לבד, יוציא משפט מעוקל כזה
על התלמוד נגדה נא לכל עם! ומה מאד נפלאה היא האר-
גומענטאציאן, אשר בה ידמה להצדיק את משפטו על התלמוד
כי כלי משחית לחבל הוא בעת הזאת, כי יאמר: היתכן כי
התלמוד, אשר תולדתו היתה זה אלף וחמש מאות שנים
מלפנים, יתאים עם רוח הזמן השורר עתה. — אבל לוא ידענו
כי הכותב הזה הוא גם מקוראי מכה״ע עברים, כי עתה
הצענו לפניו את השאלה הזאת אשר תהיה תשובה לשאלתו:
היתכן כי תורת משה, אשר תולדתה היתה עוד מזמן יותר
קדום, זה שלשת אלפי שנים, לא תלך מנגד לרוח הזמן
ההווה? ובכל זאת כל בני תבל מהעמים הנאורים,
יעריצוה ויקדישוה. וכן כל ימי השמים על הארץ תעמוד
בקדושתה וחשיבותה לכל העמים הנאורים, בגלל אשר ימצאוה
מלאה על כל גדותיה אהבה ורחמים, לא לבד למין האדם,
כ"א גם לכל אשר רוח חיים באפיו; בגלל אשר מוסרה הטוב
גם עד עתה, ועוד לאורך ימים אין קץ לא יפוג טעמו וריחו.
כן גם התלמוד אף אם יליד עתיק יומין הוא, בעת אשרחשך הבערות כסה תבל ומחשכי ארץ מלאו נאות חמס, כבר
הכיר למדי את תורת האדם. הן בעלי התלמוד היו הראשונים,
אשר העמידו את כל התורה כלה על רגל אחת, באמרם
(שבת ל״א) מה דעלך סני לחברך לא תעביר, זה הוא כל
התורה ואירך פירושא. ובאמת רק איש עקש ופתלתול, אשר
בזדון יחפוץ לעשות תורת התלמוד פלסתר, או אשר רק ע״פ
השמועה שמע את שמעו ואל שעריו לא בא, יוכל להוציא
דבה על התלמוד, כי מלא הוא משפטים עקשים ונלוזים נגד
תורת האדם, בעת אשר באמת רוח אהבת הבריות מרחפת
על כל מאמריו, ואשר רבים מהם כבר נעתקו לשפת רוססיא
ע״י חכמי עמנו במדינתנו, ונאספו אל בית האוצר הנקוב בשם
 אשר יצא לאור ע״י החברה
היקרה *) „מרבי השכלה בישראל", ומי יתן כי ספרים כאלה
יפוצו בתוך קהל ועדה בין הרוססים ע״י בתי המקרא, הנמצאים
למרבה בארצנו, אז עין בעין יראו משכילי הרוססים כי
תורת חסד לכל הלאומים על לשון התלמודים, בשלום ובמישור
יתהלכו עם כל האדם, ועולה לא נמצא בשפתם; ובכן לא יטו
עוד אוזן קשבת, להאמין אמונה בלי מצרים לכל הדוברים רע
על נפשם ולא יתנו לחרפה את היהודים אשר בשם התלמוד
ירגלו ובשמו ילכו; ונהפוך הוא, כי עוד ירחשו כבוד ויקר לו
ולכל המחזיקים בו, כי את אשר לא קוו יראו ואשר לא שמעו
יתבוננו בו.עכ״פ עתה התקוה תעודדנו ותשעשענו, כי האסיפה הנכבדה
אשר בל״ס תשתדל גם בזה, להראות העמים והשרים יפי דת
קדשנו גם לפי רוח התלמוד למען הצילו משוט לשון העובר
עליו בארץ, יצליחו במעשיהם וישכילו בכל דרכיהם, ושלום יהיה
על ישראל .
זאב וואלף גלאנטילעפאנען מוליכי הקול; בארץ אחת נתנו דגן ותירוש לתוך
האבוס או שמוהו למרמה, כי הותירה אותו האדמה למכביר
בעוד אשר התמוגגו יושבי ארץ אחרת לפת לחם ועטופי רעב
שכבו בראש חוצות; בארץ אחת רחצו יושביה הליכיהם בדם
ענבים, בעוד אשר בארץ אחרת לא טעמו טעם המשמח
לבב אנוש הזה, — ולתהלה מה זו עושה לדורות עברו אשר
לא יחפצו זקנינו להמירם בעד כל כופר? אכן זאת לא זאת,
לא זכרון הדור העבר ברוב קסמיו מושך את רעיונם, אך
ימי נעוריהם הם זוכרים, ימי ראשית אונם, עלומי כח גויתם
וכח נפשם; לעת הנעימה ההיא, אחרי בוא חליפתה, הם
נושאים את נפשם; לעת אשר מחסוריהם היו מעטים, וגם אותם
לא יכלו להשביע, לכן מתקו תענוגיהם לחכם, כאשר יאמר
משל הקדמוני „הרעב הוא מבין מטעמים מאין כמוהו״, (דער
הונגער איסט דער בעסטע קאך), אמנם יש גם אשר לא אל
חנם שוקקת נפש הזקן להעלות את ימי נעוריו כאוב מארץ,
כי אפם על תבליתם אשר בלו מבחר ימיהם לריק, ועתה
יחושו איך שניהם תקהינה אחרי הבוסר אשר לא חשו אז רוע
טעמו. — האחד אבד את הונו אשר נפל לו נחלה בענין רע,
אשר פחזותו הקרה את שברו; השני לא חפץ להקשיב לקח,
וימאן לקנות בינה, ועתה ירגיש חסרונה ויראה כי לא תוכל
להמנות, או תקע כפו את מרעים ויעוות דרכו עדי פלח חץ
טבול ברעל את בריאותו; אם ישוחו וימכו האנשים האלה
כנטות יומם לבוא, לא יפלא בעינינו מאומה, כי בדאבון יזכרו
את הימים הטובים אשר פזזו ורקדו כאילים; אולם האנשיםאשר הביאו חכמה אל לבם במרוצת ימי העשיה, והחכמה
הזאת גם המסות אשר בהן נסו, היו להם למשען עז אשר י
ידו התרוממו למדריגה נכבדה, לא יתלוננו על הראשונות אשר
עברו, ולא להם לערוג אחרי העבר, המה יודעים כי ההשכלה
הותירה את הדור הזה לטובה, בכל חכמות בני האדם, גם
בארחם ורבעם, בשיחם ושיגם.
יש גם יוצא מן הכלל הזה, כמו איש אשר מקרה רע
חבל את מעשיו, ולכן יקוץ בנפשו מפני הזמן, או גם מצב
כל חברת אנשים אשר נשתנה לרעה, באשמת שנויים עזים,
אשר ראשיתם יכבד מנשוא; שם יעקרו חוקים נושנים אשר
שרשם לא יבול במהרה, ועל מקומם ינטעו חדשים תולדות
הדור החי אך טרם יכו שרש בלב העם יעלו חרולים וזמורות
זר על מקומם. אולם במה נחשבים הם הסיגים האלה, אשר
כנשוב בהם הרוח וחלפו והיו בלא היו, לעומת רוח העת
הנאורה אשר הגדילה תושיה בדור הזה — הן בשימנו לב
לזכור ימות עולם ולכונן לבנו לחקר העתים, מן העת אשר
בה החלה המסורה הקדומה (וועלטגעשיכטען - לעגענדע), לא
נמצא שנות מאה, אשר יתנוססו ברכוש המצאות כביר, כמאה
שאנו חיים בה; בה נגלו עמוקות מני חשך, כחות הטבע
אשר היו כאסירים חרגו ממסגרותיהם והעבירו את כל טובם
על פנינו, הצדק והיושר נשאו ראש, וההשכלה עלתהכפורחת.
גם ספר גדול ורחב ידים לא יספיק להכיל בקרבו את
פרשת כל המצאות בני האדם אשר המציאו במשך המאה
הזאת, בכל ענפי המדעים וחרשת המעשה. — רעיון מרהיב נפש
הוא לבני הדור הזה, כי האדם הזקן, אשר העלה הראשון
בספר תולדות ימי חייו, בד בבד ישא עם העלה הראשון בתולדות
המאה הנכחית, בצדק יוכל להתפאר כי בימיו נגלו שפוני
טמוני החכמה והדעת, יותר מאשר נגלו במשך אלפים שנה
לפנים. — אמנם לא נוכל לשית את עין חקירתנו על כל
הדברים הנכבדים ההם לבדם, מרובם ומשפעת הכבודה אשר
לרגלם, לכן נתבונן לחקר ראשי ההמצאות אשר יציצו כנזר על
 תולדות המאה הנוכחית.
לעיני הדור החי העמיקו חכמי הטבע לחדור אל גנזי
מסתרי יסודות הטבע וכחותיהם, באופן אשר לא נבאו ולא
פללו החוקרים מאז, לא לבד אשר נגלו ברחבי אין קץ
(מאקראָקאזמוס) יותר ממאה גרמים שמימיים, אשר ערפל היה
חתולתם, כי גם בעולם העצמיים הפרדיים (אטאָמען, מיקראָ-הצרי
ידיעות העולם והס-עשינויי העתים *)
אל תאמר מה היה שהימים הראשונים היו
טובים מאלה, כי לא מחכמה שאלת על
זה (קהלת ז' י').
הבו גודל לעת החיה!" את הקריאה הזאת אנחנו קוראים
באזני זקנינו המביטים בחרפה ובגועל נפש על העת החיה,
ואומרים תמיד „מי יתננו כירחי קדם, מי ישיב לנו את הדור
העבר אשר בצלו חמדנו ושלום היה לנו״ — אולם הדעה הזאת
הנכבדה והנקדשה בפי זקנינו, כמוץ תסוער מן תבונתנו, ועוד
ביתר עז כאויב נתיצב לה, כי נחרוץ משפט אשר כל המאחרים
לאור באור החיים תחת השמש, יזכו לרב טוב מן הקודמים
להם, באשר הם יתמכו את אשוריהם בדרכים אשר סללו
אבותיהם, וההמצאות אשר המציאו הקודמים במשך שנות מאות
רבות בעמל ויגיעה תהיינה להם לקו. לפני מאה שנה עוד
שלט האדם באדם לרע לו, הרשע והעבדות הלכו קוממיות,
וחוק שיווי-זכיות האזרחים היה טמון במשאון, רבוא רבבות
אנשים שחו תחת עול איש אחד אשר לו היכולת. לפני מאה
שנה לא היו לנו אניות קיטור, ולא מרכבות קיטור. לא
היו מגדלים פורחים ברום האויר, אף לא קוי דלוג רב וטע-*) ועל טוב יזכר שם מזכיר החברה הנ״ל, החכם היקר כה״ר
י"ל גארדאן, אשר נמצא בטובו להצעתי לשלוח חנם אין כסף את הספר
„מיראוואזזרעניע" הנ״ל להביבליאטהעקע הרוססית אשר בעירנו ניעזין, למען
ישוטטו בהם קוראים רבים ממלומדי הרוססים, ורוח אחרת יחלוף על
פניהם בנוגע למשפטם וחוות דעותיהם על היהודים. וכבר החלו הספרים
האלה להראות את פעולתם לטוב בתוך עירנו, כאשר נוכחתי ע״ז אחרי
דברי עם אחדים מנבונים הרוססים, אשר עברו על פני הספרים הנ״ל, כי
שנו דעתם הרבה לטוב עלינו.
הכותב
*) תוכן המאמר נעתק ממ"ע איבער לאנד אונד מעער ש"זקאזמוס) נגלו יסודות קדמונים (גרונדשטאפפֿע) חדשים אשר לא
שערום הכעמיקער עד היום, בערך שלשים במספר; לא לבד
אשר מצאו בני האדם תושיה להשתמש בכח אחד נשגב
אשר חשבו למרום ונשגב מהם, כי גם עיניהם אורו
להביט אל האבנים אשר עליהם תשב הטבע (ווערקשטעטטע
(סוף יבוא)
דער נאטור).כתב החרטומים ופתרונו (העראגליפים)כתב ההעראגליפים הוא אסיפת תמונות וציורים שונים
מתוארים יחד אשר לקחו למו המצרים הקדמונים לבטא על
פיהם את רעיון רוחם ולבארם אל כל קורא. המלה הזאת
lyphein ,מקודש hieors :מושאלה משפת יון, והוראתה
חרת, לאמר „כתב קדוש״. בו כתבו המצרים הקדמונים את
רזי אמונתם ומסתריה, גם את הכתובות החצובות על מצבות
קדשיהם, קרוב אל הכתב הזה ודומה אליו מעט בתכונתו
הנה מצאנו גם בעמים אחרים מעשי ידי קדומים, כמו אצל
עמי ארץ מעקסיקא ודומיהם, אך בזה נשגבו ההעראגליפים, כי
המה אוצר חכמת מצרים וזכרונותיהם, כמעט כל הדברים עתיקי
ימים אשר שרדו בידינו משטף אלפי שנים, ישאו עליהם את
חותם ההעראגליפים, ע״פ מגילות ספר אשר חרט ההעראגליפים
חרות עליהן, נתחקה היום על שרשי בניני ענק וטורי היכלי
עד אשר הוקמו ויכוננו עוד בימי מלכי בית פרעה, ועודבימינו יתנוססו על תלם במישור הגילוס. וכן נכונן לחקר
מערות אופל, אשמני מתים וקברי יושבי הארץ לפנים
החצובים בסלע, ויפי תוארם יענה בם, כמו זה עתה חלו בם
ידי בונים; כתובות החרטומים תמצאנה על מצבות קבריהם,
ועל שבר נפצי מזבחותיהם, על עמודי וקירות היכליהם,
הקמיעות וכלי ביתם; ואם כי העת בשטף דרכה גרפה ומחתה
את מפעלות העם העתיק והנבון אשר התאחז אז בארץ מצרים
עם חכמתו ותבונתו יחד. הלא עוד בזאת נמצא נוחם
לנפשנו, כי השאירה לנו שריד מעט, מגילות פאפירוס גדולות
ורחבות, אשר על פי הרשום בהנה נמצא תעלומות וסתרי ימי
קדם. עלה הפאפירוס צמח על שפת נחל נילום, בתבניתו
ידמה לאיזה אטון ארוג (מאטעריע), אך חזק הוא ואמיץ בין
כל הצמחים, בכשרונו הנפלא לעמוד לימים רבים מבלי הרקב.
בין המגילות האלה ישנן גדולות עד 150 רגל בארכן, ורחבות
רגל אחת.הענינים הנכללים בתוך המגילות ההנה יסתעפו לסעיפים
שונים; יש מהם אשר ידובר בם על דבר אמונה ודת, ויש
הנואמים נאום את קורות ימי עולם, גם ספורי חזיונות בדוים
(בעלטעריסטיק), חליפות אגרות, שטרי מקנה וקנין ועוד כהנה,
כי לו הואילו הסופרים לבאר את פרשת כל הכתובות הנמצאותכעת בידינו ולכתוב זכרונו על ספר, כי עתה גאה גאה מספר
הספרים האלה, עד כי שני בתי עקד הספרים אשר בפארי
ובבערלין גם יחד צרו מהכיל אותם.
מאשר כי שונה היתה תכלית כתבי החרטומים והמטרה
אשר כוננו אליה, לכן הסתעפו גם תמונת הכתב ותכונתו
לפנים שונים, וכמו אנחנו היום אשר כתבים רבים ישנם
בתוכנו; האותיות הרומאיות הגדולות לחפץ כתובות עלי מצבות
זכרון, אותיות הדפוס לדפוס ספרים, ואותיות כתבי יד לכל
איש ואיש לכתוב במו את הגיון לבבו הדרוש לו בכל עת,
כן גם המצרים הקדמונים היו למו שלשה מיני כתבים הראשון
והעתיק ימים מכולם, הוא כתב החרטומים, אשר נועד רק
לחפץ הכתובות אשר פתחו בעץ ובאבן עלי קירות היכליהם
ומצבותיהם, וכן היה הוא הכתב המיוחד לרזי מצפונות האמונהוסתרי הדת. בחרתם את האותיות בחרט בעלי הפאפירוס
ומשחו את הרשום בצבע שהרחרת, מלבד ראשית כל ענין
וענין אשר צבעו בצבע אדום לאות. אך לא כן על קירות
ההיכלות והקברים, שם פארו את האותיות והתמונות ויכללו
את יפים בשלל צבעים רבים לעדי ולהוד. ד"מ תמונתהינשוף (גאכטאיילע — צורה 1) בחרו לסמן בה את אות המ״ס,
ויהי כאשר חצבו אותה בתוך כתובת על מצבת סלע זכרון
לדור אחרון, פארו את ראשה בצבע אדמדם, כנפיה ורגליה
בצבעי צהוב נושאי חן והדר, ואת פיה בצבע שחור, אך
בספרי הנולדים והמתים תארו לאות המ״ס את תמונת הינשוף
עורה ועריה בלי כל צבע ועדיהשני הוא כתב הכהנים (יעראטישע שריפט), אשר יסדוהו
ידי הכהנים בערך 300 שנים לפני לדת הנוצרי, אשר גם
הקיצור בעזיבת הצבעים אורך למענס, כי הראו אז הכהנים
את תבונתם הנמרצה ושאר רוחם בכל דבר חכמה ומדע,
וירבו לכתוב ספרים רבים, על כן שנו את תמונות האותיות
ויקצרו במלאכת ציורם, ד״מ אות המ״ס סמנו בצורה אחרת
כפי דמצויר בצורה 2, אשר רק בדרך רחוק תשתנה מעט אל
הינשוף מחוללתה; והאחרון הוא כתב ההמון אשר המציא
אותו כשמונים שנה לסנ״ה, אשר השתמשו בו המון העם עת
נדרש למו לכתוב דבר מה חיש מהר. הצורה 3 תראנו אות
המ״ס כפי אשר שינו אותו מתמונת המים בכתב הכהנים —
לכתב ההמון, ומן צורה 3 נולדה גם צירה 4, אשר גם הוא
אות המ״ס בכתב ההמון. כתב הקאפטים הוא כתב בלולמאותיות, יווניות וכתב ההמון יחד, ונוסד, כשלש מאות
שנים אחרי סג״ה, בכתב הזה נמצאת העתקת כל ספרי
הקודש.
והנה מאשר כי לשון הקאפטים אשר ממעי לשון המצרית
העתיקה יצאה, ודומה אליה מאד, נודעה לכל חקותיה כפי
אשר דברו בה בשנות 300 אחרי סה״נ, עתה הלא לא יבצר
מאת חוקרי עתיקות למצוא פתרון ההעראגליפים לוא רק
נודע למו פתרון התמונות והאותיות כפי המלות אשר תורינה
עליהן; אך החוקרים בימים אשר לפנינו נתעו בארחות תהו,
בחשבם למשפט ברור; כי כתב ההעראגליפים איננו מיוסד
על אדני מבטא החברות וצרופן, כי אם כל ציור ירמוז על
רעיון מיוחד ואידעע המתאמת עם תכונת הציור ההוא, על כן
מששו כעורים באפילה, ויבדו להם דברים לא כנים, ליחס אל
כתבי ההעראגליפים חקירות חסרי טעם ותפלכן עברו מאות בשנים עמל היה בעיני דורשי עתיקות
למצוא דרך סלולה, לדעת פשר כתבי ההרטומים לנכון
הכהן היעזואיטי פעטר אפאנסיע קירכער הוא היה הראש והראשון
למחפשי ההעראגליפים, אשר אספם אסיפה ויעתיקם למאות
לאלפים בספרים רבים, ויתאמץ לבארם בהשערות שוא בנויות
על מוסדות אפע, ואחריו נמשכו כל דורשי ההעראגליפים עד
מסע נאפאלעאן למצרים, כולם איש לעברו תעו ויאספו רוחבכנפיהם
מסע נאפאלעאן למצרים שם הקץ לדברי רוח ובלע, כי
חבר חכמים אשר ארחו לחברה עם הגבור המנצח, ויכתתו
רגליהם ללכת אתו על שדי קרב, למען התחקות על פליטי
עתיקות מקדם קדמתה, המלאים בארץ הלזו. הארחה הזאת
עשתה פרי הלולים ואחריתה (רעזולטאט) היתה צלחה, כי נפל
בחבלה לחפור מן הארץ לוח אבן עתיק, אשר עליו מצאו את
המפתח אשר פתח לפניהם דלתי ההעראגליפים וצפונותיהם"הסגורים מרוב ימים.
הלוח הזה מצא אותו האינזעניר הצרפתי ה׳ בוססאר
טמון באדמה, בעת היותו המנצח על מלאכת הסוללות
בסילזענע אצל ראזעט בשנת 1799. הלוח היה מאבן באזאלט
שחור, ארכו 10 זרחבו 35 רגל ולדאבון לב כל חובב
עתיקות נפוצו קרנות הלוח וישברו עליו היו חרותות בחרטברזל שלש כתובות, אשר הענין החרות בהן נשאו בד בבד
יחד. הראשונה מכתב ההרטומים אשר לא נשבת מטהרו זר
לא התערב בו, השנית כתב ההמוני, והשלישית בכתב ולשון
יונית 54 טורים, מן הכתב האחרון לא נגרע עד מה, עד
כי יוכל כל קורא לרוץ בו ולהבין פשר מלתו אל נכון.
(סוף יבוא) על דבר תקנות העגונותהנני להעתיק פה איזה תקונים בדת, שהמציאו הפוסקים המצויינים
במועצות דעת, והם מתבקשות להתפרסם, ידוע שכמה וכמה קלקולים וצרות
אירעו לבנות ישראל שנתקדשו בפתע בפני עדים מאנשים פוחזים וריקים,
שמכוונים בזה לשם ממון, ר״ל להוציא ממון מידי אבותיהן ולפוטרן בגט, וכמה
מבנות ישראל מתעגנות ע"י אחי בעליהן המומרים שאינם רוצים לפוטרן
בחליצה, וכבר השתדלו בזה רבנינו וגאונינו, ומצאו דרך קצרה וישרה לטובת
האומללות האלו. — בפחד יצחק אות א׳ „אח״ כתב, וז״ל, בהיותי בעיר
וירונה אירע מעשה, וזהו לשון הקדושין אשר סדרתי בהסכמת הרב כמהר״ר
מרדכי בסאנו ז"ל, אם אשאיר אחרי זרע של קיימא שיפעור אותך מן
החליצה ומן היבום, הרי את מקודשת לי בטבעת זו כדת משה וישראל,
ואם לא אשאיר אחרי זש״ק שיפטור אותך מן החליצה ומן היבום, הרי
טבעת זו לך במתנה בעלמא, וכל דברי יהיו בטלין ומבוטלין, והקדושין יהיוכלי חרס שאין בו ממש, הגהות מוהר"ר גא"ל (הוא הרב ר' גור אריה הלוי)
על ש״ע אה״ע סי׳ קנ"ז אות ד׳, עוד שם בשנת תמ"ה ליצירה נעשה מעשה
במנטובה, זה טופס העדות, זאת תהיה לעדה ביד הכבודה מרת מרים
אשת כמר יוסף גבריאל במ' אברהם חזק ז"ל, להודיע ולהודע לכל רואה
כתבנו זה, כי בעת שקדשה כבוד בעלה הנ"ל ביום רביעי ששי לחדש אלול
שנת תמ"ה לפ"ק, בפנינו ח״מ בהסכמת אלופנו כמוהר״ר משה זכות נר"ו
וכל מעלת בני ישיבתנו, קדשה בתנאי כפול עשוי כהלכתו, שאם ח״ו יפטר
לעולמו כמר גבריאל הנ"ל בלא זש״ק, שיפטרנה מן החליצה ומן היבום,
הקדושיו לא יהיו קדושין, ותוכל להנשא למי שתרצה, כי כן הורו הלכה
למעשה מעלת כל בני ישיבתנו יע״א. וזאת יצאה מאתנו ביום הנ״ל, הכל
שריר וקיים. מנחם שמשון בכהר״ר שלמה באזיליאה זלה״ה, חיים בכהר״ר
חיאל נורצי זלה"ה, ע״כ .ובש"ע אה"ע סי׳ קנ"ז כתב הרמ״א בשם הר״י ברין, וז"ל המקדש
אשה ויש לו אח מומר, יכול לקדש ולהתנות בתנאי כפול, שאם תפול לפני
המומר ליבום שלא תהא מקודשת ע"כ. (אמת שבתשובת הר"מ מרויטענבורג
סי׳ תתקל״ד שדא בה נרגא, וז״ל פליאה בעיני איך הפקיעו הכתובה לגמרי,
א״כ נמצאו כל הבעילות דומין לבעילת זנות עכ״ל, וצריך לישב זה) וז"ל
בע״ס החנוך בספרו פ׳ כי תצא מצוה תקנ״ב, הורונו חכמים שבדורנו
שהרוצה לשמור בתו הגדולה שלא יקדשנה שום אדם לשם קדושין שלא לדעתו
יאמר לה שתאסור על נפשה כל כסף ושוה כסף בעולם שיתן לה שום אדם
לשם קדושין, שלא לדעת אביה, ולשון חכמים מרפא ע״כ. וכמתיחם
בצד מה לזה הענין, אעתיק ג״כ דברי הגאון האגיז מ"ש ושנה בספרו
הלכות קטנות בח״א סי׳ ק״ט, ובח״ב סי׳ ס״ד, וז״ל שאל מאן דהוא אם
יש שאלה לחכם בקדושין, ועל דא מלתא אפקוהו לההוא צורבא מרבנן מבי
ודרשא, כההוא דב"ב דאפקוהו לר"י משום דאטרח לרבנן דבעא מלתא
דפשיטא, וה״נ מה ענין שאלה אצל קדושין, דוכתב לה אמר רחמנאבכתיבה מתגרשת ואינה מתגרשת בכסף, כ״ש בשאלה. ועוד דא״כ אין לך
ממזר בישראל, דיתיר הקדושין וחכם עוקר למפרע, ולא היתה א"א
מעולם, שלח ליקח רשות לבוא לתת טעם לדבריו, עמדו חכמי ההסגר
למנין, ויצא ע״פ ארבע חמישיות לישב בחוץ ידבר ולא יכנס לפנים, בא
וישב לו על פתח בית המדרש, ועמד ואמר תורה היא וללמוד אני צריך,
וכל כי האי לימא אינש קמי רביה, ולאו טרחנא אנא, למדתנו רבינ
דאסר לה אכ"ע כהקדש, דכל דבר שנאסר ע"י דבור ויוצא מרשות לרשור
מקרי הקדש. ומה שהקשו עלי דבכתיבה מתגרשת, אני לא שאלתי שתהא
מגורשת, אלא שתהיה כמו שלא [נתקדשה מעולם, ותהיה מותרת לכהן
והא דלא יש ממזרים בישראל, וכי אחריות ממזרים עלינו? ועל דא עיילוהו
אמרו תורה מבחוץ, ע״כ בח״א. ובח״ב התשובה בזה״ל, אם מועיל שאלה
בקדושין, לכאורה משמע שאין לה רגלים, אבל כי מעיינת שפיר תמצא
שרש דבר. במה דאמרינן בגמרא דאסר לה אכ״ע כהקדש, ומ"ש בכתיבה
מתגרשת, היינו כשלא אמר לה בלשון הקדש, א"נ שלא מצא פתח להתירלמפרע, דאז מיגז גייז מכאן ולהבא, ונקראת גרושה ואסורה לכהן, אבל
כשאמר לה בלשון הקדש, ומצא פתח ועקר והתיר למשרע, או שהוא
רחוקה, מנא לך, עכ״ל. חלילה לי להכחיש שלא כל כמו אלו הקולות
והתקונים נתקבלו בספ״י. זוכר אני שבתשובת מוהר״מ מרוענבורג סי׳ תתס״ד
חידש אחד תקון חדש ולא רצה בו, וז"ל מעשה בכהן אחד שנשא מינקת
חברו, וקודם שנשאה נתנה בנה למינקת, והדירו את המינקת ע״ד רבים
שלא תחזור, וע״פ הרב רבינו יעקב מקורקוב עשו כן, והביא ראיה
מדאמר בפ׳ אע״פ, דרב נחמן שרי להו לדבי ריש גלותא ליתן הבן למינקת,
משום דבי ריש גלותא לא הדרי מאימתן וכו׳, ונחלקו עליו, שהרי ארז״ל
הלואי שיהא מורא שמים עליכם כמורא ב"ו, רבי ריש גלותא מיד
הורגים. אבל ה׳ רבים רחמיו, ועוד אם יש לה בעל להמניקה, יכול
להפר לה גדרי ענוי נפש ע״כ, ועל זכרוני עוד תשובה כזו, והיא בשו״ת
הרשב"א סי׳ רמ״ח, פת עכו״ס שאין להם בנים ובנות, וליכא למגזר
כו׳. ואמרת שעכשיו נתחדשה לך ראיה להתיר. מההיא מימרא דפרק
המוצא תפלין, דגרסינן התם אמימר שרא לממלא בגלילא דמחוזא,
טעמא מאי גזור רבנן משום גנתו ותורבתו, הכא לא ננה איכא ולא
חורבה איכא. ראיה זו איני מכיר מכמה צדדים, חדא שלא כל האסוריםוהגזרות אחדים, ואין למדים זו מזו, תדע לך שהשבות הזו שהיא מדרבנן,
פעמים מקילין בה במקום מצוה מועטת, כגון לקנות קרקע בא״י ולכתוב
בשבת, ופעמים החמינו בה והעמידוה אפילו במקום מצוה שיש בה כרת,
כאיזמל והזאה כו׳. ועוד משום בנותיהם ל"ד משום בתו של מוכר אלא משום
בנות עכו"ס, כמ"ש על שמנם משום יינם ואע"פ שאין לבעל השמן יין.
ואל"כ שויתינהו למילי דרבנן ותקנותיהם הוכא סוף דבר לדבריך אלה
אין סוף, ולהיתרים אלו אין מספר, העבר קולמוס על הראיה, ותופר
ע"כ. ומחלוקת הרמב"ם והראב"ד בזה ידועה שהרמב"ם כתב בפי"ב
מהל׳ ממרים, שכל אסור וכל גזרה ותקנה שתקנו הקדמונים, אע"פ
שנתבטל הטעם שבשבילו גזרו, מ״מ האסור במקומו עומד, עד שיהיו
המבטלים גדולים מהמתקנים בחכמה ובמנין. והראב"ד השיג עליו יעו״ש.
וע' בתוי"ט פרק ה׳ ממסכת מעשר שני במה נחלקו, ובדעת הראב"ד
החזיק הריטב"א במ״ק ח׳ שכתב, כל גזרה שנגזרה סתם מחמת טעם, בטל
הטעם בטלה הגזרה, והרא"ה בביצה ה' כתב אע״פ שאין ב"ד יכו
לבעל דברי ב״ד חברו, אא״כ גדול בחכמה ובמנין, כיון שבטל הטעם,
אין זה בטול. ומ״מ בטול צריך. הר״מ מרויטנבורג ה׳ שמחות כתב, כ״ד
שנתקן מכח חששא, לא שייך כלל זה, ראין ב״ד יוכל לבטל, לפי שכל
עקר האסור לא היה אלא מטעם חששא, ולא נתקן במנין כלל. ע״כ.
אליעזר צבי הכהן צווייפעל ידיעות תלגרפיותלאנדאן, המכה״ע Standard מודיע מקאנסטאנטינאפאל
כי עוזר הציר הרוססי אצל ממשלת הפארטא ה׳ נעליראָוו, דרש
מאת התוגרמים, כי יתאמצו להרחיק מאת ים המארמארי את
צי אדיר אשר לממשלת אנגליא, הפארטא הגישה את תוכן
דברי הציר הרוססי אל ה׳ לאיארד הציר הבריטאני בקאנסטאנ-
טינאפאל. ויהי תשובת הציר האנגליי, כי קבל פקודה מלאנדאן
אשר אניות מלחמה של ממשלתו תשארנה על הים המארמרי
כל הימים אשר צבאות רוססיא יחנו במסבי קאנסטאנטינאפאל.
התשובה הזאת מסרה הפארטא אל הציר הרוססי בלא באורותוספת דברים מצדה; ומאתונא בירת יון נשמע, כי דרשה
אנגליא מאת הממשלה אשר שם, לתת את רשיונה להושיב
צבאות בריטאניא על חוף ארץ יון; בגלל הדבר הזה צוו
המלך לקרוא את נבחרי העם להמתיק סוד, איך להשיב את
בריטאניא על דבר בקשתה זאת.קאנסטאנטינאפאל, ע״י הציר הבריטאני לאיארד שלחה
ממשלת אנגליא לדרוש מאת הפארטא כי תגלה את דעתה,
עם מי תשים ידה אם תפרוץ מלחמה בין רוססיא ואנגליא
המיניסטער סאוופעט פחה ענה כי לדעתו אין טוב להפארטא
מלשמור את מעמד הבינים, והקול נשמע, כי אמר הסולטאן
אשר ממשלתו לא תצא בחרב לקראת אנגליא. חמשה חומשי תורה
בהעתקה רוסית הוצאת החברה „מרבי השכלה" היו נמכרים עד כה במחיר
א׳ רו״כ, ועתה הוזל מחירם וימכרו בעד 60 קאפ׳. והנחה למו״ס 20% הלוקחים
עשרים עקז. ויותר בפעם אחת, יקבלו את תכריך הספרים חפשי מדמי פארטאָ.
הספרים ידרשו מאתי על האדרעססא הזאת:
Лвву Горлону въ Контору 1. И. Гницбурга, въ Сетербургъ.החפצים במ״ע „הצפירה" בעיר ווארשא ובערי המדינות, יואילו לפנות אלי
ואני אתן את שאלתם כרצון איש ואיש, לשנה למחצה ולרביע ע״פ המחיר הרשום
בראש כל גליון, כן אקבל בעשטעללונגען על כל יתר מכ״ע עברים אשר יש להם
מהלכים בארצנו, ולכל בעלי בריתי שלום.
אלה הספרים חדשים מקרוב באו לבית מסחרי: „התועה בדרכי החיים״
הוצאה חדשה ד׳ ח׳ 2.50 רו״כ, „חטאת נעורים" או „וידוי הגדול של אחד הסופרים
2 ח׳ 70 ק.. „סדר כפרות לבעל טאקסע" 20 ק.. עמק יהושפט 15 קאפ..: „דער
לעבענדיגער יתום" 17 ק., „זפרונה" ספור נפלא ואמת יסודתו על אדני הבקרת מאת
אמ״ד (מיקרי המציאות) 50 קאפ.. ווארשא סוף אדר שני תרל״ח.
אליעזר יצחק שפירא
L. I. Schapira Sto-Jerska N. 22. Warschau.כימים מקדם כן עתה הנני סוכן הצפירה, ואנשי ווארשא החפצים להביא
ברכה זאת לביתם יפנו בטובם אלי. והנני מבטיח להם להביאה לביתם תכף
בצאתה לאור ממכבש הדפוס, וחלילה לי לעבור על בל תאחר
גם מערי המדינה כל אשר יפנה אלי בחתימתו על הצפירה מלא אמלא
חפצו לטוב וישבע נחת ורצון ממני בעזה״י.
גם בידי למכור כל מיני ספרים אשר ראו אור הדפוס בשנים האלה,
ולפעמים גם ספרים יקרי המציאות מאד. הן למכור ליחידים בווארשא, הן לשלוח
ליחידים בערים הקרובות והרחוקות, והכל במקח הקצוב ושוה לכל נפש.
נחמיה צבי יכונה חיים טשארנאוויץ סוכן הצפירה והעברי, והלבנון והישראלי
ומוכר ספרים
אדרעססע
. Парновичъ, Варшава Лзикая улина № 2323 )3.הנני מתכבד להודיע, כי ברשיון הממשלה אפתח אי״ה את שערי בית ספר
חדש לנערי ב״י ביום ר״ח אייר הבע״ל ברחוב דזיקא N. 16. בבית הספר הזה ילמדו
הנערים מלבד השפות: רוססיש פולאנית, אשכנזית עם כל דקדוקיהן עם חכמת
החשבון הגעאגראפיא, גם את שפת עבר כתבי הקדש מפורש ושום שכל להבינם
במקרא וללמדם את דקדוק השפה, למען ידעו לכלכל את דבריהם במכתב על פי
טהרת השפה. גם לקחתי לי לעזר מורים מהירים במלאכתם. נסיונותי במלאכת
החנוך אשר רכשתי לי במשך עשר שנים אשר הנני מורה בבתי הגבירים פה,
ופעולתי לנטוע בלב ילדי עמנו דעה והשכל מוסר ודרך ארץ, יתנו תקוה בלבי כי
אפיק רצון ההורים אשר יואילו להפקיד את דבר חנוך בניהם בידי
זמן קבלת התלמידים לבית ספרי הוא מיום א׳ דחוהמ״פ עד ר״ח אייר הבע״ל
משעה 11 עד שעה 2 אחר צהרים בכל יום.
N. 16 שלמה מירלסזאהן. רחוב דזיקא
(הנכבד המשכיל הנ״ל נודע לנו לאיש מהיר במלאכת החנוך ומומחה לאותו
דבר, וחזקה על איש אמונים שכמותו, כי התלמידים אשר ילמדו בבית ספרו יעשו
פרי קדש הלולים לשמחת לבב הוריהם. המו״ל)יען נודע לנו כי ישנם סוחרים המוכרים יי"ש של פסח על שם הפאבריק
שלנו ובאמת הוא ממקומות אחרים ברוססיא, וגם נמצאו בתוכם הקונים לכסות עינים
גם משלנו, ומוכרים גם את אשר קנו ממקומות אחרים בחזקת יי"ש שלנו. לכן הננו
מודיעים בזה, כי כל היי"ש של פסח מפאבריקן שלנו נמכר להרב ר׳ נחמיה
ראזענפעלד מווארקא ושותפו הנכבד ר' אברהם רובינשטיין מגור אשר עשו להם
בית מסחר כללי בווארשא ברחוב נאלעווקעס (N 2224 )17. וכל החפץ לדעת
על בוריו מי ומי המה המוכרים רק יי"ש שלנו לבדו, יואל לדרוש לבית מסחר הנ״ל
ושותפם הממונה שמה ר׳ עקיבא לאסקי יודיע הכל אל נכון.
מנישעוו יום א׳ ויקהל תרל״ח, מיכל קאסמאן
Редакторъ-Издатель З. СонискI איין פאאר טעלעפאנען
וועלכע ביז איינער ענטפערנונג פאן
20 וויערסט שפראכפעהיג זינד בעקאממט
מאן פיר — רובל בייא
יאקאב פיק
Warschau, Miodowa str. 497a.יצא לאור ספר „סדר כפרות לבעל טקסי״
מאת הסאטיריק הנפלא דר׳ י׳ קאממינער
מחירו 20 ק., כן הקאטאלאג חדש שלי הנני
נכון לשלוח לכל דורש ומבקש, אם אך ישלח
 אלי מארקא מחיר הפארטא
אברהם צוקקערמאגן
А. Цукерману, Варшаву
Палевки No 2249.להודיע לאחינו ב״י שכל הרוצה לקנות
י"ש של פסח מפאבריק מנישעוו. סכוס קטן
היינו עד 3 וויאדער, אשר סכום כזה אין
ביכולתו להשיג בסקלאד שלנו, יוכלו לקנות
י"ש הנ״ל בבית הג׳ ר׳ יודיל טאקער, דאג
נאלעווקי וראג גענשע (N. 2285 )25, אשר
שם יהי נמכר על אחדים י"ש של פסח רק
מפאבריק מנישעוו, וגם נמצא שמה על טאפ
ועל פלאשין כל מיני ליקערין ושליוואוויץ
וי"ש ישן על חג הפסח.
פיר ערענקרייץ, עקיבא לאסקיכל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד נערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת)
אדרעססע
M. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
להרב מרדכי בבוט׳. הרה״ג אשר אליו יכתוב
כבר עזב את ארצות החיים. אל חיים רוב אקסיל׳
נמצא בידינו, ומחירו א׳ רו״כ, הנומערן מראשית
השנה ספו תמו אצלינו, פאסטמארקען השלוחים
נחשבים ככסף. הצפירה משנת 75-74 נמצא
בידינו במחיר 2.50 רו"כ.הרוצה לכתוב אלי יכתוב ע״פ אדרעססע
S. Sionimski in Warschau
Muranowska № 24.
S. Сонныскiй г. Варшава
Мурановская № 24.