.
 ברוסיא ופולין.
 השולח במוקדם לשנה 5 רו״כ. 
 לחצי שנה, 2,75 רו״כ. 
 לרבע שנה 1,50 רו״כ. 
ביתר הארצות 20 פראנק. 8
באמעריקא 5 דאללאר 
EA
מחירו באשכנז:
 
 14 רייכם מארק לשנה.
 בעסטרייך 8 פל׳ לשנה 
וכן לרבע שנה.
שכר מודעות:
מכל שורה קצרה 5 קאפ׳. ה
ומשורה רחבה 10 קאפ׳ ל
Eמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. פעטערסבורג, ניעזין. קאזאנליק. ידיעות
העולם והטבע. משפחת השעירים בבירמאניא
מאת המו״ל. חדשות שונות הוראדנא, לקיים דברי חכמים
מאת אלעזר הכהן צווייפעל הודעות. שאלות ותשובות.דברי הימיםהענין האחד השליט לבדו בכל מרחבי הענינים המדינים
בימים האחרונים, הוא דבר הקאנגרעסס בברלין, אשר לדברי
המכה״ע בבירת ממלכת אשכנז נכון עתה לצאת לאור
המקרים האחרים אשר נקרו ויאתיו במשך ימי השבוע העבר
כקיום דבר ברית השלום מצד הסולטאן, נסיעת הגענעראל
איגנאטיעוו עם המיניסטער השר רעאוף פחה לפעטערסבורג
להשלים את דבר קיום דברי ברית השלום, וגם הדבר אשר
הנסיך הגדול המצביא צבאות הרוססים הואיל לשכון כבוד
בקרית מלך קאנסטאנטינאפאל ולבקר את הסולטאן בהיכלו
ביום 12 לחדש הזה, כל הדברים האלה, אף כי צוררים
המה בכנפיהם נכבדות ונצורות, המראים לדעת את כל תקף
ברית השלום אשר נכרת עתה בין שתי הממלכות, הנה לא
משכו בכל זאת את עיני חוזי העתים עליהם כדבר הקאנ-
גרעסס אשר היה בימים האחרונים, לבריח התיכון המבריח
את כל הענינים המדינים וכוללם יחד, ותקוה האחרונה אל
כל אוהבי השלום לשום קץ ותכלה אל המהומות המרגיזות את
ארצות אייראפא תחת יושביהן
בסוף מאמרנו בשבוע העבר הראנו לדעת, כי ברקתקות השלום האיר פני אייראפא, לרגלי הידיעה, כי רעיון
הקאנגרעסס בברלין מצא לו עתה מסלות בלב כל ראשי
הממלכות באייראפא, וגם ממשלת צרפת אשר פסחה בראשונה
על שתי השעפים, ואחדים מגדולי חכמי המדינה גלו את
דעתם כי לא נאוה לממשלת צרפת לשית ידה עם הקאנגרעסס
בבירת ממלכת אשכנז, באשר תכליתו יהיה לבטל את דברי
הברית הפאריזי משנת 1856, הנעשה על פי חפץ והתאמצות
ממשלת צרפת, בעת אשר היתה אז לראש המדברים במושב
סוד הממלכות האדירות, ואל מוצא פיה יחלו כל עמי הארצות .
אך עד מהרה שבו הצרפתים מדעתם. ויאותו לקחת חלק
בהקאנגרעסס, אחרי אשר קיסר אשכנז נתן את רשיונו אל
חכמי חרשים ועושי מלאכת מחשבת באשכנז לשלוח אתתבונת כפיהם אל שער המצבה בפאריז; המיניסטער שעל
ענינים החיצונים בצרפת, ה׳ וואדינגטאן, הודיע כי נכון גם
הוא לקחת חלק בסוד הקאנגרעסס, וגם ממשלת בריטאניא,
אשר רבים דמו כי תשים מכשולים על דרכי האסיפה בבירת
אשכנז בעלת ברית רוססיא מאז ומקדם, גם היא מהרה
להודיע כי נכונה היא לשלוח את מלאכה אל האסיפה. ויהי
כאשר הודיעו כל הממלכות האדירות את דעתן כי ימצאו
חפץ בדבר הקאנגרעסס, וישלח גם קיסר אשכנז את דברו
אל צירי ממשלתו בחצרות מלכי אייראפא, לשחרם כבוד, כי
ישלחו את ראשי ממשלתיהם אל האסיפה אשר שעריה יפתחו
בסוף ימי החדש הזה, או בתחלת ימי החדש הבא, השנוי
הפתאומי הזה הרגין את לב כל יושבי אייראפא, המחבים
לשלום ואיננו, וכל עמי הארץ ששו לקראת שמש השלום
והמנוחה אשר נראתה מבין מפלשי העננים הכבדים. הרובצים
על פני אייראפא זה ימים ושנים. אך עוד מעט ואוהבי השלום
שבו ראו כי הקדימו לשוש משוש בעוד לא בא מועד, וכגורל
כל שאלות המזרח למן היום אשר נראו כנגע בשלום אוי-
ראפא עד עתה, כן היה גורל האסיפה; כמעט עלתה בידיהדיפלאמאטים להגות מן המסלה את המון אבני הנגף אשר
היו בעוכרי השלום עד היום. והנה קמו מכשולים חדשים
אשר לא דמו מראש; הסכסוכים מתרבים. הערבוביא הולכת
וגדלה, ופרוד הדעות הולך ורב, ודבר האסיפה עוד מוטל
בספק, לדאבון נפש כל אוהבי השלום, אשר יפחדו פחד
כי גם תקותם זאת האחרונה תהיה להם למפח נפש הן
אמנם עצם דבר רעיון הקאנגרעסס נתקבל מאת כל ראשי
הממלכות האדירות, אך עם זה נראה איך חלק לב הממשלות
בסט׳ פעטערסבורג ולאנדאן, והפרץ רחב ביניהם בכמה ענינים
הנראים בהשקפה ראשונה כדברים של מה בכך וקלי הערך,
אך באמת הנם צוררים בכנפיהם גדולות ונצורות ועתידים הם
להפיץ אור על דרכי הקאנגרעסס ונתיבותיו.
ממשלת בריטאניא הודיעה עתה את דעתה גלוי לכל
ממשלות אייראפא, כי מקבלת היא את דבר האסיפה, אךבתנאי קודם למעשה, כי ממשלת רוססיא תציע לפני הקאנ-
גרעסס את כל תורף דברי ברית השלום בינה ובין תוגרמא,
עם כל תנאיו ואופניו, כלליו ופרטיו, באין נגרע דבר, ותוסף
עוד לבקש כי תודיע ממשלת רוססיא את תוכן דברי הברית
בספר גלוי אל ממשלות אייראפא עוד זמן מה לפני התאסף
הקאנגרעסס, למען יהיה לאל יד ראשי הממלכות לדון על
כל פרט ופרט מדברי הברית, לבחר ולקרב את אשר יכשר
בעיניהם, ולהרחיק מהם את כל דבר אשר יראו כי ישבכחו לגעת לרעה בחפצי ממשלתם; שרש דבר חפץ אנגליא
מובן מאליו, כי לא תעזוב את דרכה מאז, למתוח חוט של
השד על כל מפעלות רוססיא ותפחד פחד, כי באשר תציע
רוססיא לפני סוד האסיפה את פרשת דברי ברית השלום
בינה ובין תוגרמא, תגלה טפח ותכסה טפחיים ותסתיר את
רובי דברי התנאים אשר נכונו להצר צעדי הממלכות האחרות.
על דבר חפץ אנגליא זה השיבה ממשלת רוססיא, כי לא
וכל לתת את הממלכות אשר עמדו מנגד בכל ימי הריב,
להעביר תחת שבט הבקורת את דברי ברית אשר בינה ובין
הממלכה אשר הכריעה תחתיה בגבורת ישע ימין צבאותיה
כבירי הכח, ורק את התנאים הנוגעים בעצם וראשונה אל חפצי
הממלכות האחרות, אותם תשים לפני האסיפה להגיד עליהם
את משפטה, והמכה״ע .Jour. de St. Pet יגלה את דעתו
לאמר: „מטרת ותכלית הקאנגרעסס איננה להכבוד את אכפו
על אחת מהממשלות לסור למשמעתו כאל דבר חוק ומשפט,
אך זה כל ישעו וחפצו לקרב את הרחוקים כי יבואו בעצה
אחת לדון ולהתיעץ, לברר וללבן את כל דברי הסכסוכים
אשר היו לסלע המחלקות בין הממשלות, ולבקש דרך נכון
איך להשלים את חפצי כולם. למען השיב את שבות השלום
באייראפא; ואם כן אפוא הנה נכון להרחיק מעל גבול המשאומתן באסיפת השלום את כל הדברים הנכונים לעורר שנית
את רוח הקנאה והמשטמה בין הממשלות, ואם יקום דבר
אנגליא, כי רוססיא תמסור בידי הממלכות האחרות את כל
פרי נצחונותיה אשר רכשה לה בחרבה ובקשתה ובדמי רבבות
בניה, הלא נתן בזה יד אל סערת הלבבות והרוחות להתפרץ
עוד הפעם בין העמים; ובעוד אשר לא נודע מה ענתה
ממשלת בריטאניא על דברי ממשלת רוססיא אלה הנכוחים,
ונראים הדברים כי מנויה וגמורה בסודה לעמוד על דעתה
זאת, הנה נשמע ברבים כי גם ממשלת רוססיא הודיעה גלוי
לאמר, כי תמצא לנכון, אשר תוציא אנגליא את אניות
מלחמתה מן הים המראמארי עוד טרם יפתחו שערי האסיפה,
באשר כי כל עוד אשר אניותיה עומדות מול קאנסטאנטי-
נאפאל, נכונות להמטיר פחים ומות על קרית מלך התוגרמים
ולהבקיע גם אל ים השחור בכח הזרוע, הנה תראה אנגליא
בזה לדעת, כי אין דבר השלום כל מזמותיה, ונכונה היא
לעמוד על דעתה בזרוע נטויה, אם תראה כי אין דעת
ראשי הממשלות בסוד הקאנגרעסס נוטה להשלים את כל דברי
חפציה.ממשלת אשכנז התאזרה עוז ותתאמץ להרחיק כל שטן
ופגע רע מאת הקאנגרעסס, בבקשה לתווך ולצדד בין
ממשלות אנגליא ורוססיא, ולהביאן לכלל דעת אחת, אבל
עד היום הזה לא נראה כי עשו דבריה פרי, ונהפוך, מעשי
שתי הממלכות האלה מראים לדעת, כי הפרץ יתרחב ביניהם
מיום אל יום, הן אמנם בראשית ימי השבוע בבוא השמועה
כי אניות אנגליא שבו אחור מקאנסטאנטינאפאל, ותרחיקנה
לעמוד בלשון ים איסמיה על ייד חוף אזיא הקטנה, האמינו
בים לראות בזה אות נאמן, כי הכירה בריטאניא אשר צדקהרוססיא בחפצה, אך עוד מעט שבו ראו כי שגו במשפטם,
אחרי אשר נודע הדבר, כי גם האניות אשר עד היום הזה
עמדו בלשון ים בעזיקא, קבלו פקודה לגשת אל הדארדא-
נעללים למען חזק את חצי האדיר העומד בקרבת חצי, האי
גאליפאללי, ולהחיש ישע גם אל צי אדיר העומד על ים
המראמארי. אם יראו כי סכנה מרחפת על פניו, ומעבר
מזה נשמע, כי הרוססים מגיחים ממקומם לעומת ים השחור
וחצי האי גאליפאללי, וגדודי הקאזאקים נראו על יד מעבר
הבאספארוס; ואם אמת בפי השמועות האלה, הנה נראה כי
שתי הממשלות הגדולות המתחרות אשה ברעותה על דבר
שלטונן בארצות הקדם, לא חדלו עד היום להביט בעיני
השד אשה על רעותה, ויש מקום גם אל הפחד אשר יפחדו
קטני האמנה, כי גם בפעם הזאת תצא הדיפלאמאטיא וידה
על ראשה, מבלי יכלת לקרב שני צירים מתנגדים זה לזה מן
הקצה אל הקצה.ובעוד אשר דבר הקאנגרעסס מתנהג בכבדות לרגלי
המכשולים אשר תשים אנגליא על דרכו. הנה. תעידנה
השמועות הבאות מוויען, כי גם לפלגות אוסטריא גדולים חקרי
לב. לפני שני שבועות הודענו לקוראינו, כי דרשה הממשלה
באוסטריא מאת שליחי הנבחרים למלא את ידה להוציא
הוצאות העולות לסך 60 מילליאנים פלארין, ויהי כאשר בא
הדבר לכלל משא ומתן לפני שליחי נבחרי אונגאריא, ויחוואת דעתם, כי נכונים הם לתמוך בחפץ הממשלה, אך גם
עליה להפיץ אור על פני נתיבותיה ולהבטיח, כי תוציא את
הכסף רק על מעשים גדולים ונכבדים. הנחוצים לקיום חיי
הממלכה. על דברי שליחי נבחרי אונגארי אלה, עלה הגראף
אנדראססי הבמתה וידבר את דברי השקפתו על מצב
הענינים המדינים כהיום, תוכן דבריו בקצרה הוא: „שני
דברים ממלאים כיום את כל חלל עולם הריפלאמאטיא; דבר
ברית השלום בסאן סטעפאנא בין רוססיא ותוגרמא, והקאנ-
גרעסס העומד לצאת לפעלו, ע״ד ברית השלום לא אמצא
לנכון להגיד את דעתי, אחרי כי תוכנו לא נודע לכל
איש מלבד לשני בעלי הריב בעצמם. אולם גם הדברים אשר
נודעו עד היום יראו לדעת, כי ברית, השלום תכיל בקרבה
כמה וכמה פרטים הנוגעים לרעה בחפצי אוסטריא, ומעוררים
יאנה כי יש בכחם להרוס את סדר השתוות הכחות בין
הממשלות האדירות, בחזקם את ידי אחת מהממשלות יתר
על המדה הדרושה לטובת העמים והממלכות, לרגלי הדבר
הזה הנה חפץ אוסטריא הוא גם חפץ אייראפא כלה. על כן
אין פחד לנגד עינינו כי אוסטריא תהיה בודדת במועדיה,
ולא תמצא ממשלות אשר לא תתמוכנה בימינה". ועל דבר
תעודת הקאנגרעסס ומטרתו, גלה ה׳ אנדראססי את דעתו
לאמר: „עד היום הזה אך קול מלחמת איתני ארץ ורעש
כחות ויסודות שונים המתפרצים לצאת מתוך ההפכה שמענו
מאת חצי האי הבאלקאני, ותמונת סדרים חדשים עוד לא
ראינו, אשר על כן זאת תהיה תעודת הקאנגרעסס, למצוא
דרך איך להשקיט את ארצות ממשלת התוגרמא לאורך ימים,
והשלום אשר יוסד עתה יהיה שלום אמת, נכון וקיים, ולהוציא
דבר נכבד כזה לפעלו אין דרך אחרת לפני הממלכות כי אם
להחיש פדות, לא לבד אל הסלאווים, כי אם גם אל כל
עמי הנוצרים שוכני חצי האי הבאלקאן, ולכונן סדרים חדשיםאשר לא יתנו יד אל אחת מהממלכות להרחיב את גבול
שלטונה יתר על המדה. והנני מקוה, יאמר אנדראססי, כי
הקאנגרעסס יצלח בדרכו ויביא את כל הממשלות לכלל דעת
אחת, אך עם כל זה, גם דבר ריב ומלחמה איננו עומד
מחוץ לגבול האפשרות, ועל כן תבקש הממשלה לחזק את
ידה למען תהיה חפשה במעשיה בצוק העתים האלה, ותהיה
נכונה לקדם פני המקרים המתרגשים ובאים״. דברי ה׳ אנדראססי
אלה עשו להם כנפים, ויהיו למלה בפי כל יודעי העתים
לפרש ולבאר את דבריו לכמה פנים, וביותר משך דבר
אחד מדבריו את עיני כל יודעי בינה לעתים עליו. הוא
הדבר אשר הזכיר לטובה את כל עמי הנוצרים שוכני ארצות
תוגרמא בכלל ושפתיו ברור מללו כי בוויען ובלאנדאן כבר
אמרו נואש להקים על תלו את בנין ממלכת תוגרמא ההרוס,
וכל מעינם וחפצם עתה, לחדש את מלוכת היונים, ולכונן
ממשלה חדשה על משואות התוגרמא, ועם זה לשום קץ
בפעם אחת, אל כל המהומות והמבוכות אשר התחוללו מעת
אל עת ממזרח אייראפא ע"י רדיפות הנוצרים מהתוגרמים,
ומן כל עמי הנוצרים שוכני מזרח אייראפא, הנה מצאו
ראשי המלוכה בוויען ולאנדאן את עם יון מוכשר ביתר שאת
ויתר עז למלא את התעודה הנכבדה הזאת, לכונן ממלכה
חזקה אשר תהיה בכחה להחזיק מעמד נגד הסלאווים המתנשאים
להביא את כל ארצות הבאלקאן תחת כנפי ממשלתם. אם
יצליחו שרי המלוכה באנגליא ואוסטריא בשיטתם החדשהזאת, אין איש יודע עתה אך עכ״פ זאת היא מגמת פניהם,
ועדים המעשים אשר יעשו ראשי הממשלה באנגליא ואוסטריא,
כי חפצים הם להרים קרן עם יון, לספח אליו חלק מן
הסלאווים אשר על חצי האי באלקאן, למען ישאו במאזנים
יחד עם הסלאווים אשר יעמדו תחת אפוטרופסות ממשלתרוססיא. השר דערבי כבר הודיע אל ציר ממלכת יון
בלאנדאן כי נכונה אנגליא לעמוד לימין ממלכתו בסוד הקאנד
גרעסס, גם יתאמץ כי יתנו מקום לצירה לשבת בסוד האסיפה.
מכה״ע אשר רוח הממשלה דובר בם, באוסטריא ואנגליא,
ישתדלו להלל את מעשי היונים ולספר גבורתם בהמחוזות
עפירוס, ומוקדניה, וכולם בפה אחד ינבאו להם ימי גדולה כבוד
לפי הדברים אשר דבר ה׳ נארטקאטה בבית הפארלא
.Jour. de Deb. מענט, ולפי הידיעות האחרונות מן המכה״ע
הודיעה אנגליא את דעתה האחרונה כי תסכים אל הקאנ-
גרעסס, אך בתנאי מוחלט, כי כל אופני השלום יוצעו לפני
האסיפה, אשר תברר אותם אחת לאחת ותגמור את דינה
עליהם אם ראוים הם להתקבל מאת ראשי הממלכות אם
לא, ועם זה יבטיחו גם בעלי הריב כי אין כל דבר תנאי
נסתר ביניהם; אוסטריא תאיץ בהממשלות כי תמהרנה להוציא
לאור את דבר האסיפה, וממשלת רוססיא הודיעה את דעתה
גלוי, כי לא תאבה אשר ציר ממלכת יון ישב במושב
האסיפה, ולדברי הידיעות מברלין לא שלחה עוד ממשלת
אשכנז את דבריה אל מלכי אייראפא לשחר פניהם לשלוח
מלאכיהם אל האסיפה, באשר עוד לא הוסרו המכשולים
הרבים המונחים על דרכה. הנה כה התכסו שמי הפאליטיק
בעבים חדשים, דבר הקאנגרעסס מוטל בספק עוד הפעם,
וסכנה המלחמה עוד רובצת על פתח אייראפא כמקדם.פעטערסבורג. (סוף מגליון 10).
אין ספק כי שעת הכושר היא כעת לנו לדאוג לאחריתנו
לגול חרפת מבאישי ריחנו בעיני אחינו הרוססים, אשר בטבענ
לא קננה קנאת דת ואיבה נצחת לעברים, ורק הדבות אשר
יוציאו עלינו יום יום הפוסלים במומיהם, ילהיבו את ההמון לאמר
כי היהודים יחיו על חשבון יגיע זרים, והמה ישנאו את
העבודה; בעת אשר הדוברים סרה עלינו בעצמם ימלאואמתחותיהם כסף רב, בנהלם את העם בלטיהם להוליכם שולל
אל אשר יהיה רוחם להתעותם, ומרמה בפיהם רב יתר מאשר
ורשה לו הפחות שבפחותים מן העברים אשר על פת לחם
ופשע. דבר שפתים אך למותר, ומאמרים בשקלא וטריא
ותשובות מחוכמות לא יועילו ולא יצליחו, רק עדות נאמנה
ממעשים מאומתים תוכל להצדיק אותנו נגד הטופלים שקר
עלינו ועל אמונתנו, וכאלה רבות בעת הזאת, וזכרן חדש
בלב המלכות ודעת הקהל המסוגלת ביתר שאת בזמן הזה
מטוב לב להכיר את האמת, ולתת צדק לכל אשר לקח חלק
בכל זבחי אדם, וכסף תועפות אשר דרשה המלחמה הנוראההזאת
לאות על הרוח השליט כעת בלב היושבים ראשונה
במלכות עלינו, תהי לנו הבת קול היוצא מפי ציר הממשלה
(1равительственнвя Вѣстиникъ) המלמד זכות על המספר
העצום מצעירי ישראל אשר נחסרו בגורל היוצאים בצבא בשנת1877. הוא חושב והולך כי מן 4996 אשר נחסרו למנין
הנקראים לצבא, היו 4395 יהודים, והשאר נוצרים. מחמדנים,
ועובדי אלילים (ע״פ הגלילות נחסרו יהודים: בפאדאליען 1012,
בבעסעראביא 673, בגליל וואלין 394, קאוונא 322, סובאלק
256 קיעוו 253, לובלין 216, שעדליץ 171 ווילנא 164,
וויטעבסק 142 מאהילוב (על הריענפער) 140, טאווריא 122
מינסק 117, לאמזע 115, ראדום 106; בגלילות ווארשא,
הוראדנא, קאזאנסק קאליש, פלאצק, פאלטאווא, הערסאן
וטשערניגאוו נחסרו בכל אחד מן 40 עד 86 נפש). בשנת
1877 יתרים החסרים מב״י על שנת 1876 עד 2238 נפש.
והמונה מספר מטעם המלכות בעצמו נותן טעם מספיק מדוע
גדל בשנת 1877 כל כך מספר החסרים מקרב ישראל, לאמר:
1) בשנות 1876 גם 1877 נקראו לצבא, אלה שנולדו בעת
מלחמת הקדים. וכאשר בעת ההיא לוקחו לצבא רב יתר
מהרגיל. ונוסף לזה נקראו רבים להגן על המדינה (אָפאָל-
טשעניא) וכן בסבת המגפה העצומה אשר פרצה אז בילדים,
אי לזאת עלה מספר הקרואים לצבא בשנת 1877 כמעט בשוה
לשנת 1876 פחות לעומת 1875 על 16,000 נפש, ולעומת
1874 על 24,000 נפש 2) לנגד זה היו הקרואים לצבא
בשנת 1877 יותר מאשר בשנת 1876 עד 22,000 נפש, ולעומת1875 על 38,000 ולעומת 1874 על 68,000, שהוא 42
או יותר מן 7 מכל אשר הוציאו גורלות לעלות לצבא, מלבד
החפשים ממדרגה ראשונה (היינו בשנת 1877 לוקחו לצבא או
נתקבלו שטרי פטורין מכל המדינות וכל העמים 213,004.
3) על פי חפץ שר המלחמה לוקחו אנשים שלא הצליחו לצאת
במחנה רק לעבודות אחרות בצבא רק 50 מכל מספר הקרואים
לחיל המסובב מזה וגם לרוע התפתחות כחות היהודים בשנות
הקריאה לצבא, היה כי הכירו הרופאים רבים מהעברים לאינם
מוכשרים לשרת בצבא, אי לזאת נחסר מהם מספר רב כזה
אשר בשנות 1874 גם 1875 נמלא מנוצרים, אך לרגלי פקודת
הקיסר מן 6 פעברואר 1876 למלאות חסרון חסרי כשרון לצבא
או אלה שלא באו לגודל מבני אמונתם לא היה באפשר
למלאות החסרון. — מזה ראיה מהימנא כי נוכחה הממשלה
לדעת, כי לא כצעקתה הבאה אליה ממוציאי רבה על היהודים
עשו כלה, ואם ימעט מספר היוצאים בצבא לעומת הנרשם
בחשבונות ספרי התולדה, הוא לא לאשר כלם מתאמצים
להבריח עצמם מן החוב הכולל לכל ילדי רוססיא, רק מחסרון
טבעי, כי היהודים רעי מראה ודקי בשר ולא יסכנו לצבא,
והמה הרוב מן החסרים לתשלום המספר ומעוטא דמעוטא
המתחבאים ועושים רמיה, כאשר כאלה יש ויש גם בין יתרהאומות.
בכלל ראוי וישר היה לו שמו אחינו לב לקבוץ על יד
רשימות שטאטיסטיקיות מכל הנוגע לעברים, ביחוס מספרם לאחי
מדינתם שאינם בני בריתם, ואז אולי נראה כי הפשעים אשר
ישימו בנו מנדינו, כוללים הם לכל יושבי המקום, וברובםדבקו יותר בשכניהם מאשר ביהודים ורק באחדים יגדל בערך
עושי און בקרבנו, וגם על זאת נקל למצוא הסכה. לעומת
זאת יש ויש מדות טובות שבהן יצטיינו היהודים, כי מלבד
מדת ההסתפקות, הצניעות ושלטון על התאוות החומריות מדת
החמלה והחנינה והחריצות. הלא ישתוממו גם שוטנינו לכשרון
היהודים לכל ענפי הלמודים השכליים והמלאכותיים, ומה גם
לו יוצנו מספרים מורים כמה מספר מבקרי כל בתי הספר
הכוללים הנמוכים והממוצעים והגבוהים, ומהם כמה יגמרו
חוק השתלמותם, וכמה יפסקו באמצע, והסבה לזה; לעומת
חבריהם מאומות אחרות, וכן כמה יצטיינו בכל סעיפי הדעת
ומלאכת מחשבת, ואז יודע כח היהודים, ולמה המה נועדו
מן הטבע, ולרגלי המקרים אשר עברו עליהם במשך אלפי
שנה בתולדות דברי ימי עולם. אין ספק כי הרשימות האלה
ימליצו עלינו רב יתר מכל מאמרים מחוכמים, כה נעים
להזכיר כי גם בשנה זו השיגו שלשה תלמידים מובהקים
מבני ישראל אותות יקר בהאוניווערזיטעט דפה, בגלל חבוריהם
בעניני חכמה, אשר הוצעו לפני כל החפץ לחוות דעתו עליהם
השופטים בלי משוא פנים מן הפראפיסורים המלומדים נתנו
היתרון למחברות היהודים האלה על האחרות אשר הובאו
במשפט, טרם ידעו למי הן. כן ינעם לשמוע, כי הבחור
המשכיל גריליכעס, אשר נמנה בשנה זו למפתח (מעדאליארבבית צורת המטבעות דפה, אחרי אשר השיג בהאקאדעמיא
למלאכת חרש וחושב שם אומן (0ע), עם שכר
לשנה 1000 רו״כ, קבל עוד זה מקרוב מאת שר האוצרות,
אשר הוא עומד במשמרת לשכתו. מנחה 200 רו״כ, בעד
חריצתו ותבנית מטבעת כבוד אשר התוה, ואשר חרת על
ברזל מוצק להפליא. כאלה וכאלה רבים כעת המצטיינים
מקרבנו, אך יש אשר אין זכר להם במכה״ע, ואחרים
אשר ידובר בהם בעתם זעיר שם זעיר שם, יבטלו בפזרונםוישכחו מלב. אכן אם יקבצו יחד אז נתנו מושג אחר מהיהודים
היהדות. אם יחיינו ה׳ לשוב להוציא את „המליץ" אשר לא
התיאשנו ממנו עד כה, אז נתאמץ לעסוק בענין הזה ביתר
שאת, כאשר יש את לבבנו עוד לחדש ענינים אשר לא עלו
ארז
עד כה על לב מליצי עמנו.נועזין. אל בית החפשית (האספיטאל) הבנוי לתלפיות בעירנו.
יובאו אנשי חיל חולים ונפצעים ממערכות המלחמה,
למצוא מזור ותרופה למחלתם. והנה בשבוע הזה הובאה גם
כן ארחת חולים ונפצעים לעירנו, ובמספרם נמצאו חולים
כאלה אשר לא יכלו הצג כף רגלם על הארץ, ועל מטות
 ינשאו וישכבו על ערש דוי, ובתוך החולים 
האלה היה איש חיל אחד חולה אנוש מאד במחלת הטיפוס,וכאשר הואילו לשאת אותו הביתה, חפץ אחד משומרי בית
החולים לקחת את אמתחתו ולהניחו בבית האוצר לחפצי החולים,
והנה הרגיש כי כבד הוא למאד, וישאל את בעל האמתחת
להגיד לו איזה חפצים כבדים מונחים אצלו באמתחתו, ויענהו
האיש חיל לאמר: כי אמתחתו מלא כולו במטבעות זהב,
והוא מצאו בהתהלכו לבדו ברחובות רומאניא. השומר
השתומם למשמע אזניו, וירץ ויספר את כל אשר שמע לפקיד
 בית החולים CoTpreлn אך לאשר הפקיד גם הוא לא יכול
כחוק המדינה לפתוח את הילקוט לבדו, שלח לקרוא את
פקידי הפאליציא, והמה באו ויפתחו את פי האמתחת, וכרגע
התנוצץ ברק הזהב לעיניהם, וצלצלי השקלים העירם מתמהון
לבבם, וימהרו ויריקו את הילקוט, וימצאו שמה מטבעות
הב במטבעת החצי אימפריאל על סך שנים ועשרים אלף רו"כ.
ושטרי המדינה עודם מונחים שלמים וגליונותיהם בלתי נחתכים
סך שמונה אלפים רו״כ, ועוד שטרי רומאניא על סך עצום;
ויחפשו עוד חפש מחופש וימצאו פנקם מחשבון הוצאות והכנסות
כתובים בכתב עברי, ועוד מכתבים עברים רבים אשר מתוכםהכירו לדעת את שם האיש אשר משל במכמני הזהב הזה
שמו „יאקאבסאהן", עוסק בהעמדת אוכל נפש לאנשי החיל
אשר בשדי המלחמה, ומושבו הוא בבוקארעסט, בירת רומאניא,
ועל שאלת השופטים אפוא לקח כסף רב כזה? השיבם את
אשר ענה להשומר כי מצאו, והתשובה הזאת שנה וישלש
מבלי יוכלו הציל מפיו דבר אמת. הפקידים הניחו את הכסף
תחת השגחתם, ויחלו לדרוש ולחקור אחרי האיש יאקאבסאהן,
אשר לפי המכתבים הנה הוא בעל הכסף הזה, וישלחו
טעלעגראמא לבוקארעסט לחקור אם לא נמצא שמה איש
כזה, ועד עתה עוד לא נודע איך יפול דבר. החולה
מתהפך בחליו על משכבו יפרפר בין מות לחיים מבלי כל
תקוה כי ישוב לאיתנו, והיה כאשר יודע דבר המשפט ותוצאותיו
אל נכון, אז לא אמנע מלהודיע זאת בשערי „הצפירה״.
יונה גלאנטיב"ה יום עש"ק פ׳ תצוה י״ב אדר א׳ תרל״ח, פה קאזאנליק.
עתרת שלום אל ראש אבי וכו׳. מוה׳ זאב זיו נ״י ע״ש
אמי יקירתי אישון עיני מ׳ חיה ציפא תחיה.
אבי אהובי! ידעתי גם ידעתי כי כלו עיניך מיחל לדברי
מכתבי, ונפשך העדינה בוכיה במסתרים על כי נסתם כל חזון
ממני ואין קול בשורה מאתי זה כמה, ידעתי זאת, אך
גם אנכי איננו אשם בדבר ונפשי חפה במניעת פרי-עטי,ונהפוך הוא, כי לבי הכני מאד על הדבר הזה, ונעצבתי
בלבי בראותי כי ימים רבים עברו ואין לאל ידי לשמח את
נפשכם בפרי עטי, כי מצב הענינים עצר בעדי מלמלא משאלות
לבבכם.
הה! עטי הדלה ופסת נייר קטן כזה לא יכילו את כל
אשר עבר עלי מיום צאתי מעיר טירנאוו עד אשר לכדנו את
הרי באלקאנען הנוראים, ודבר שפתי אך למותר הוא, כי
אשר לא ראה בעיניו לא יאמין לי, ורק כמשחק או כמשקר אהי׳בעיניו, רק אליך אבי אשים דברתי, אליך אדוני אשר ידעתי כי
אתה תשים אמון בי אשר אנכי לא אכזב או אפריז על המדה,
ובמלים מעטים אגזור אומר כי העמל והתלאה, היגון
התוגה, הנדודים והמרודים אשר סבלתי בחמשת החדשים
אשר עמדנו אצל פלעוונא, כמר מדלי הם וכשחק מאזנים נחשבו
מול ימים אחדים אשר הלכנו במסע על הרים גבנונים ההם,
הרי שלג והמלחמה הגדולה אשר היתה בשני ימים; אך
המלחמה הזאת תוכל להתחרה עם מלחמת פלעוונא הארוכה,
ועוד עלתה עליה, אך מה לי להגות מלים ולהוגיע עטי
ואצבעות ידי לשוא, בראותי כי את אשר יעשה פה היום
תדעו אתם למהר מהחל ועד כלה, לכן אחשה הפעם מלספר
לכם דבר המלחמה, רק מהמסע אטיף לכם מלים אחדים.
כאשר יצאנו מעיר טירנאוו דמינו כי לא באלקאנען מגמתפנינו; עוד בעמדנו סביב פלעוונא שמענו את שמע הרי
באלקאנען, אשר שמה כל עמל אנשי צבאותינו ויגיעם עלתה
בתוהו — פלעוונא ובאלקאנען המה היו שני עמודים מוצקים
אשר עליהם נשענו כל תקות התוגר, ובטוח היה בלבבו כי
ם שתי שנים אם יצורו הרוססים על הבאלקאנען, שכר לא
יהיה להם ולשוא יהיה כל עמלם; ובאמת עבודה גדולה
כבדה היתה כל ימי הקיץ על אנשי צבאינו. אך כאשר
הדיוויזיע שלנו עם עוד דיוויזיעס אחדות לכדו את פלעוונא,
עמוד אחד מתקות התוגר, נחרצה משפטנו כי אנחנו נלך
להרוס גם את העמוד השני, הלא הוא הרי באלקאנען
הנוראים, אשר הטורקים חזקו את מעמדם כל ימי הקיץ
ובצרו את מקומם במבצרים גדולים, והכינו להם לחם ומזון
וכל הנדרש לעת מלחמה, גם בתי חורף ועצים רבים
אנחנו צבא אבירי רוסיא יצאנו לפצה אגוז חזק אשר אנשים
רבים שברו את שניהם עליו
מטירנאוו באנו עד עיר דראנאוו, ומשם נסענו הלאה;בלכתנו פגשנו באנשי הצבא ההולכים בחזרה, והם ספרו לנו
מהקור הגדול והשלג אשר ישכון על ההרים, עד כי תסמר
שערות כל בשר איש מהקור והכפור אשר ישתרר שמה,
אנשים חלשי כח אבדו חייהם או אחד מאבריהם אשר נקשו כאבן
מהקרה הנורא אשר על ההרים. תוגה חרישית עצבה רוחי כמעט
רגע, ובלי חמדה זכרתי, את שנת 1812 את הכוס אשר
עבר על הצרפתים ברוססיא — פתאום נהפוך נגעי לעונג,
וכמו יד נעלמה נגע בי להזכירני, הלא החורף לנו הוא ולא
לצרינו החורף הוא בעל ברית רוססיא אוהבנו מאז, החורף
הראה כחו עם קרחו הנורא לכלות ולהשמיד את הצרפתים
בימי הקיסר אלכסנדר הראשון נ״ע, והחורף עם השלג והכפור
לא יבגוד בהקיסר אלקסנדער השני יר״ה, ונהפוך הוא כי עוד
יהיה זרוע לנו להביא אותנו למחוז חפצנו בשלום, ולהוריד
עוז מבטח השולטאן, ולנקום ממנו את נקמת כבוד רוססיאהמעטירה. הרעיון הזה הפיח רוח חדש בקרבי, ואיש את
רעהו נאמר חזק, ובכן הלכנו הלאה הלאה. ארבעה ימים
הלכנו כמעט יום ולילה על הרים וגבעות בלי מנוח ובלי
בה, לא נראה לא עיר ולא כפר, לא בית ולא מלון,
כצפרדעים קפצנו על ההרים בשלג עמוק, עד ירכים ועד
ברכים הגיעו, ורגלינו התנגפו באבני נגף ובצורי מכשול, כה
הלכנו בתוהו לא דרך סלולה, בין יער חודש מצל עד
אשר אפל עלינו היום ויחשך השמש ויסתיר הודו ממנו; ע״ז
ידאב לבנו כי הקור הנורא אשר תקפיא ויקשה כל גוף נוזלי
הקשה גם את לבב וידי אנשי צבאותינו, עד אשר אם נלאה
איש מטורח הדרך והקור הנורא הפילו על שכבת השלג
באין אונים, ידי א״ח הקרות היה אסורות להשיב רוח חיים
להאומללים האלה, ואיש איש על נפשו הביט לשמור מעט
החום הדופק בחדרי לבבו; גם המחסור נלוה אלינו, כי
כלה כמעט מחיתנו ולחם אפס ממנו. כן עברו עלינוארבעה ימים אשר הלכנו תמיד, ורק בלילה התקבצו אנשים
אחדים ויציתו אש ביער להחם בשרם בקרה, כן היה כל
אורך הדרך מדורות אש. אחר המסע הגדול והנורא הזה.
באנו עד מקום המלחמה הנוראה, אשר לא ארבה מלים לספר
ממנו, בידעי כי הדלוג רב כבר בשר לכם, ובכל זאת
אדמה כי רב ההבדל בין משמע אזנים ממראה עינים, וביום
28 דעקאבר נלכדו כל הרי באלקאנען, והכפר שיבקע שרפו
הטורקים באש, ונפתחה הדרך לאנשי צבאותינו; והטורקיםבשמעם כי גם מבטחם האחרון נלכד לפני הרוססים, נמס
לבבם ויהי למים, ולא התיצבו עוד לפנינו, וכן נסענו הלאה
ובכל מצעד כף רגל אשר צעדו אנשי צבאותינו, ברחו
הטורקים ממנו, ואדריאנאפאל הבצורה נלכדה בלי מצור, לא
ורה איש בקני רובה, ולא נשמע קול כדור ממחי קבל לא
נראה ברק חרב ולא נשמע קול חלל, והעיר אדריאנאפאל
הגדולה נפתחה לפני חילינו; משם לא הלכנו הלאה, כי
מכנף הארץ זמירות שמענו „הסירו גבורים זייניכם, והשיבו הרבכם
אל תערה, כי קרא ה׳ לשלום בארץ". האח מה נאוו על
ההרים הרי באלקאנען, רגל מבשר משמיע שלום, — כי אנחנו
נשארנו על הרי באלקאנען להסיע את העגלות ואת האבאזען,
כי ההרים גדולים וחלקים ועקלקלים מאד, ומבלי עזרת אנשים
בלתי אפשר לנסוע ממורד ההרים. הה! שמה סבלנו מאד, כי
קור גדול ישכון שמה ורוח סועה וסער ינשב, עד אשר כמהימים היה בלי אפשר לעמוד על רגלינו, ובלילה לננו בסכות
הטורקים אשר הכינו להם, וכה עבדנו יותר מחמשה שבועות.
ות״ל כי היום באנו פה לעיר קאזאגליק, אשר עתה נושבה
מעט, ובקרוב נסע אי"ה לרוססיא על הים השחור מקאנ-
סטאנטינאפאל. הודות לה׳ כי עשה עמדי חסד ואמת בזכות
אבותי הצדיקים נ״ע, וברוך ה׳ שהחיינו וקיימנו והגיענו לזמן
הזה, בנך השמח על חסד ה׳ ונפלאותיו, והצלחת אדונינו הקיסר
יוסף מענדיל זיו
יר"ה.ליה
 ידיעות העולם והטרעמשפחת השעירים בבירמאניא
הרבה חקרו ודרשו חוקרי הטבע בימינו על תולדות
האדם ומקור מחצבתו בראשית היצירה, והשערות רבות וסברות
שונות בקשו להם חכמי האנטראפאלאגיא, לדרוש לדעת באיזה
מקום מכדור הארץ נברא ויצא האדם בראשונה דרכי חייו
ועלילותיו במשך שנות עולמים הראשונים שהיו על הארץ.—
הרשימות הרבות אשר נשארו על פני האדמה משרידי עולם
העבר, יעידו לנו כי שנויים רבים חליפות ותמורות שונות
עברו על הארץ, מאז יצאה אל המציאות עד היום, מיני
הצמחים המשונים ובעלי החיים הנפלאים שנשארו טמונים בחיק
האדמה מזמן המבול ונתקשו לאבן, יוכיחו לפי תמונת גופם
ואופני אבריהם, כי הרבה נשתנו סדרי הטבע במיני צמחים
בעה״ה מכפי שהיו בימי בראשית, ולפי סדרי השדרות בתחתיתהארץ אשר בתוכם נמצאים כל השנוים האלה, נראה כי לא
תחלפו פתאום בפעם אחת אחד המבול, רק הלכו ונשתנו לאט
לאט ממדרגה למדרגה ומשלימות לשלימות יותר. במשך תקופות
שונות ואלפי דורות שעברו עליהם*) ועל כן יש מהחוקרים
ים
הנוטים להאמין, כי גם על האדם עברו תקופות שונות בימי
צבאו על הארץ, ומטילים ספק באדה״ר אם נברא בקומתו
צביונו שלם כמו שהוא, ביצירה הראשונה, או שהיה בתחלת
יצירתו במצב שפל מאוד, נזוף מן סדרי הטבע הנכונים, ומוליד
קופין ולילין וכו'. כנודע סברתם זאת בספריהם. אבל נגד
הדעת הזאת כבר הוכיחו בעלי הפהיזאלאגיא בימינו, כי לפי
בנין גוף האדם ראשו מוחו כפות ידיו ורגליו, נראה כי מראשית
צירתו נברא להיות חי מדבר בעל נפש. משכלת מובדל מכל
החיים זולתו ובני האדם לכל משפחותיהם המשונים בתואר
גופם וצבע עודם, כמו השחורים באפריקא, וילידי נאייזעעלאנד
העסקימאס בציר הצפוני וכו' הם מין האדם באדם, כולם יוצאיירך האדם הראשון שמבראשית, רק שנשתנו בתואר גופס
מצד שנוי האקלימים אשר התגוררו בהם, אלה ע״י חום
השמש או הקור ואלה מפני שדרים בין החולות או בצעי
המים וכדומה, ונשתנו מדור אל דור ע״י נחלת אבות לבנים
מה שהאב מזכה לבנו, כנודע; אבל מצד בנין ראשם ומוחם
נפשם המשכלת, אשר זה הוא העיקר בסגולת מין האדם, אב
אחד לכולם הוא אדם הראשון אשר ממנו יצאו למשפחותיהם,
ואנו רואים עד היום כי לפעמים יולד בבני אדם ולד משונה,אשר מצד סמניו החיצונים הוא כמעט יוצא מגדר סוג האדם
ומינו, ובכל זאת מצד כח הדבור ונפש המשכלת שבו
הוא כאחד האדם באדם, זה שנים אשר נראה להמון העם
בפאריז איש אחד „אדריאן יעוויטשעוו״, אשר היה מגודל
בשערות על פניו, ופרצופו היה דומה כמעט לצורת הכלב ,
עד שקראוהו בשם „אדם הכלב" (Homme-Chien). ובכ
אשר השתוממו והתפלאו עליו הרואים. לא הרחיקו להאמין
מצד דבורו ותבונתו היותו כאחד האדם במין האנושי
ושנויים מפליאים כאלה נודעו הרבה למאוד בספרי החוקרים;
והיותר זר בהם הוא, אם לפעמים שנוי אחד הנולד באדם
אחד. הוא חוזר לבוא דור אחר דור, ירושה מאבות לבנים
כמה דורות זאח״ז. שנוי מפליא כזה הוא נודע כיום לחוקרי
הטבע, במשפחה אחת במדינת בירמאן (בהודו הדרומית), אשר
ה ג׳ דורות שעברו בהם, וכל הילודים במשפחה הזאת הם
מכוסים בשערות ארוכות על פניהם וכל גופם כרובים וחיתו
יער, והם בעלי דעת ותבונה, מתנהגים בדרכי המוסר וד״א
בכל יתר בני ארצם, — המשפחה הזאת נודעה בראשונה לבעלי
*) עיין מה שכתבנו מזה בארוכה בספרנו אות זכרון לאלכסנדר
הומבאלד, ומאמרינו חרבות עולם (הצפירה ש״א 25 ,24 ,22 ,21).האנטראפאלאגיע ע״י החכם האנגלי קראוופורד ומרעהו הרופא
וואלליק, אשר בנסעם במדינת בירמאן בשנת 1826 שמעו
מפי יושבי הארץ אודות איש השעיר הנמצא שם, ומושל
הארץ נרצה לבקשתם לשלוח אותו אליהם, למען יחקרו
בבחינותיהם עליו. האיש הזה היה אז כבן שלשים שנה, ונקרא
בשמו Shwe-Maon. גובה קומתו חמש רגל ג׳ צאלל, מבנה
גויתו חזק, עיניו נוצצות שחור. כל גופו מראשו ועד רגליו
מכוסה בשערות לבנות כחות, ארוכות ותלויות. מלבד כפותאשה יפה מבנות הארץ, ותלד לו ד׳ בנות, ואשתו הראתה
לנו את בנותיה אשר היו שעירות כאביהן. בשנת 1848
היה שם הנוסע הקאפיטאן איולא, וגם הוא הקר ודרש אחרי
השעירים האלה, ואז היתה הצעירה מבנותיו ג״כ נשואה לאיש
וילדה שתי בנות, וראה לפניו ג׳ דורות מהמשפחה הזאת,
אשר מן שלשה הגדולים שבהם העתיק תמונות פאטאגראפיות
כמו שהם בצורה שלפנינו, היושב מימין הוא אבי המשפחה,
וכנגדו משמאל היא בתו השניה, ומעליהן יעמוד בן בתו
והוא נכדו. בשנת 1853 היה שם הקאפיטאן הוקטאן וראהידיו ועקבות רגליו. גם על פניו מצחו לחייו, חוטמו,
ותוך נהיריו. חוץ מן השפתים הוא מגודל ומכוסה בשערות
ארוכות עד כדי 8 אצבעות, ורק שעל החוטם ולחי התחתון
קצרים כדי 4 אצבעות, גם אזניו מבחוץ ובפנים עד עומק
האוזן, מגודלות בשערות ארוכות לבנות, עד כי נדמה כולו
כפרא במדבר וחיתו יער; בתוך פיו אין לו שני הלחיים
(באקצעהנע) רק שנים חיצונים כחיה דורסת, אבל דבריו
בדעת ידבר כאיש נבון ומשכיל. בשנת הכ״ב לחייו נשאאותם כולם בריאים וקיימים, נושאים נשים ומולידים, כיוצא
בהם
המשפחה הזאת היא ערות נאמנה לדעת החוקרים - כי
השנוים אשר ישתנה האדם בתואר גופו ותמונתו אינם מוציאים
אותו מן גדר האדם למינו, רק בנין ראשו והמוח מקום
משכן הנפש, הם המה סגולות מינו, אשר בהם הבדיל ה׳
אותו מכל החיים אשר על פני האדמה. השכל הוא חותמו
של הקב״ה המעיד עליו כי נברא בצלם אלהים, והשנוים
החיצונים הבאים לפעמים בתולדות האדם, הם מקרים טבעייםנופלים בסגולת האדם, אשר לפי דעת חוקרי זמנינו מקורם
בנפש וכח הדמיון, המחיה ושולט על כל הגוף, וכפי הנודע
יש בכח הרצון והדמיון לפעול שנויים רשומים ונכרים בגוף,
לא לבד מן האם על הולד, אבל לפעמים גם מן האדם
על האדם ההוא בעצמו, וכמה מחלות ומכאובות נולדות
בגוף רק מפאת כח הדמיון לבד, ולהיפך מהלות גופניות
המסוכנות תוכלנה להתרפאות לפעמים רק ע״י כח הדמיון
הפועל עליהן, (עיין מה שכתבנו מזה בארוכה בספרנו „מציאות
הנפש" הוצאה ג׳, פ״ד).חדשות שונות.זה מקרוב מת בפאריז איש אחד מילידי ארצנו, שמו
מאיר גארפונקעל. והניח אחריו עזבון הון רב עד 8 מיליאן
פראנק, לבד מה שיש לו בפעטערסבורג נכסים עד 2 מיליאן
פראנק, והאיש הזה יש לו בת מאשתו הראשונה, בארצנו
ושמה דבקה הנשואה לאיש בבאברויסק ושמו ר' יצחקראבינאוויץ, ואם כן הבת היא היורשת אותו ע״פ דין, כי
אשתו השניה בפאריז לא ילדה לו בנים. אבל אלמנת המת
תחזיק בעזבון הנ״ל כיורשת את בעלה, באמרה כי לא היה
לבעלה בנים מאשתו הראשונה כלל, וע״כ בא הדבר לפני
השופטים בפאריז, והמה שלחו מאתם מעריכי הדינין לחקור
ולדרוש הטיב בעיר פעטערסבורג ומאהליב על אמתת הדברים;
ושמונה עשר עדים זקנים באו לפניהם להעיד כי יודעים המה
מן חתונת גארפונקעל עם אשתו הראשונה וזמן תולדת בתו
רבקה הנ״ל. וגם היא הראתה לפניהם מכתבים שונים מאת
אביה המת אשר שלח לה פעם בפעם כסף ומתנות, וחפצו היה
שתבא עם בעלה ר׳ יצחק ראבינאוויץ הנ״ל לפאריז. — עד
בה עוד לא נגמר הדין בפאריז. אבל כפי הנראה תזכה האשה
דבקה בירושתה הנ״ל.אל שער המצבה (וועלט אויסשטעללונג) אשר יפתח בחדש
מאי הבא בפאריז, הכין החוקר הנודע „טיסאנדיע" כדור באללאן
אחד לפרוח באויר, גדול מאד אשר כמוהו לא נהיה עוד
הבאללאן הזה יוכל להגביה ולשאת עמו באויר השמים 50
אנשים בפעם אחת! ויתרומם עד 1800 רגל מעל הארץ, בכדי
שמשם יתענגו הנוסעים להביט ולראות את פני העיר פאריז
וכל סביבותיה במרחק רב, ולמען יוכלו לעלות ולרדת עמ
פעם בפעם בלי פחד סכנה, הוא קשור בחבלים ארוכים
למטה בארץ, באופן אשר בכח הגאזע שבקרבו הוא מגביה
עצמו למעלה, ובכח שתי מכונות הקיטור אשר כל אחת
פועלת עליו בכח 600 סוסים, הוא נמשך ויורד שוב למטה,
וע"כ הוא יכול לעלות ולרדת כמה פעמים ביום. בכדי
למלאות רצון כל איש החפץ להתענג על מחזה יקר כזה בגובד
האויר.החוקר טיסאנדיע הוא מלומד בנסיונות לתעופת הבאללאן,
וכבר עלה וירד על הבאללאן באויר השמים זה 54 פעמים, וכתב
ספר נכבד מאד מן נסיעותיו ובחינותיו אשר עשה בחוג אויר
העליון, גם הוא ראש לחברת „הנוסעים באויר" שנוסדה במדינת
צרפת זה שנים, אשר מטרתה הוא לעשות בחינות ונסיונות
רבים באופני תיקון הבאללאן לתכלית שלימותו, כנודע, (עיין
מה שכתבנו מזה בארוכה בהצפירה משנת 1875 גליון 40,39,38).
הוראדנא, מי הוא האיש אשר ראה אור בהספרות העברית
ולא ידע את שם החכם החוקר והמליץ הנעלה,
ה׳ יעקב מרדכי לעווינזאהן ז״ל המכונה ימ״ל? הנה נפלא היה
האיש הנעלה הזה בתכונתו ובהגות רוחו, בימי עלומיו השתעשע
על ברכי התלמוד בחיק הוריו ומולידיו, הוא הרב הגאון הר״ר
יהודא ליב לעווינזאהן שליט״א, מורה צדק בפה הוראדנא, ואחריזאת נתן אל לבו לדרוש ולתור גם בידיעת הלשונות והמדעים,
וישים כל מעינו לגלות עמוקות בחכמת הנפש (פֿיזיכאלאגיע) בת
אלהים, ויפתור לנו חידות במחקרי הטבע; מי לא קרא מאמריו
המחוכמים בהמגיד משנים הראשונות, אשר חרדו כל חכמי-לב
לקראתו, ויקנה לו שם כשם החכמים הגדולים אשר בארץ,
וגם אחרי זאת, כי שלח במסחר ידו, בכל זאת בסתר אהלו
דרש חכמה, ויתן לה אוזן קשבת; לא לבו הלך לקראת
נחשים צפעונים אשר אין למו לחש, אשר זה דרכם להפיל
חללים בעט ספרם, ובקסם שפתותיהם וחזיונותיהם יצודו נפשות
תמימות, להוליך תעה ישרי לב ולעקש נתיבותם, ימיתו נפשותרבות וגם נפשם לא יחיו. לא זאת היתה דרך ימ״ל והליכותיו
בשפת הקדש, כי כל ישעו וחפצו היו להשביע נפש הקוראים
בצהצחות וענג רוחני, מזיו אור החכמה העליונה, תכונת
חכמת הנפש והמון נפלאותיה ורעם גבורותיה, השולחת ברק
נגהה גם בטבע היצירה ומעשה בראשית, כאשר הראה
במחברתו הצעירה „האדם בצלם האלהים" אשר כבר הוציא
לאור, ובספרו הגדול „תולדות חיי האדם" אשר הניח אחריו ברכהבכתובים.
ומה מאד ידאב לבי בזכרי, כי בהופיעו פה בבית אביו
הרב הי״ו, קראני אליו להעמיס עלי המעמסה, לשית עיני
לטובה על כתביו הנחמדים בבאור התנ״ך, הכתובים בחכמה
ודעת בבאורים ישרים משמחי לב, ויבקש כי אחוה דעי גם אני
עלימו, אך עזבנו הדבר לעת מצוא, אתה! מי ידע אז כי
המות עומד אחר כתליו? ועתה מי יודע אם אחרי מותו תצא
עוד תעלומה לאור, כי טרם נמלאו ימי צבאו — בן ארבעים
ושש שנה היה במותו — עלה הכורת על מבחר ימי חייו,
ובווארשא העיר נאסף אל עמיו לתוגת לב הוריו. רעיתו
וילדיו, ולתוגת נפש כל איש משכיל דורש שפת אלהים.
ואתה ימ״ל חכם לב, זכרך אל-מות יהי כאשר בספרך כתבת,
אשר בגוע הגויה לא תגוע הנפש אתה תקום לתהיה, יחד
עם כל שוכני נשיה, עת כל הנשמה תהלל יה, תנצב״ה
המוקיר חכמת ישראל וסופריה. ד׳ מיללערלקיים דברי חכמים(המשך מגליון 10)
מצינו שאסר הקב״ה על אדם הראשון אכילת פרי עץ הדעת
ואמר לו לבדו לא תאכל ממנו, ובכל זאת נענשה גם האשה על אכילתה
שכך אמר לה המקום הרבה ארבה עצבונך והרונך, מכאן שבשהוזהר
אדה״ר הוזהרה, גם היא עמו, ולא עלה על דעתה להצטדק
ולהתנצל, שלה לא בא הצווי כלל, ולא על מה שפתתה את בעלה
בא הקב״ה בטרוניא עליה חלילה, כ"א על מעשה האכילה, מצינו
המלאך מצוה את לוט אל תבט אחריך, ובכ״ז מצינו שנענשה אשתו ותהי
נציב מלח כשהפכה פניה לאחוריה. שהשוה הכתוב אשה לאיש לכל עונשין
שבתורה. (מלבד המקומות שהוציאו חז"ל את הנשים מדיוקי המקראוק
בפרוש). כמפורש איש או אשה כי יעשו מכל חטאות האדם. השוה
הכתוב אשה לאיש לכל עונשין שבתורה. מצינו שלא נתנה התורה שוםיתרון להאב על האם בענין מוראם וכבודם של הבנים, וכן בענין בן
סורר ומורה. לא הוציאה התורה את האשה מכלל, שהרי אם רצה
הוא ולא רצתה היא אינו חייב מיתה. מצינו כתוב בתורה (שמות כ)
ושנוי במשנה, תורה, (דברים ה) יום השביעי שבת לה׳ אלהיך, לא
תעשה כל מלאכה אתה ובנך ובתך ועבדך ואמתך וגרך אשר בשעריך,
ובכל המנויים שם לא הוזכרה האשה, מצינו כתוב בתורה והיתה שבת
הארץ לכם לאכלה לך ולעבדך ולאמתך ולשכירך ולתושבך הגרים עמך
ולבהמתך ולחיה (ויקרא כ״ה). מצינו בתורה בחג השבועות ובחג הסכות
נאמר ונשנה. ושמחת לפני ה׳ אלהיך אתה ובנך ובתך ועבדך ואמתך
והלוי והגר, והיתום והאלמנה אשר בשעריך (דברים ע"ז י"א י״ד)
ושמחתם לפני ה׳ אלהיכם אתם ובניכם ובנותיכם ועבדיכם, ואמהותיכם
והלוי (שם י"ב י״ג).. ושמחת אתה ובנך ובתך (שם י"ח), יאמר נאכל מי שיש לו מוח בקדקדו. האם אפשר לחשוב, שהאשה לא נצטותה
על המנוחה והשביתה? ואין לה חלק בקדושת יום השביעי? וכי אפשר
להעלות, על הדעת. שבשביתת הארץ שנתן לאכלה לעבדים ולשפחות,
יחסר לחם האשה? האם אפשר להעלות על הדעת, שבכונה מכוונת
השמיטה התורה את האשה. והוציאה אותה באמת מכלל מצות שמחת
החגים, העבדים הגרים השפחות והאלמנות מסובות על שולחנו של
בעה״ב, אוכלות שותות ושמחות עמו, והיא אשת חיקו חברתו ואשת
בריתו, צריכה לישב עצובת רוח רחוקה מבעלה ובני ביתה. מנוזפת
מעבדיה ואמהותיה באחת מקרני זויות הבית? גם מי שנטרפה דעתו
לא יאמר ולא יחשוב כדברים האלה. אלא ברור הדבר. שלא מצאה
התורה שום צורך לפרוט את האשה, לא בשביתת שבתות, ולא בשמחת
הרגלים, ולא באכילת שבת הארץ, לפי שכל מלת, אתה אתם, לך, האמורה
בראש המנויים שם, כוללת את שניהם. את האיש ואת האשה בשוה,
ובאופן כזה העלמת שם האשה גדולה מהזכרתו, ולא הוזכרו כ"א הנפשות
שהן כחוצה לו ולעצמו, לא אשתו שהיא גופו ועצמו ממש, אף אתה
אל תתמה, על מה שלא הזכירה התורה היתר טומאת הבעל לכהן שמתהאשתו, שהרי הוא כחצי בשרו וכחלק מגופו שנאכל (כחצי ולא חצי
ממש שסוף סוף כחיה בפני עצמה היא). ואין לנו, שום הפרש,
בין מלת לשארו האמורה בתורה. (שהיא כיחד לתלות בה דרשת
אשתו) ובין העלמתה והשמטתה ביחזקאל, ולא עוד, אלא שההשמטה הזו
מחזקת ומיפה כחו של ההתר ביותר. וכחה ככח מלת אתה האמורה
בשבת ויו״ט ושמטה. ואם נשפיל את עצמנו מעט לסוף המקרא שאנחנו
בו, והוא כי אם לשארו כו'. נמצא ג"כ ברור ההלכה המקוימת,
שהבעל מטמא לאשתו. שהכתוב אומר שם, ולאחותו הבתולה הקרובה
אליו אשר לא היתה לאיש, לה יטמא ומכאן שאם היתה אחותו לאיש,
אין אחיה הכהן מטמא לה; והטעם מובן מאליו, והוא שיש לה מי
שיתעסק בקבורתה ויטמא לה, והוא בעלה. ואע"פ שקרוב לומר שבעלה זה
כהן הוא, שהרי מגמת התורה היא שלא יתחתנו השבטים זה בזה.
וחז״ל אמרו, בת כהן לישראל אין זווגם עולה יפה. הנה לעינינו צדקת
ההלכה שרצינו לבארה
(סוף יבוא)הודעות
המורה מטעם הממשלה איממערמאנן יתכבד להודיע כי נכון הוא לקבל אליו
נערי ישראל לחנכם על ברכי התורה והחכמה לפי רוח הזמן והשכלה, להכינס
לבית הגימנאזיום או לבתי ספר אחרים, הוא בעצמו ישגיח על מלאכתם ולחמם כי
יהיו מוכשרים לה׳ ולאנשים, ולצדו יעמדו מורים טובים לכל המדעים הנדרשים לבתי
ספר שונים, ואשתו גם היא תשגיח כי המעון והמזון יהיו נרצים לשאלת הנערים,
גם חדרים מרווחים אתו כל אלה החפצים בזאת יראו וידעו כי כדברתו כן פעולתו,
ויפנו אליו על האדרעסע:
Lehrer mermann. gr. Schlosstr. 7 iga.יען נודע לנו כי ישנם סוחרים המוכרים יי"ש של פסח על שם הפאבריק
שלנו ובאמת הוא ממקומות אחרים ברוססיא, וגם נמצאו בתוכם הקונים לכסות עינים
גם משלנו, ומוכרים גם את אשר קנו ממקומות אחרים בחזקת יי"ש שלנו, לכן הננו
מודיעים בזה, כי כל היי״ש של פסח מפאבריקן שלנו נמכר להרב ר׳ נחמיה
ראזענפעלד מווארקא, ושותפו הנכבד ר' אברהם רובינשטיין מגור אשר עשו להם
בית מסחר כללי בווארשא ברחוב נאלעווקעס (N 2224 )17. וכל החפץ לדעת
על בוריו מי ומי המה המוכרים רק יי"ש שלנו לבדו, יואל לדרוש לבית מסחר הנ״ל
ושותפם הממונה שמה ר׳ עקיבא לאסקי יודיע הכל אל נכון.
מנישעוו יום א׳ ויקהל תרל״ח, מיכל קאסמאןאל אחב״י
הנה לפניכם ספר הילקוט על התורה בשלמות, כלול בהדרו, מתוקן בתיקוני
הגירסאות, ומנוקה מן הטעיות שנשתרבבו בו בדפוסים הראשונים, ובעזהי״ת יוגמר כרך
נביאים בחודש אדר ב׳. וכרך כתובים (עם החמש מגלות), בחידש אייר הבע"ל
והנה מראש חשבנו שנוכל למכרו בעד 3.75 רו״כ. — אבל כעת רואים אנחנו
שנתרבה כמות הספר, מפני שנצטיינו בו כל המראה מקומות בתנ״ך וש״ס ומדרשים
וכו׳. וכן הוספנו ביאור מלות הקשות וגם לפעמים באור הענין ג״כ, כאשר יראה הרואה
בכל דף בסוף העמוד באותיות רש״י המתחיל, ממ״ק ובמ״ק (ר״ת מראה מקום ובאור
מלות קשות). וכן פירוש היקר זית רענן הרבה ג״כ בכמות הספר, עד שיחזיק לערך שש
מאות דפים, ע״כ לא נוכל לפחות מכרו מן 4 רו״כ, בעד הילקוט בשלמות (תורה נביאים
וכתובים); היינו בעד ילקוט תורה 2,50, בעד נביאים 75 קאפ׳. וכן בעד כתובים
(עם החמש מגלות) 75 קאפ׳. סך הכל 4 רו״כ. וכאשר יוגמר כולו לא ימכר בחלקים
רק כולו כאחד בשלמות.. אדר א׳ תרל״ח לפ"ק
יצחק גאלדמאן מדפיס בווארשא, ושותפו ברוך קאפעלאוויטץ בדינאבורג
И. Гольднанъ, ипогратъ въ Варшавъ. — JSaak Goldman, in Warschau.
В. Конелевичъ. инабургъ. — B. Kopelewitsch. Dinaburg.
редакторъ-Пздатель с. Сонискиלהודיע לאחינו ב״י שכל הרוצה לקנות
י"ש של פסח מפאבריק מנישעוו, סכום קטן
היינו עד 3 וויאדער, אשר סכום כזה אין
ביכולתו להשיג בסקלאד שלנו, יוכלו לקנות
י"ש הנ״ל בבית הג׳ ר׳ יודיל טאקער, ראג
נאלעווקי וראג גענשע (N. 2285 )25, אשר
שם יהי נמכר על אחדים י"ש של פסח רק
מפאבריק מנישעוו, וגם נמצא שמה על טאפ
ועל פלאשין כל מינים ליקערין ושליוואוויץ
"ש ישן על חג הפסח.
עקיבא לאסקי.
פיר ערענקרייץכל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד גערווענשוועכע)
וגם המוכות במחלות נשים, ימצאו מזור
ותרופה על ידי גם לחולים מערים אחרות
או מארצות רחוקות אמציא מזור, ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת).
אדרעססע
M. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
אל אלי׳ רוב"ש בז' כבר אמרנו כי מענין הזה
לא נוכל להדפיס יותר, אל ברוך רייגר' איה מצא
שמה בהצפירה את תעודתו? המבקשים כעת אל
הנומערן מראשית השנה לא נוכל להספיק להם, יען
ספו תמו, נומערן נפרדים נמצא בידינו הרבה, מחיר
כל אחד 10 ק׳ אל.. שירים לפורים לא נקבל.הרוצה לכתוב אלי יכתוב ע״פ אדרעססע
S. Sonimski in Warschau
Muranowska № 24.