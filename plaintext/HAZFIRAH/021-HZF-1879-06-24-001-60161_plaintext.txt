E
ברוססיא ופולין.
 השולח במוקדם לשנה 5 רו״כ.
לחצי שנה, 2.75 רו"כ. 
 לרבע שנה. 1.50 רו״כ א
ביתר הארצות 20 פראנק. 
באמעריקא 5 דאללאר.
Nאמנסטנטכסנטלטנטכסנ
מחירו באשכנז:
14 רייכס מארק לשנה. א
א
בעסטרייך 8 פל׳ לשנה. 
וכן לרבע שנה.
3
שכר מודעות:
 מכל שורה קבריה 3 קאפ'. 
ומשורה רחבה 10 קאפ׳.
.מכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.בעוד שבועיים יתם חצי השנה הזאת, והננו מבקשים מכל הסוכנים אשר לקחו מאתנו את הצפירה, כי ישלמו את
המגיע לנו מהם עד כה, והחותמים החפצים בהצפירה עוד להלאה, ייטיבו בחסדם לשלוח מחירה בהקדם, למען לא יפסקו העלים
בסדרם, ומצאנו נכון לעורר לכל השולחים כסף אלינו ע״י הפאסט, לרשום על האדרעססע בפירוש Aenexnoe, ולשלם פורטא
המו״ל
כדין, והעוברים ע״ז ומניחים כסף באגרות חתומים רעקאמאנדירט סתם (3akason), אין אחריותם עלינו.תוכן הענינים.דברי הימים. אוטייאן. לאדז. ביאליסטאק. דרוזגעניק. לונדון.
ידיעות העולם והטבע. עין ארץ הקדם מאת קלמן
שולמאן. עץ החינא מאת אברהם אבא ראקאווסקי. אורך חיי האדם
ובעה״ח בלא מזון ומחיה מאת נחמיה דוב האפפמאן. חדשות שונות.
הערה מאת המו״ל. הודעות. שאלות ותשובות.דברי הימיםלא בעצלתים ישבה הדיפלאמאטיא בימים האחרונים
כאשר דמינו לראות בהשקפה הראשונה, כי אם, כאשר
תארוג העכביש את רשתה, כן בנתה גם היא בדומיה ובלי
קול המולה בנינים חזקים ומוצקים אשר יעמדון לא ימוטו עוד.
על אמתת הדברים האלה יעידו מעשי הקאמיססיא הנועדה
מאת ממשלות אייראפא לפקח על עניני רומעליען המזרחית;
ספר חקי הקאנסטיטוציאן אשר חקקה הקאמיססיא הזאת בעד
יושבי המחוז ההוא, ואשר נודע בימים האלה בקהל,
יכיל בקרבו שש מאות ושלשים ושבעה סעיפים, וידבר
בפרוטרוט על כל עניני המחוז ההוא, כן על הענינים
החיצונים, וכן על הענינים; הפנימים הנוגעים אל סדר
הנהגת המדינה, לא נגרע דבר, וכפי הנראה ממנו, חדרה
הקאמיססיא ההיא עד עומק לבב יושבי רומעליען, לדעת
ולהבין היטב את כל הדברים הדרושים והנאותים לחפצם, עד
כי נוכל לאמר בטח, כי אם יחנו בני הארץ ההיא על פי
החקים האלה ולא יתפרצו לצאת חוץ לגבולם, אז בלי ספק
יהיו חיי חופש ושלוה מבלי להרגיש אף מאומה את עולממשלת תוגרמא עליהם. היסודות אשר עליהם נבנתה הקאנ-
סטיטוציאן החדשה הזאת, המה: ממשלת הסולטאן ברומעליען
המזרחית תוגבל רק על שני דברים; א) כי יושבי המחוז
ההוא ישלמו מכסף הכנסות המדינה אל אוצר תוגרמא מס
קבוע מדי שנה בשנה. ב) כי חקי הארץ לא ישיגו את כחם
ותוקפם בלתי קיום הסולטאן. ולעומת זה, הנה ממשלת תוגרמאתתן ערובה נאמנה, כי לא תגע לרעה בזכות ההנהגה
העצמית (אויטאנאמיא) אשר אל המחוז ההוא: שפת רוב יושבי
הארץ יחשב לשפת העם בכל פלך ופלך, ובשפה ההיא יתנהגו
עניני המדינה; נציב המחוז יחשב לראש הממשלה המוציאה
לפעולת ידים את חפץ ורצון העם, ובדבר הזה יהיה הרשות
בידו לפעול ולעשות כטוב בעיניו מבלי לשאול את פי ממשלת
תוגרמא, ורק בנוגע אל איזה דברים פרטים תוכל הממשלה
ההיא לבקר את מעשיו, באסיפת העם ישבו חמשים ושנים
איש; זכות ומשפט הבחירה יהיה לכל אזרחי המחוז, אשרהגיעו לשנות הבכור, באין הבדל בעלי דת ומדרגה. אל
האסיפה ההיא, יהיה הרשות להציע את חפצם בכתב לפני
נציב המחוז לחרוץ את משפטה על כל דבר הנוגע אל הנהגת
המדינה, ולחוק לחק עולם את כל אלה החקים והתקנות,
אשר על קיומן איננה דרושה הוצאת כסף, באשר את ההנהגה
בנוגע אל הוצאת המדינה גמרה הקאמיססיא בדעתה לתת
ביד נציב המחוז, ה׳ אלעקא פאשא. גם חופש הדת והחנוך
ינתן על פי חקי הקאנסטיטוציאן ההיא ליושבי הארץ, ורוב
פקידי הממשלה יבוחרו על פי העם וכו׳
בהמודעה הגלויה, אשר ממשלת רוססיא שלחה בימים
האלה אל כל הממשלות החתומות על הטראקטאט הברליני
לבאר את כח הקאמיססיא ברומעליען, ואת החוב המוטל עליה
לעשות בימים הבאים, כתוב לאמר: א) כי הקאמיססיא ההיאקח עין על יציאת חקי הקאנסטיטוציאן לפעולת ידים, ותחרוץ
את משפטה על כל השאלות אשר יש להן יחס עם ספר החקים
ההוא וב) כי בלתי הסכמת הקאמיססיא לא יהיה הרשות
לנציב רומעליען לקרוא את חיל תוגרמא לעזרה אף אם תפרוץ
בהמחוז ההוא מריבה חדשה. ג) כי על נציב המחוז יהיה
החוק לקיים את כל המשפטים והתקנות אשר הקאמיססיא
תחרוץ ברוב מנין, ורק הכח והזכות להפקיד פקידים להנהגת
הוצאות והכנסות המדינה יהיה ביד נציב המחוז לבדו; וכפיABence Russe הדעפעשע אשר באה בימים האלה אל מכה״ע
מוויען, כבר נתנו הממשלות ההן את הסכמתן על הנאטא
ההיא. כל הדברים האלה מראים באצבע, כי אין ליושבי
רומעליען המזרחית עוד כל סבה להתאונן על גורלם, ולכן
יש תקוה, כי ישובו מעתה מדרכי המחלוקת, וישמחו בחלקם
ובנחלתם אשר שפרה להם מאת הקאנגרעסס הברליני בפרט
כי כפי הנשמע שלחה ממשלת רוססיא בימים האלה את הגע
נעראל סקאבעלאוו לפיליפאפאל להרגיע שם את רוח העם
ודברי הגענעראל הזה האהוב מאד בעיני יושבי המקום ההוא,
בלי ספק יעשו פרי ויכוננו את אדני השלום לימים רבים
וממשלת אוסטריא, אחרי כל עמלה ויגיעה, ואחרי אשר
כרתה ברית עם ממשלת תוגרמא על דבר כבוש המחוז נאווי-ותצא בידים ריקניות; כי בעקב רוח המרד השורר בין יושבי
המחוז ההוא, גמרה ממשלת אוסטריא בדעתה להרחיב את זמן
Mon- הכבוש ההוא או לעזוב אותו מכל וכל וגם מכה״ע
rerd אשר רוח הממשלה ההיא דובר בו יקיים 
הידיעה הזאת בעיקרה, ויאמר כי הסבה אשר בעבורה החליף
ה׳ אנדראססי את דעתו, הוא בראותו, כי ההוצאה על הכבוש
ההוא תהיה יתירה על השבח, וע״כ מצא לנכון לבטל את רצונו
הראשון. אפס שגם הטעם הראשון, וגם הטעם השני, שניהם
בשקר יסודם, והסבה האמתית, אשר בגללה שנה ה׳ אנדראססי
את מהלכו על דרך הפאליטיק, היא סבה אחרת הגדולה מהןבערכה המדינית עשר ידות, כי כפי הנראה נוכחה עתה
ממשלת אוסטריא לדעת, כי קו החשד אשר נטתה זה כבר
על ממשלת איטאליען, לאמר, כי נתנה ידה עם האלבאנעזים
לפגוע את צבאות חילה בחרב, אחרי אשר יבאו בגבול
גאווי באואר, יש לו יסוד נכון, וזה לא כביר קראו כל מכ״ע
העסטרייכים בקול גדול: לאמר, כי ממשלת איטאליען העמידה
על גבול אוסטריא שבעים וחמשה אלף איש חיל, וכי הדבר
הזה אין לו כל מטרה אחרת, בלתי מטרת מלחמה עם אום
טריא, למען השיב אליה את המחוזות אשר זה כבר נקרעו
talia מעל ארצה ויסתפחו לארצות אוסטריא, ואף כי מכה״ע
התאמץ להוציא את החשד ההוא מלב ממשלת אוסטריא
ויבטיח, כי ממשלת איטאליען העמידה על גבול אוסטריא רק
חמשה ועשרים אלף איש חיל. וגם את אלה לא העמידה
למטרת מלחמה, כי אם למטרה אחרת, בכל זאת לא תתן
ממשלת אוסטריא אמון בדבריו, ועוד לבבה חרד בקרבה מפני
קשר הברית בין ממשלת איטאליען והאלבאנעזים; והדבר הזה
אמנה הגיע אותה לנטות מדרכה הראשונה אשר התותה לה
בדבר הושבת גאווי באזאר, ולמנוע את עצמה מבוא בסכנה
מלחמה המרחפת על ראשה. בפרט כי גם ממשלת תוגרמא,
אשר בעת כרתה עמה את הברית על דבר כבוש המחוז
ההוא הראתה לה פנים שוחקות, ותבטיח אותה כי לא
יאונה לה כל מקרה ופגע מצד האלבאנעזים, שנתה עתהפתאום את טעמה ותסתיר את פניה ממנה, באשר כפי
השמועה, לא אבה הסולטאן לתת את אותות הכבוד אל שרי
אוסטריא אשר התעסקו בבריתת הברית ההוא, וגם את פני
ציר אוסטריא היושב בוויען לא יקבל בימים האחרונים בסבר
פנים יפות, איך שיהיה, הנה ממשלת אוסטריא לא תושיב
בצבאות חילה את המחוז נאווי באזאר, וכל עמל ה׳ אנדראססי
אשר עמל על הדבר הזה בזיעת אפים שתי שנים תמימות,
עלתה בתהו; ולכן יש ידים להאמין, כי הקול אשר יצא זה
כבר במכה״ע לאמר, כי המיניסטער ההוא יעזוב בקרוב אר
משמרתו בנוי על אדני האמת.
וגם מושל מצרים נכנע כעת לפני ממשלות אייראפא, כיכפי הידיעות האחרונות הבטיח אל ציריהן לקבל עליו את דינן,
ולשלם לכל בעלי חובותיו אשר בארצות שונות באייראפא חלק
בחלק, מבלי תת את משפט הבכורה לסוחרי צרפת. אם ימלא
את הבטחתו זאת? ימים יודיעו
וממשלת צרפת תנחל לה נצחון אחר נצחון, ותאמץ את
ממשלת הרפובליק ביתרות חזקים לבל תמוט עד עולם, כי
למורת רוח הבנפרטיסטים ושאר הכתות הנוחות אחרי המלוכה
הסכימו נבחרי שני בתי הועד זה לא כביר ברוב מנין, אל
הצעת ה׳ וואדינגטאן להעתיק את מקום מושבי הפארלאמענט
מווערסאל לפאריז, והדבר הזה נכבד מאד מצד האחד לפני
הרפובליקנים. בהראותו בעליל, כי ממשלת הרפובליק עומדת
כחומה בצורה, וכי בתי הועד. בעשותם עתה את מעשיהםכפי חפץ ורוח העם, לא יחתו לשבת בקרבו, כאשר חתו
בימי נאפאלעאן והמלכים אשר ישבו לפניו על כסא צרפת
ומצד השני הוא כקוץ מכאיב בעיני הקלריקלים ואוהבי המלוכה
באשר בתי הועד יוכלו מעתה לשים עין פקוחה על כל נכליהם
וערמותם ולהביא אותם במשפט על מעשיהם; ולכן לא יפלא,
כי אוהבי המלוכה ובפרט הבנפרטיסטים התמרמרו מאד על
התקון החדש ההוא, ויכלו את כל חמתם בהממשלה, כן
הבנפרטיסט הנודע, ה׳ קאסאניאק, הנבחר אל בית הועד מאת
ושבי הגוף קאנדאם, כאשר נשא מדברותיו זה לא כביר נגד
הצעת ה׳ פעררי לשלול מאת הכהנים את זכות החנוך לצעירי ימים
לסגור את בתי ספרם, שפך בבית הועד בוז וקיקלון על הממשלה,
עד כי ה׳ גאמבעטטי, ראש בית הועד נאלץ להשתיקו פעמים
אחדות, ואחרי אשר גם אז שב על קיאו ולא הטה אוזן אל
דבריו. הציע ה׳ גאמבעטטי לפני בית הועד למסור את מעשהה׳ קאסאניאק ביד קטיגור בית המשפט (פראקוראטאר), ובית
הועד הסכים אל הצעתו ברוב מנין, ולע״ע יקבל נזיפה ג׳ ימים
מבלי בוא אל בית הועד
ואולם בעוד אשר הבאנאפארטיסטים וקאסאניאק בראשם
מתאמצים בכל עוז לעמוד נגד הצעת הרעפובליקאנים בכל
דבר מדיני, והנה שמועה רעה באה פתאום ממרחק, כי הנסיך
יורש עצר בן הקיסר נאפאלעאן, אשר היה דגל מעוזם
ובעבורו נלחמו זה שנים רבות למען הושיבו על כסא אביו, נפל
במלחמה מחרב חזולים, וימת מת גבורים על אדמת אפריקא
אשר שמה הלך עם מחנה האנגלים לקנות לו כבוד נצחון.
לקול הבשורה הרעה הזאת הורידו לארץ ראשם כל כת
הבאנאפארטיסטים, בראותם כי אבד ניר לבית באנאפארטא,
וכל עמלם ויגיעם זה שנים עלו בתוהו; ולעומתם הביאה
השמועה המעציבה ההוא שמחה בלבב כת הרעפובליקאנים
כאשר מכל הכתות אוהבי המלוכה אשר עמדו נגדה. אחת
היתה כת הבאנאפארטיסטים אשר היתה לאבן נגף וצור מכשול,
בכחה כי עז ועברתה כי קשתה נגד ממשלת הרעפובליק
מעתה הרחיבה לה הדרך ללכת בצעדי און לחזק מוסדות
הממשלה על יסודות חזקים לא ימוטו נצח.אוטייאן יום ד׳ ז״ך סיון התרל״ט. עירנו אוטייאן הנודעת לתהלה,
ואשר הצטיינה תמיד בנדבת רוחה וצדקת פזרונה,
יד עני ואביון החזיקה וכל יד מבקשת עזר לא השיבה ריקם
כאשר יעידו ויגידו כל האנשים אשר באו פעם בשעריה
בהעיר הזאת נחתו חצי שדי ביום ה׳ פ׳ שלח, יום אסיפת
האכרים השנתי „יאהר מארק" בעירנו, אשר אלפי אנשים יסורו
הנה לעשות מקנה וקנין, והחנויות ימלאו אז מרכולת רבבשעה הרביעית אחרי הצהרים יצאה אש מאחד הבתים ונאזרח
כגבורת רוח הסערה הנורא אשר התפרץ אז ועברה ברגע על
פני כל העיר, וכעבור חצי שעה היו בתי שלשת רבעי העיר
כשלש מאות במספר לשרפה מאכולת אש. וגם כל החנויות
מרכולתם עלו כליל על מוקדה — אסונות ושריפות רבות יקרו
בתבל, אכן אין אחת אשר נעריך אליה במהלכה האיום וכליהחרוץ; כי מקוצר העת ומשטף מרוצת המון אלפי אנשים
הנאספים ליום השוק, וחפזו כ״א להמלט על נפשם, ולמלט
סוסיהם עגלותיהם מקניהם וקנינם, סגר הדרך על בני העיר
להציל מאומה מחסנם ויגיעם. וגם למלט את נפשם לא נתנולהם ידים, עד כי נשרפו שבעה אנשים לשיד ר״ל, ויותר
מעשרים מתהפכים על ציריהם ופצעי כוויתם אנושה, תלא כל
עט סופה ולא ישפיקו מילי גבר לתאר את האסון הנורא והמצב
האיום אשר נשארנו בו, כי אין אף אחד אשר מלט
מאומה מרכושו. וגם כסף וזהב וכלי חפץ ומעות מזומנים סך
מסויים אוכלו כקש יבש, וארבע מאות בתי אבות כעני כעשיר
(מי שהיה) מתגוללים עתה ברחובות קריה, באורוות ועליות.
באין בגד לכסות מערומיהם, וכר להניח תחת ראשיהם, ואין
כל תקוה נשקפת להם להחיות חורבתם. ומבט נכון להתנער
מעפד שפלותם, אם לא מרחיק יבוא עזרתם, ועירנו מוכרחת
עתה, תחת היותה מצוינת תמיד בנדבת רוח אנשיה בפתחה
ידיה לכל דורש ומבקש עזרתה — עתה הנה פושטת יד וקוראת
לעזרה מן המיצר, ואליכם נדיבי עם ראשי אלפי בית ישראל,
תפיל תחנתה, אנא חוסו נא, חמולו עלינו ועל טפנו, שימו
נא אל לבכם, כי ארבע מאות בתי אבות אשר רבים מהם היו
עשירים ונכבדי עם, אבדו למו הונם ורכושם באופן נורא
ונשארו בעירום ובחוסר כל מבלי כל מחסה ומסתור מזרם
ממטר, ומבלי כל מבט לימים יבואו, אנא המציאו עזר לעירנו,
השמיעו נדבות, אספו כסף ושלחו לנו למען החיות אדם רב.
ואלהי הגמולות ישלם לכם כמפעלכם ויסוך בעדכם
וישמרכם מכל רע סלה, כ״ד המעתירים בלב נשבר ונדכה
מתפללים בעד בני עירם האומלליםנאום בנימין בהגאון מוה״ר אברהם צבי אייזענשטאט זצ״ל
בעהמ"ח ספר פתחי תשובה חופ״ק אוטייאן
ונאום צבי הירש ליבמאן, ונאום ארי׳ ליב מ״ץ,
נאום חיים העניך קאנטאר. ונאום שמואל טיראצקי.
הכסף ישלחו על אדרעס הרה״ג אבדפ״ק וכחתימתו כן הוא 
לאדז כ״ז סיון. בעירנו עיר המסחר והמרכולת, עיר אשר
יושביה נמכרו ממכרת עולם כעבדים נרצעים למלאכתם
לעבודתם; בבקר כאשר אך תשרוק המכונה בבתי חרושת
המעשה, יצאו איש איש לפעלו ולעבודתו, זה אל בית מסחרו,
זה אל בית מרכולתו וזה אל רחוב הווילקע, להשכים על פתחי
הפאבריקאנטען עם הסוחרים המתנהלים לרגלו, וישובו אל
ביתם בערב עיפים ויגעים מבלי לאכול גם לחמם במנוחה —בעיר כזאת, אשר כל איש ואיש ירדוף כל היום אחרי בצעו,
מבלי לחוש לטובת הכלל, חיי החברה והאחדות, לא יוכלו
להתפתח ולבא אל תכלית השלימות, ולכן לא יפלא, כי
דברים רבים הנחוצים אל הכלל כמו בית הכנסת בית
החולים, בית אוסף לעניים ויתומים וכו׳ וכו׳, יפקד מקומם מכל
וכל או יעמדון בשפל המדרגה, ולולא איזה אנשים פרטים
בעלי הכח והיכולת אשר יקדישו את עתותם וכספם על
הדברים הנוגעים אל טובת העדה כלה, אז מי יודע אם לא
תמנו לגוע מיתה רוחנית, באשר ידי הרב הגאון האב״ד דפה
מלאות כל היום עבודה בפזור צדקה לעניים, בהספקת צרכי
התלמוד תורה ובשאר הדברים הנוגעים אל קיום הדת, עד כי
יעמול כמעט יותר מכפי כחו ויכלתו. בראש האנשים הפרטים
האלה, אשר מספרם מעט ונער יכתבם, עומד הגביר הנכבדה׳ צבי הירש קאנשטאט נ״י. אל האיש הנדיב ההוא באמת
נאוה תהלה, כי הוא תמיד הראש והראשון לכל דבר טוב
מועיל בעדתנו, והוא האיש, אשר זה פעמים רבות הרים
את קרן עדתנו לכבוד ולתפארת בעיני עם הארץ ובעיני פקידי
הממשלה הרוממה. כן הנחיל לנו רב כבוד בשבוע העבר
כאשר השר הנכבד משנה הקוראטאר. ה׳ וועליאמינאוו-ווא-
ראנצאוו בא לעירנו לבקר את בתי הספר; כי השר ההוא
בקר בלוית האדון הדירעקטאר המפקח על כל בתי הספור
אשר בגוף לאדזי, ופרעזידענט העיר, גם את בית הספר
להעברים העומד תחת השגחת ה׳ קאנשטאט, ויפק ממנו רצון
במדה גדושה מאד. באשר התלמידים. ובפרט אלה אשר
במחלקה השנית, השיבו על כל שאלותיו כהלכה בכל ענפי
הלמודים הנלמדים בבית הספר ההוא, ויראו לו איש איש את
חריצות ידם במלאכת הכתב והציור ועל כל אלה שבע השר
ההוא עונג לשמוע נעימות זמירותם אשר שררו במקהלה, כפיחקי השיר תחת הנהגת מורם הקאנטאר ה׳ האלאוו נ״י, עד
כי גם הוא וגם השרים אשר היו עמו מחאו כף ויבקשו לשנות
איזה שירים פעמים אחדות, ובעת הפרדו משם הביע אמרי
תודה ורצון אל ה׳ האלאוו ואל כל המורים, ובפרט אל הגביר
ה׳ קאנשטאט אשר בעמלו ובהשתדלותו יפרח מצב בית הספרההוא, עוד בעצם היום ההוא הראה האורח הנכבד ההוא
אותות כבוד ויקר לה׳ קאנשטאט. בבואו בלוית הדירעקטאר
הנ״ל הפרעזידענט, הדירעקטאר וכל המורים אשר בבית הלמוד
למלאכת יד, לביתו אל משתה הצהרים אשר הכין לכבודו.
ובאמת, בית הספר להעברים העומד תחת השגחת ה׳ קאנ-
שטאט נכבד מאד במעלתו ובסדרו הנכון, והטובה הגדולה
הנצמחת ממנו ליושבי עירנו עצמה מספר, באשר מאה וחמשים
נערים הלומדים בו, רובם מבני דלת העם, אשר אחרי
השלימם בו את חק למודם ילמדו אומנות המחיה את בעליה,
כאשר יגדלו ויהיו לאנשים יהיו אפוא התורה המוסר והדרך
ארץ לאחדים בידם, לבל יכשלו בלכתם על דרך החיים. אולם
על דבר אחד מצאתי לנכון להעיר את אוזן האיש הנכבד
ההוא, ואת אזן האנשים אשר טובת הכלל נגעה בלבם, והוא
כי בעת אשר בני דלת העם האלה יתחנכו בדרך הישר על
אדני התורה והמוסר הנה חנוך שאר בני יושבי העיר, וגםבני העשירים שובב ופרוע מאד, אין מי אשר יורה אותם תורת
ה׳ ואת חקי המוסר והדרך ארץ. בבית הספר הגבוה למלאכת
יד למשל, ילמדו לערך חמשים נערים עברים, ובעת אשר
תלמידי בית הספר ההוא מבני שאר הדתות ישמעו את למודידתיהם מפי מורי הדת, הנה המה ילכו בטל, וכן יגדלו
מבלי דעת מאומה, לא מיסודי הדת, לא מתורת ה׳ ומצותיו
לא מדברי הימים לבית ישראל, וגם לא מחקי המוסר והדרך
ארץ הכללי. הנחוץ לבני עמנו תושבי ארצנו, על דבר
ההכרח לשים מורה דת עברית בבית הספר הזה, כבר דברתפעמים אחדות עם האדון הדירעקטאר אשר על בית הספר
ההוא, וגם עם השר משנה הקוראטאר ה׳ וואראנצאוו התכבדתי
לקחת דברים על הענין הנכבד ההוא בעת היותו פה. אולם
הוא השיב לי, כי אם אמנם הדבר הזה באמת נחוץ מאד
אבל איי מוצא לכסף על ההוצאה הזאת, באשר ההוצאה
ההיא לא באה עד כה בחשבון ההוצאות על כלכלת בתי
הספר, וכי החוב מוטל אפוא על העדה לתת את הכסף
הדרוש אל התקון המועיל ההוא, ובהיות הסכום המועט הדרוש
אל הדבר הנכבד, הזה באמת לא יחשב למאומה בערך עדה
גדולה כעדתנו ובערך תועלת החפץ, לכן ראוי תכון, כי
האנשים העומדים בראש העדה ההיא, כה׳ קאנשטאם
ז. ה'
היימאן ועוד, ישימו את הדבר הזה אל לבם ויתאמצו להוציאו
מהר לפעולת ידים. — אתמול קרה בעירנו מקרה רע, אשרכבר קרה כמוהו בשנה העברה, שני אנשים אשר חפרו באר
על רחוב ווסהאדניע נחנקו מסבת קלקול האויר אשר במקום ההוא
בבטן האדמה.
אב״ש.
ביאליסטאק. אם רבים המה כיום מכ״ע אשר ידרכו קסתם
לירות חצי לעמו עלינו בית ישראל. ויתנו
כבודנו לשמצה לחרפה ולקלסה בעיני הקוראים מעם הארץ
הנה עוד בידינו להצדיק נפשנו לעיני העמים ולהציל כבודנו
מפי מחרפינו הקמים עלינו; כי רק מהעדר ידיעתם של הסופרים
המחללים בעקרי דת ישראל עמו ומנהגי מדור דוד, ומקורמב
של שנאת הדת שנשאר בקרבם פירושת פליטה מאבותיהם יחפאו
עלינו דברים אשר לא כן, ויציגונו ככלי ריק; אך אם מקרב
אחינו יצא אחד ללעוג על עם ישראל עם טענות תפלות
וספורים בדויים מלב שאין להם כל יחס אל חיינו ודתנו, אם
מקרבנו יקום אחד לצרינו, לתת חרב ביד משנאינו ומנדינו, הלא
וידאב לבנו לשמוע, ורבה מאד תוגת נפשנו.מחזה מעציב כזה ראינו היום במ״ע סט׳ פ״ב צייטונג
במאמר „פאן וויעגע ביז דער גרובע" מאת ה׳ ווינער; הסופר
הזה אשר חננו אלהים בלשון למודים בשפת אשכנז, לא מצא
ענין אחר לענות בו, כי אם לבקר אחר מעשי אחיו בני עמ
תשובנים בסביבותינו, ולשית נוספות על חצי מהתלות אשרנחתו בם מידי שונאיהם בנפש, כי כמוהם כמוהו לא השכיל
לשית עין בקרת על המעשים והמנהגים שנאחזו בם לדעת
אותם בידיעה ברורה בטרם יקריבם למשפט ויציגם לפני
דעת הקהל, רק למראה עיניו ישפוט ולמשמע אזניו יוכיח;
הוא לא ידע להבדיל בין הטוב והרע, בין העקר לטפל, בין
מנהג קל שכבר פג טעמו וריחו גמר, לבין מנהג ודין גמור
העומד ברומו של עולם היהדות, רק אספם כלם במחתה אחת,
כל המנהגים שכבר עבר עליהם הכלה ביחד עם דיני התלמוד
והש״ע, ועל כלם ישא דעו למשחק לקוראים שלא מבני ברית,
ולמדיבת נפש לכל קורא עברי, ומה יענו אפוא סופרי העמים
אשר ישישו אלי גיל בשמעם חרפות כאלה יוצאים מפי עט איש
עברי? — ובאמת יפלא בעיני מה ראה ה׳ ווינער איש טוב
לבב להדאיב לבות בנ״י הישרים והתמימים החרדים אל מנהגי
אבותם? הלא הוא אשר בעטו הראה לדעת פעמים רבות כיאוהב הוא את עמו וחפץ באשרו וטובו, ומה ראה אפוא
לההפך להם לאויב בהציגו אותם עם מנהגיהם כחץ למטרה
להתל בם.
ועתה אתה ה׳ ווינער! אם איש חכם אתה ושפת אשכנזית
צחה אתך מדברך נאוה ועטך עט סופר מחיר אל תתערב
בדברי דת ודין המוזרים לך, דברים שאינך יודע ראשיתם
ומקורם. הואל נא לדבר דברי נגידים אל עמך בדברים הנוגעים
אל עולם המעשה והמסחר, ואם בעל נפש אתה וכבוד עמך
ודתך יקר בעיניך, גול נא חרפת ישראל מעליהם אשר ימטירו
עליהם שונאיהם במכ״ע הרוססים, ואל תהיה להם למחתה;
דבר דבריך באמת ובהשכל, להוכיח צדקת עמך! למה יאמרו
בני עירנו, ראו! בא אלינו איש עברי לצחק בנו, ומשנאנו
אב״י סוכ״ה
מחרפנו ממנו יצאודרוזגעניק. (מודעה על מודעה), כאשר הודעתי במכה״ע שנה
זו אשר לא יקובל שום חולה עני בבית החולים
דפה דרוזגעניק, אם שלש אלה לא יהיה לו, היינו מכתב
מבע״ב, ב׳ בקיום הרב דמחנם, ג׳ תעודה מהדאקטאר, וקצרתי
במקום הראוי להאריך, ע״כ הנני לפרש באר היטב התנאי
הג כמצוה עלי מהאדון הדאקטער שפיגעל, הממלא מקום האדון
ש
.
מילעצקי - היינו שיכתוב הדאקטער מפורש בתעודתו
 
 
ת מחלתו והרפואות שרפא אותו במשך מחלתו, וכל
הצהנתו עם החולה במשך רפואתו, בכדי שלא יצטרך הדאק
טער לנסות את החולה ברפואות שונות עד שיודע לו שורש
מחלתו — והתנאי הא׳ וב׳ שכתבתי שיהיה להעני תעודה מהבע״ב
ומהרב האב״ד דמחנהו הנה לאשר ראינו בנסיון אשר בע״ב
בקשו איזה עני שילך אצל רב העיר ויאמר שחולה הוא
ומוכרח לנסוע לדרוזגעניק, והרב מתהלך לתומו, צדיק ונותן
לו תעודה והוא מוסר אח״כ תעודתו להבע״ב עבור, אגורת
כסף, גלל כן כתבתי שהעני יהיה לו מקודם תעודה מבע״ב
שהוא עני והרב האב״ד יעיד על החתומים שהם בע״ב הגונים
ולא מיושבי קרנות, ואז נהיה בטוחים ולא נחוש לרמאים. וכל
זאת לימים הבאים, אבל כעת העניים רבו למאד מאד, ולא
יקובל שום חולה עד 15 יולי הבע״ל. וחוב קדוש על הקורא
שישתדל שיוכרז בכל בתי כנסיות ובתי מדרשות הדברים
האלה, ולהשומע יונעם — א״ד הכותב בשם הגבאים. אברהם
יעקב חופ״ק דרוזגעניק.לונדון. הבאראן ליאן אנטהאן ראטשילד איננו! השמועה הרעה
הזאת כי נכבה נר משפחת ראטשילד בלאנדאן, אשר
האיר לארץ ולדרים עליה שבעים שנה, עשתה לה כנפים
בכל קצוי אויץ, וכל המכה״ע פה מלאים ניקרולוגים על מות
האדם הגדול הזה, שר המסחר, חבר לועד הנבחרים בהפאר-
לאמענט האנגלי, וראש הקאנזולים לעסטרייך
רבים הם בעמנו גדולים ושרים אשר ברוחם הכביר
ובחריצות שכלם עלו למעלה ראש וינשאו על גפי מרומי
הכבוד אך מי כראטשילד ידע להוקיר את דתו ואמונתו בכל
פרשת גדולתו ורוב עשרו? הוא היה הבן האחרון למאיר אנשילהראשון אבי משפחת הראטשילדים. כמוהו כאביו הפליא לעשות
צדקה וחסד בארץ, כמוהו כאביו החריץ במסחרו, וישקוד על
דלתותיו יום יום גם בשנות הזקנה, וכמוהו כאביו דבק
באמונה בדת אבותיו ויקדש שם שמים ברבים שלש פעמים
נבחר מטעם הפארלאמענט להיות לה לחבר נכבד בפמליא
שלו, ומפני החוק אשר נוסד אז לשבועת האלה ברוח דת
המדינה, נסוג אחור מן הכבוד ההוא לבלי חלל כבוד אמונתו
אך לאחרונה בשנת 1858 ותר הפארלאמענט מזכות החוק ההוא
משום כבודו של ראטשילד, לספחהו אליו בשבועת אמונתו
מן הוא והלאה עד יומו האחרון הופיע ברוח עצה, רוח חכמה
ודעת, בבית ההוא.
בשבעים שנות חיתו עלי אדמות, הרבה עשה ופעל השר
ליאן אנטהאן ראטשילד, לבתו היחידה ולבנו יחידו הממלא
מקומו בהפארלאמענט. הניח עושר רב באוצרו, ולנפשו
בגנזי מרומים; אשר עליהם יתענג אפוא, יבוא שלום ינוח על
משכבו.-
ררי"י
ות העולם והטבע..
(המשך מגליון 22)
בארץ חינא במדינה הצפונית הנקובה בשם פעטשילי
על נהר פייהא, מתנוססת עיר גדולה, רבתי עם ורבת
המסחר, הנקראת בשם טיענטזין. מעיר קיאבטא אשר בסיביר
על גבול המאנגאליי יבואו אליה ארחות סוחרים לעשות מסחר
וקנין, וסוחרים רבים מארץ רוססיא מתגוררים בתוכה ויובילו
משם סחורת ידם לעיר אירקוצק. הצרפתים תקעו יתדם
גם הם בעיר הזאת, ויבנו בתוכה בית תפלה על פי הליכות
דתם, גם כוננו שם בית מקלט לנזירות הנקובות בשם אחיות
רציגע שוועסטער) בית מועד לשליחי דתם
רחמניות (בארמה
(מיסיאָנאָרים), ובית מושב ליועץ (קאנזול) צרפתי ולכל הנלוים
אליו. גם האנגלים וסוחרי אמעריקא הצפונית נאחזו בעיר
ההיא, ויבנו להם גם הם בתי תפלה ובתי חבר לחברת שליחי
דתם באין מפריע ומכלים דבר, כי החינעזים איננם לוהטים
באש קנאת דתם, ובשובה ונחת ישמעו מוסר כלמתה מפי
המיסיאָנארים, אך לא ישימו אליהם לבם ולא ימירו דת
אבותיהם בדת אחרת בעד כל הון. לא כן חכמיהם וסופריהםנארים, ודבריהם במקהלות ובראש כל חוצות כמדקרות
חרב הם לנפשם. כי החכמים והסופרים החינעזים ההם, הם גם
שרי המדינות וראשי השופטים והשוטרים בכל הארץ, והם
נצמדים לתענוגות בני האדם ונעימות התבל, אוהבים אילת
אהבים, ושירי עגבים על אשישי ענבים ובשמעם את דברי
המיסיאנארים בראש הומיות ועל גפי מרומי קרת, הדוברים
ברגשי עוז כי תועבת ה׳ היא להתמכר לתענוגות החלד ולהצמח
למנעמי החיים, וכל עושי אלה ילדי השטן הם, מרגיזי אל
זעומי נפשו, ועוד דברים רבים כאלה, חרה אפם על המטיפיםההם, כי קוצים הם מטילים בעיניהם ומבאישים את ריחם
בעיני בני עמם, ועל כן חמסו עליהם מזמות ויתנקשו בנפשם
לספותה, גם חשבו רעה על כל בני הנכר אשר פרצו בארצם
בחזקת היד, ויחבלו תחבולות לחבל ולהשמיד אותם ולגרשם
מן הארץ; ובידעם נאמנה כי כפלגי מים לב החינעזים בידם
ולכל אשר יחפצו יטוהו, על כן הציתו שלהבת משטמה עזה
על בני הגבר בלבות המון העם השונאים תמיד את כל בג
ארצות אחרות, ויוציאו עליהם רבה ויטפלו עונות ופשעים על
כל המונם, אך בכל אלה לא הפיקו עוד זממם לתת הרבנוקמת ביד עם הארץ להרוג את שנואי נפשם ההם, עד אשר
המיטו עליהם את העלילה הזעומה, עלילת הדם, ואז הצליח
חפצם בידם. והנה עד מהרה נשמע בין החינעזים כי המי-
סיאנארים גונבים ילדים מילדי חינא, ושוחטים אותם ומנקרים
את עיניהם גם יוציאו את לבותיהם מקרבם לרקוח מהם סמי
רפואה, וכל זה יעשו גם בעיר המלוכה פעקינג, ומה גםבערים אחרות אשר הם יושבים בהן. ובאמת נגנבו אז ילדים
וילדות רבות בחינא, אך לא המיסיאנארים גנבו אותם, כי אם
החינעזים שלחו בגגבה הזאת את ידם, וימכרו את הילדים
הילדות בערים הגדולות לאנשים בני בליעל אשר גדלו אותם
למעשה זמה ותועבה — ואם נתפשו החינעזים הגנבים ההם בידי
השופטים, אז גללו את האשמה הזאת על המיסיאנארים
הצרפתים, באמרם כי הם הסיתו אותם לעשות כזאת ויתנו להםכסף רב בעד המעשה הזה. כי המיסיאנארים אספו באמת
ילדים עניים ויתומים אל בתיהם, ילדים משולחים ונעזבים
העטופים ברעב ואין מרחם עליהם, והם אספום ברחמים רבים
ויאכילום וילבישום וינעילום ויחנכו אותם על פי דרכם, והחינעזים
גוגבי נפשות העלילו עליהם עלילת שוא, אך המון העו
האמינו בדבריהם ובערה כאש חמתם ונקמתם על הנוצרים
בשנת 1870 התחוללה סערת חמה על הנוצרים בני הנכר
ביתר עז מבתחלה, כי בעיר הגדולה טיענטזין פשטה שמועתשקר בין החינעזים, כי הנזירות הנוצריות הנקובות בשם אחיות
רחמניות, הן גונבות ילדים רבים מעם הארץ ומסתירות אותם
בבית החולים (האספיטאל) אשר להן, ושם תרצחנה את הילדים
ואוכלות את עיניהם ואת לבותיהם, או תעשינה בהם כשפים .
גם נשמע בכל רחבי העיר, כי בפעקינג הבירה יקחו הנוצרים
את ילדי החינעזים אשר יגנבו וישליכו אותם בעודם חיים לתוך
ולחת מים רותחים אשר על מדורת אש, ואחרי כן יאכלו את
הבשר בכל פה, וככה יעשו כל הימים, ואשה אחת מבנות
החינעזים העידה לפני השופטים כי היא נשכרה לטבחת (קאָבין)
בבית איש נוצרי ובבואה אל בית המבשלות ראתה שם נתחי
כשר הי מבשר ילדים אשר הכין הנוצרי לבשל ארוחתו
בראותה זאת התחלחלו כל קרביה ותברח בבלהות מות מבית
האיש ההוא, ודעת לנבון נקל, כי רק המאנדארינים חכמי
החינעזים ומושליהם הראשים אשמים בדברי שקר ההם אשר
נפוצו בין יושבי טיענטזין — אשר מספרם יותר ממיליאן —
כי הם רק הם בזדונם הוציאו את דבת עלילת הדם על
הנוצרים, ומאתם היתה נסבה להרצח הנורא אשר רצחו יושבי
העיר את הנוצרים היושבים לבטח בתוכם. והנה בעשרים
ואחד יום לחדש יוני 1870 בבקר הגידה אמה חינעזית לגבירתההנוצרית, כי בעצם היום ההוא בשעה השניה אחרי הצהרים
קומו הכינעזים אזרחי טיענטזין וישרפו באש את בית תפלת
הצרפתים, את בית מלקט הנזירות, את בית היועץ הצרפתי
זאת כל בתי הנוצרים, הנוצרית ההיא חרדה בשמעה את
הדבר הזה ותמהר ותגד זאת לאישה אשר הוא אחד מהמי-
סיאנארים, והוא מהר ויגד זאת להקאנזול הצרפתי, וכבר
החלו החינעזים להתגודד, והמונים המונים השתקשקו ברחובות
העיר ואותות זדון על פניהם, וימהר הקונזול הצרפתי וילך
הוא עם איש סודו (סעקרעטאָר) להשליט אשר בעיר, ויפצר בו
מאד כי ימהר יחישה מעשהו להגן על הנוצרים ולהצילם מידי
ההמון הרב והעצום האורבים לדמם. אך השליט הבטח הבטיחלהיועץ כי לא תאונה להנוצרים רעה, וההמון כאשר בא כן
ילך לו ולא יעשה מאומה, היועץ האמין בדבריו וישב הוא
ואיש סודו לביתו, אך עד מהרה התנפלו עליהם החינעזים
בחמה שפוכה וכחיות טורפות קרעו אותם לגזרים ואת עצמותיהם
פצחו, ובעת ההיא פרצו גדודים רבים צמאים לדמי אדם אלבית מועד המיסיאנארים הקאטולים, ובעברת רצח ואכזריות
נוראות רמסו, טרפו וירצחו את הנזירות האחיות הרחמניות,
את היעזואיטים ואת הלאזארים (לאזאריסטען) ואת משרתיהם
ואת כל אשר להם, ואת הבית שרפו באש וגדודי רוצחיםבעיר, אותם ואת נשיהם ובניהם ובנותיהם, וגם רוססים
אחדים אשר חשבום לצרפתים הרגו בזדונם, אחרי כן שלחו
באש את בית היועץ הצרפתי, את בית תפלת הקאטולים ואר
בית מקלט האחיות הרחמניות; ולאחרונה התנפלו על החינעזים
אשר המירו דתם בדת הקאטולית וירצחום ולא חיו כל נשמה
(המשך יבוא)עץ ההינאבין רבבות אלפי רפאות התעלה אשר אזנו וגם חקרו
גדולים חכמי לב מני עולם, ואשר בהם מלא יוצר הכל את
ידי האדם להחיש עזרה בצר לרעהו בשכבו על ערש דוי
הכי נכבד הוא עץ-החינא אשר בכל מלא רחבי המעדעצין
ותחבולותיה המאליפות אין כמוהו באשר הוא יעשה תושיה
לרוב, ואם על כל סמי המרפא וזני מרקחים ישנם אנשים אשרהנה על עץ החינא אין פוצה פה ומצפצף, כי באמת יעשה
גדולות ונצורות ותשועתו לא תאחר, עדי כי ישנם רופאים
רבים אשר יחשבו למשפט כי בעזרת העץ הזה תמצא ידם
לרפא חולי כל בשר, כל המכות אשר חלה ה׳ בבני תמותה
ושבי תבל אדמתו, וגם חזות קשה יחזו אלה האנשים לעתים
יבואו, כי כאשר יעלה הכורת על עץ החיים הזה להכחידו מניהבנוי לתפארת, ובני האדם הנכונים לצלע וההולכים הלך ודל
ברבות הימים, כגללם לנצח יאבדו ולא ישיגו ארחות חיים,
עד אשר יערה רוח ממרום על בני עסקולאפ, למצא תחבולה
ועצה מרחוק למלאות מקום יקר כל שכיות החמדה הזאת
בתחבולה אחרת. ולא לחנם חרדו החכמים יודעי העתים אשרעיניהם מרחוק יביטו כל החרדה הזאת, לא לחנם הרימו
בכח קולם בכתבי העתים, להוכיח במישור את ממשלת אמעריקא
הדרומית, ולשום מכשול עונה נוכח פניה על אשר לא תעצור
בעד הקוצצים בנטיעות היקרות האלה אשר חיים הם למוצאיהם,
בי אם גם רחוקים אנחנו לשית לבנו לדעת הרופאים האלה
אשר רוממות החינא בגרונם, לאמר כי אך הוא באחד לכל בשר
האדם מרפא ומזור הוא לכל החוסים בו; אך זאת יודה כל
איש כי ישנם מחלות אנושות עשויות לבלי חת ואשר לא
תשובנה מפני כל כמו מחלת הקדחת העצורה בעצמות האדם,
אשר אך החינא יגרשם מן גו הוא ולא אחר, ולשוא ירבו
רפאות תעלה זולתו כי היא לא תצלח, ועץ הזה אך אמע-
ריקא מכורתו ומולדתו בעת הזאת, כי כל עמל חוקרי ארץ אשר
חתרו בכל עז לנטוע את עץ הנחמד הזה גם בארץ אלגיער
ויאווא, נשאר מעל ויעל בתהוארצה אייראפא במאה השבע עשרה, והחכם סעבאסטיאן
באדוס קורא הדורות יאמר עם הספר, כי שנת 1632 הוא שנת
הגלות נגלות לעיני בני אייראפא רב טוב הצפון בעץ הזה;
אולם ההודים הפראים יושבי ארץ אמעריקא ידעו מני היותם
על אדמתם את סגולתו ואת ידו החזקה, ומבלי לשום לפני
הקוראים את המון המסתרים וספורי ההגדות אשר ישימו ערפל
הפאעזיע חתולת הסגולה היקרה ההיא, נאמר, כי להגרעפין
כינכאָן אשת משנה המלך דון געראנימא אשר משל בארץ פערו
משנת 1629 עד 1639, אסירת תודה היא אייראפא כלה על
הרפואה היקרה הזאת, אשר הצילה וגם תציל רבבות אלפי בני
איש מרדת שחת בלי ומצעד למלך בלהות; כי אשת הנציב
מלך הזה חלתה בשנת 1638 חלי הקדחת אשר מאנה הרפא
ימים רבים, ורק בעזרת החינא השיבה רופא בית המלכות יואן
דעל מענא לאיתנה, ושב ורפא לה.רבים המה בארץ אמעריקא אשר תחת קו המשוה עצי
כינכאנא שונים למיניהם, כלם תחת דגל החינא יתנוססו, ומפלגה
מיוחדת היא בין העצים הרבים והעצומים אשר יפרחו וישגשגו
בארץ הזאת, אשר כגן בעדן מקדם היא מלא ברכת ה׳ ממגד
תבואות שמש וגרש ירחים, אך בין המינים הרבים ההם רק
אחד הוא אשר יביא רפאות תעלה בכנפיו, להאנשים אשר אש
תיקר בעצמותם ותהי לקדחת ממארת מכלת בשר ומדאיבת
נפש, והמין הזה נודע בשם כינכאנא קאנדאמינעא בספרי
הבאטאניק והמעדעצין, ואותו הביאו חכמי הרופאים בארץ צרפת
בכור המבחן עוד בשנת 1736 ויבואו עד תכונתו לדעת כיפעמים רבות שינה עץ הזה את שמו חדשים לבקרים,
כפי השערת חכמים אחדים מביני מדע החוקרים לכל תכלית.
הנה שם הראשי אשר קראו לו היה „קינקינא״ כי זה שמראשר יקראו לו בשפת פערו, אחרי כן הסבו את שמו „כינכאנא״
למזכרת עולם להנסיכה אשר מצאה בו מזור ותרופה במחלתה
האנושה, ואשר בשובה אל ארץ מולדתה ואל עמה במאדריד
בשנת 1640 הביאה ברכה בכנפיה חינא הרבה ובקסם הזה
אשר לא ידעו בני הארץ מה הוא רפאתה חולים רבים אשר
התגלגלו תחת שואה בעוצר רעה ויגון ימים על שנה, באין
תחבולה לגהה מהם מזור, אבקת רוכל הזאת נקראה אז על
שמה ויתהלך בארץ על שם אבק הנסיכה, אך ברבות הימים
קראו לו שם „אבק היעזואיטים" יען כי בני הכנסיה הזאת אשר
נעו מגוי אל גוי וממלכה אל עם אחר לבער רשע כסל מן
הארץ, ולתקן עולם אשר התהולל עד הנה באימים, המה גם
סחרו אל ארץ ולא נערו כפם מעשות מקנה וקנין גם בשפוני
טמוני חול, מלבד ממכרם סחרם ואתננם הקדוש, ויהי כי באו
אל ארץ פערו ויראו את החינא כי נחמד העץ למסחר, וגם
בנפלאות סגולתו יכבדו על אפני העם, אשר יאמר כי יפליאו
לעשות רק בכחם לאלהים וירפאו כל בשר, ויביאו את החינא
ייצברו בו כעפר כסף, אך עד מהרה ראה הקארדינאל לוגא
ראש חברת היעזואיטים און, ויתבונן כי אנשי בריתו לא טוב
המה עושים, וילבש קנאה כמדו ועד מהרה (1640) אסר אסר
על כל אנשי שלומו לבלי ירימו את ידם לסחור אל ארץ
פערו עם החינא, וגם לא יגלו את סודם לאיש, ואז חשף
הוא בעצמו את זרוע עוזו ויביא מאמעריקא חינא למרבה
ותחת השם „אבק הקארדינאל" מכרם בכסף רב, עדי כי שקלוהב מחירם, וימלא אוצרו כסף תועפות, כי יקר היה בעת
ההיא העץ הזה בארץ אייראפא וחזונו לא היה נפרץ, עדי
כי גם בשנת 1681 היה מחיר החינא בפאריז יקר מאד, ובעד
כף אחת קטנה שלמו עד לואידאר זהב טהור, בימי לודוויק
החמשה עשר ירד מחיר החינא אחורנית מעט, יען כי אז הביאו
לבב חכמה להביאו במצבו הטבעי מבלי לשנות פניו ולשחקו
חדק היטב, ובכל זאת היה עוד מחירו בתוך בתי המרקחה עד
מאה לואידאר בעד ליטרא אחת. מלבד זה עשו אז מלאכתם
רמיה וימכרו מיני חינא שונים למיניהם מבלי שים לב כי אזלת
ידם להחיש מזור למוכי אלהים ומעונים, ואך בשנת 1737
בשלוח פאריז את מלאכה את קאנדאמונע ארצה פערו, כי אז
ברוח משפט וברוח בעד העבירו מקרב הארץ כל פגול אשר
לא ירצה, ואת החינא הטובה קראו קאנדאמינע כשמו.
נצי החינא יתמכו בגאותם שחקים, ירומו ונשאו ויגבהו
מאד עדי כי יותר מגבוה ארזים גבהם, על מרום קצם ועל
תועפות דליותיהם יתנוססו לגאון ולתפארת צמרות וכותרות
מעולפות בירקרק חרוץ מחמד בת עין, אשר אין כמוהו ליופי
העצים יגדלו ויעשו פרי במורד הררי אנדען גבעות עולם,
מן ארץ ווענעצועלי המערבית עד ארץ באליוויא הצפונית.
ושם יפרו ויעשו פרי הלולים גם בגבוה 3,500 עד 10,000רגל, ועד כה רבו העצים האלה כמו רבו בארץ ההיא, עדי כי
הומבאלדט יקרא את הארץ ההיא בשם „ממלכת הכינינא״
בעמל רב ויגיעת בשר יקבצו האנשים אשר יעשו את
המלאכה, ואשר בשם „קאסטארילעראס" יקראום, את קליפת
החינא וישלחום לשוט בארץ, את העצים יכרתו עד בלתי
השאיר להם גם שורש וגזע. ואחרי אשר ייבשו אז יקלפו את
קליפתם חשוף מחשוף הלבן אשר בהם בקרדומות ובשכינים,
את הקליפה ייבשו בלהט השמש או בתנור וכירים, ואז יביאום
העירה, יבחרו ויקרבו את הטוב ואת הרע יזרו הלאה, יחבשום
ויארזוס בתיבות וישלחום על פני ארץ רבה לשוט בארץ
לארכה ולרחבה.
אברהם אבא ראקאווסקי.אורך חיי האדם ובעה״ה בלא מזון ומחיה*)בין השאלות הנשגבות אשר לפתח חכמת הטבע רובצות,
תוכל להמנות גם השאלה, כמה יוכל האדם ובעלי החיים לחיות
ד
*) העתקה מלשון אשכנז.בלא מזון ומחיה? השאלה הנכבדה הזאת התעוררה בלבות
חכמי הרפואה והפהיזיאלאגיע עוד מימי קדם קדמתה, והיא
אחת מן השאלות אשר אין לאל ידי חכמי הטבע להשיב
מענה נכונה על התרתה ולבלע את פני הלוט הלוט מעליה
הן אמנם רבות הנה התשובות על פתרון השאלה הזאת, אשר
הפהיזיאלאגיע חתרה בחכמה להתירה מחבלי הספק ולהציץ
אור בהיר על חשכתה, אפס למרות רצון חכמי הטבע לא
הצליח עוד חפצם בידם, לבוא עד עמק השוה בדבר הזה ולקצוב
צבא לימי האדם ובעלי החיים, עד מתי יעצרו כח להאריך
חיים עלי אדמות אם כל אוכל ומשקה תתעב נפשם ויען כי
הענין הזה נכבד מאד בתכונתו, אמרנו כי לא לדבר מותריחשב אם נטיף בזה דברים אחדים, מדעות וחקירות חכמי
הרפואה והפהיזיאלאגיע אשר חקרו ודרשו בימים האחרונים
האלה בהתרת השאלה הזאת על אמתתה, ונחשוב בצדק כי
רבים מקוראינו הנכבדים ימצאו חפץ בדברים האלה, וזה
החלונו.אבי חכמת הפהיזיאלאגיע החוקר הנשגב ה׳ פאממער
אשר לאור שיטותיו ודעותיו אשר ברא ברוחו הכביר, בשדה
החכמה העמוקה הזאת, ילכו חכמים רבים ויהי אור במושבותם,
הציץ גם אור נוגה על השאלה הזאת וימצא לדבר נחוץ לענות
בה. הוא יורה לנו לדעת בספרו המחוכם טבע התמרת החיים
(דיא פהיזיאלאגיע דעם טעגליכען לעבענס), כי אלה בעלי החיים
המכלכלים את נפשם בבשר, יעצרו כח לחיות בלי מזון זמן
ארוך יותר מן בעה״ח כאלה הנזונים מצמחים וירקות; וע״י
בחינות שונות אשר ערך אצל העופות, הראה לדעת כי עופות
הטורפות הנזונים רק מן בשר בע״ח, יאריכו ימי חייהם בלי
מזון יותר מן עופות הביתיות האוכלים רק מיני צמחים שונים.
הנסבה להדבר הזה הוא: כי בעלי החיים הנזונים מבשר,
ירעבו לעתים יותר רחוקות בערך בעלי החיים הנזונים מן
הצמחים. בעל החי ממפלגת הטורפים אשר מאכלו רק בשר
ובצמחים תתעב נפשו, יאכל את טרפו אשר יקרה לפניו בכל
פה ובחשק עז מאד, ואחרי אכלו לשובע נפשו, לא יבקש
אחרי שום מאכל משך זמן איזה שעות רצופות, ואם לא
ימצא מחיתו וטרף חוקו מבעלי חיים אחרי אשר אכף עליו
הכפן עוד הפעם, אזי יוכל לרעב זמן כביר ולא יאכל מאומה
עד אשר יקרה לפניו טרפו הנאות לו; אבל לא כן הוא אצל
בעלי החיים המכלכלים את נפשם מדשאים הציר עשבים
פירות או זרעים, כי הם ימצאו אכלם בכל עת אשר ירעבו
ומרבים לאכול בכל שעה, יען כי לכלכל את גופם נדרשלהם מזון רב. — הארי והגמר אשר בכל מאכלי צמחים תתעב
נפשם, ואך הבשר אשר יאכלו הוא יחיה את נפשם, לא
ידעו מרעב זמן כביר טרם ישיגו טרפם, ונהפוך הוא אצל
השור והחמור העז והכבש, האוכלים רק צמחים וזרעוני תבואות,
כי במשך הזמן אשר בעלי החיים הטורפים יצומו וירעבו עד
אשר ישיגו את טרפם, ימותו בעלי חיים האלה ברעב באין
מצילהחוקר זאססע נסה לענות בצום בעלי חיים רבים ושונים,
הן בעלי חיים טורפים והן בלתי טורפים, וממוצא כל נסיונותיו
הרבות, הוכיח במישור, כי בעלי החי אשר בדרך כלל דמו חם
בטבעו, יתם לגוע מרעב אם לא יאכל תשעה ימים וחצי
ומעטים היו בעלי החיים אשר האריכו לחיות עד עשרים יום,רובם מהם מתו בצומם חמשה ימים, ומהם בצומם ששה ועוד
מעט יותר, בראשונה מתו בעלי החיים הצעירים, ואחריהם
הכבירים מהם בימים .
יותר מכל בעלי החיים הלוחמים נגד הרעב, יצטיינו
בעלי החיים המימיים, גם הזוחלים (אמפהיבען); הדגים יכולים
לחיות בלי מזון ומחיה זמן עשרה ימים ועוד יותר. ישנם הרבה
מדגי הים אשר ילחמו את הרעב עד להפליא, דגי ההאי
(האיפֿישע) הגדולים והעצומים, גם דגי הראכען אשר סגולת
כח העלעקטריציטעט למו, יאריכו חייהם בלי שום מזון מעשרים
עד שלשים ימים רצופים, דגי הפטיש (האממערפֿישען) ודגי
המסור (זענפישע) הנמצאים בים המערבי אצל האי יאמאיקא
יחיו בלי מזון משלשים עד חמשים יום החכם בידדער נסה
לענות דגים כאלה בצום נפשם ויוציא מנסיונותיו כי יגועוברעב אם יצומו לערך ששים ימים רצופים; והחכם שמידט
יחליט כי דגי המסור יגועו ברעב אחרי ענותם בצום נפשם
משך זמן שלש ירחים, אך רבים מחכמי הטבע לא יאבו
ליתן אוזן קשבת לדברי החכם הזה, ויאמרו כי הפריז על
 המדה
מיני העקרבים (איידעקסען) בכלל. יעמדו נגד הרעב זמן
כביר, ויתאמצו בכל שארית כחם ואונם להחזיק כח החייםבקרבם, העקרב סטינדקום אשר משכנו בארצות החמות כמצרים
וערב, ישחק לרעב יותר מירח ימים העקרב באזיליסקי.
השוכן על ענפי העצים הגבוהים המתנוססים בארצות הודו
לחם עם הרעב ארבעים יום ולפעמים עוד יותר השממית
דער געקא) השוכן באיי הודו המזרחית גם בארצות אפריקא
איטאליא הדרומית, יוכל לחיות בלי מזון ומחיה משך זמן
ששים ימים רצופים. השממית אשר החוקר ווראנגעל ענד
נצום נפשו, נכנע תחת ידי הרעב אחרי לחמו אתו זמן שבעים
מים, והחוקר פאממער הנזכר הראה בבחינותיו לדעת, כי
הנעקא יוכל להאריך חייו בלי מזון עד תשעים יום. ישנם עוד
הרבה מיני זוחלים אשר יצטיינו באריכת ימים בלי מזון ומחיה
באופן מאד נפלא, אשר לו אמרנו לפורטם בזה ביחוד, כי אז
רחב ונסב מאמרינו הנוכחי במאד מאד.
גם האדם יוכל ללחום עם הרעב משך זמן ימים רביםעד אשר יפול שדוד לפניו, ויען כי שונה הוא האדם בהרכבת
גופו הנפלאה משאר בעלי החיים. לכן לא נוכל לחרוץ
משפטנו על האדם מבחינות חכמי הטבע השונים אשר ערכ
בבעלי חיים אחרים. אך ההבדל הזה הוא רק הבדל בכמות
לא באיכות. עצם פעולת הצום על האדם דומה לעצם פעולתו
בשאר בעלי החיים אשר דמם הם, בספרי התמרת החיים
נפגוש מאמרים וספורים נפלאים המספרים לנו מאנשים שונים
אשר לחמו עם הרעב ולא אכלו מאומה משך זמן ארוך, אשר
יתעורר בלבנו ספק גדול על אמתתם.
מתוצאות הנסיונות והבחינות הרבות והשונות אשר נס
כחנו חכמי הפהיזעאלאגיא בהענין הנכבד הזה נוכל להוכיח
במישור, כי האדם בכלל יתם לגוע ברעב אם לא יאכל ולאישתה מאומה במשך חמשה או ששה ימים רצופים, אך ישנם
אנשים רבים היוצאים מן הכלל הזה, לפי מזג רוח חייהם, לפי
מספר שנותיהם עלי אדמות, ולפי מעמד ומצב בריאתם, ולכן
ישנם אנשים רבים המתים ברעב אחרי אשר יצומו משך שנים
או שלשה ימים, אך לעומתם ישנם אנשים המאריכים חייהם
בענותם בצום נפשם מעשרה עד אחד עשר או עד ששה עשר
יום. באויר הכללי (טעמפעראטור) ובמעלת החום והקור, ובעוד
דברים שונים הנוגעים אל האויר, תלוי ההבדל בין אריכת זמן
הצום אשר האדם יעצור כח לשאת ולסבול מבלי הכנע תחת
ידי הרעב. גם מזונותיו של אדם אשר יזין בו את נפשו,
יסבו אותו להלחם זמן רב או מעט עם האיש המסוכן הזה
החוקר בערארד יספר כדברים האלה. אחד ממיודע
הנאמנים אשר ראוי לסמוך על דבריו הודיענו בשנת 1836
במכתבו אלי מיום 13 יוני כי בעיר מושבו סט׳ מארצעליןתמצא אשה אחת אשר ענתה בצום נפשה משך זמן 18 ירחים
תמימים; אנכי לא אביתי להאמין לדבריו וגמרתי לכונן דרכי
בעצמי אל קרית משכן האשה הזאת, ולהתחקות שם מפי אנשים
נאמנים אם אמת נכון הדבר, בבואי סט׳ מארצעלינה התחלתי
לחקור ולדרוש אדות הדבר הנפלא הזה, ואחרי כל דרישות
וחקירותי השונות אשר חקרתי ממקור לא אכזב נודע לי, כי
במשך שמונה עשרה ירחים, שתתה בכל יום אך צלוחית
אחת חלב ולא יותר, ואחרי עבור השמונה עשר ירחים האלה,
לא לקחה אוכל ומשקה במשך עוד חמשה ירחים רצופים. —
(המשך יבוא)חדשות שונותהחוקר הצרפתי ה׳ קלאמאנד המציא זה מקרוב סוללה
עלעקטרית חדשה, המעוררת זרם עלעקטרי חזק מאד יתר על
כל הסוללות והמכונות הנודעות לנו עד היום, — הסוללה הזאתהיא בנויה מן תיבות קטנות של רקועי פחים, אשר בתוכם
נמצא מתכות ממוזג (לעגירט) מן צינק ואנטימאן, התיבות
נפרדות זמ״ז ע״י מטליות הארוגות מן נעורת של פשתן (ווערג),
והן עומדות סדורות זו על גב זו בשני עמודים, על כירת
ברזל אשר יסיקו מתחתיו, בכל עמוד נמצא עד 60 תיבות
קטנות, וע״י חום הכירה יתעורר בהם זרם עלעקטרי כנודי
בטבע מתכות מעורב (טערמא עלעקטרי), אבל הוא חזק למאד
עד כי ישוה בערכו לכדי 3000 יסודות עלעקטריים זולתם
(טערמא עלעמענטע) המצויים ונודעים לנו מכבר, והחום אשר
יצטרך להם הוא פחות עוד מכפי שעור החום שהצטרכו עד
כה למכונה העלעקטרית של החוקר גראָמס, וגם החום עצמו
אינו הולך לאבוד, כי בפעולתו הוא מחמם את אויר הבית
כמו תנור המיוחד לתכלית ההסקה בביתבאמעריקא נתרבה בימים האחרונים כת גנבים הגונבים
מתים מתוך קבריהם, לא למכרם בבתי הנתוח לחכמת הרפואה
(אנאטאמיע) אשר התלמידים ונתחו שמה גופות המתים בכדי
ללמוד בנין האברים, אבל בכדי להשיג כסף פדיום מאת קרובי
המת ומשפחתו, אשר לא יחפצו כי מתיהם יושלכו כנצר נתעב
מבלי דעת מקום קבורתו, וע״כ יתנו להם מחיר פדיון, באופ
שהגגבים מחזירים להם בסתר מבלי דעת מי המה, ומקבלים
הכסף ג״כ בסתר, וכבר קרה אשר לקחו פדיון מת אחד מאת
יורשיו העשירים סך כ"ה אלפים דאללאר! וע״כ המציאו זה
מקרוב תחבולה חדשה לשמור את המתים מן הגנבים, כי בבית
הממונה לשמור את החצר מות העמידו סוללה עלעקטרית
אשר ממנה יוצאים חוטי נחושת מתחת הקברים, וכמעט יבוא
הגגב בלילה לחפור באיזה קבר יקשקש הפעמון בקול בבית
השומר, ע״י זרם העלעקטריבנפת מאנטובא באיטליא יצא הנהר פארוא מעל גדותיו
וישפוך את מימיו על פני כל ככר הארץ ההוא, בין רעפערע
וסערמידע הציפו המים י"ב כפרים שטוף ועבור עד כי התושבים
לא יכלו רק למלט את נפשם משטף המים הזדוגים, בתים רבים
פלו ונהרסו עד היסוד, וכל בהמות השדה נטבעו ומתו.הערה מאת המו״ללהשואלים מאתנו בדבר המכתב ממעזריטש שקבלנו
בגליון העבר הנה הגיעו לידינו מכתבים ממקומות שונים כי
הרב העמיד דבריו על ד״ת, ומעיר ראדזין קבלנו מכתב עם
כמה חתומים מעידים על אופן המכתב הראשון. ולאשר בעיקר
המעשה אין מכחיש, ע״כ אין לנו להתערב עוד בזה, כי
המשפט לאלהים הוא .וז״ל הש״ך בספרו גבורת אנשים (דפוס אמשטרדם דף י״ח).
מיהו כתב הרב בהג"ה שם וז"ל ומ״מ יכולים לגזור על כל ישראל
פלא לעשות לו שום טובה או לישא וליתן עמו או למול בניו או לקברו כו'
ובכל חומר שירצו ב״ד יכולים להחמיר בכה״ג ובלבד שלא ינדו אותו
עכ״ל. והוא מדברי ר"ת ומהרי"ק ובנימין זאב, אבל בתשוב" מהר"י ז' לב
שם כתב וז"ל וה״נ לא עבדינן ההרחקה שכתב ר"ת והסמ״ק ומהרי״ק לפי
שלא ראינו ולא שמענו בדורנו זאת ההרחקה, ואפשר דטעמא הוי משום
דברורות הללו חמירא להו ההרחקה מנידוי ושמתא, וכל היכא דלא כייפין
בשוטים או בנדויים וחרמות גם לא עבדינן ההרחקה: עכ״לבא הנה הרב החכם מוהר״ר יוסף יהודה ליב זאסניץ נ״י
עם ספרו השמש אשר בו ידובר נכבדות על טבע השמש
ופעולותיה כפי החקירות היותר חדשות בזמנינו, נקוה כי משכילי
עירנו חובבי שפת עבר ותומכי חכמה ידעו להוקיר פעולתו זאת
ולתמכו בידם הטובה.ש״ס בבלי וירושלמי ואלפסי
הננו נכונים להוציאם לאור בדפוסנו אי״ה בתבנית הש״ס והאלפסי
שהוצאנום לאור מדפוסנו בשנת תרי״ט על נייר טוב ויפה בכל הדרת הדפסה
כיד ה׳ הטובה עלינו.
הש״ס בבלי והאלפסי יודפסו עם כל המפרשים וההגהות ועם כל המעלות
שבש"ס ואלפס תרי"ט הנ״ל. ועוד נוסיף עליהם בעז״ה הוספות רבות ומעלות
רבות מאד.
הש״ס ירושלמי יודפס עם פרוש מספיק ומ״מ והגהות, וכל מסכת ירושלמי
תלוה על המסכת ההיא בש״ס בבלי
בעזרת ההמצאות החדשות למעשה הדפוס נוכל למכרם במקח מועט
מאד (עד כדי מחצית המקח אשר שתנו אז על הש״ס תרי״ט) ונחלקם ביעקב לחלקים
פרדים ע״פ פראנומעראנטין. וקרוב להתחלת ההדפסה אי״ה נודיע בפרטות את
תוכן עניני ההדפסה ההיא, סדרה, וזמנה, וקצב מקחה..
בשם כבוד ספרות ישראל וטובתה נבקשה נא את אחב״י: מי מהם
היודע איזה הערות הגהות ותקונים מגאונים קדמונים (אם בכ״י או מדפסים)
הראויים להוסיפם בש״ס בבלי וירושלמי או באלפסי ובמפרשיהם, יודיעם נא לנו
במהרה, ואת הראוי ונקריב אליהם, ולהמודיע תהיה צדקה וזכות הרבים יהי׳ תלוי בו.
דברי המדפיסים האלמנה והאחים ראם בווילנא
אדרעססע שלנו:
Вловъ и братьимъ роммъ въ Вильну.
W-we et Gebr. Romm in Wilna.מודעה למוכרי ספרים
זה מקרוב נשלם מחדש הש״ס בתבנית רביעית בוגן, בהוצאה שניה
ויכול כל דורש להשיגו ממנו, אם שסי"ן שלמים, או כרכים מיוחדים, גם גמרות
עבור ילדים, כרצון כל איש. — המקח עבור ש״ס שלם 12.50 רו״כ — וכן עבוד
כל כרך מן 25 כרכים, 50 קאפ׳. אב ווארשא
האלפסי עם כל מפרשיו והנלוים עליו התחלנו להדפיס בתבנית הש״ס הנ״ל
בתכלית השלמות וההדור, וכבר נגמר ממנו החלק הראשון, וכאשר יגמר גם
החלק השני נחל להפיצם בישראל, ואז נודיע גם פרטי ותנאי ההדפסה והחלוקה
אי״ה. — גם המקראות הגדולות עם ל״ב פירושים, בשנים עשר כרכים, שחסרו
זה זמן רב, השלמנו כעת עם תומם, ונכונים אנחנו לשלחם לכל דורש — מקחם
7.50 רו״כ, אב ווארשא .
כל הרוצה בש״ס מכורך ישיג חפצו באלה התנאים: אם בששה עשר כרכים
והיה מקחו, אם כולה עוד 50 ק׳ 6 רו״כ, בד ועוד שאגראן 5 רו"כ.
בד ועור פשוט 50 ק׳ 4 רו"כ .
ואם יאבה שיהיה הש״ס מכורך בי״ח כרכים, או בעשרים, ויותר יעלה
מקח הכריכה לפי ערך מהמקחים הנ"ל.
את כבוד האנשים הדורשים מאתנו ש״ס אחד, או כרכים אחדים נבקש
לסלוח לנו כי לא נוכל למלאות מבוקשם אם לא בהוצאה יתרה על חשבונם, יען במסלות
הברזל יחשב שלוח היותר קטן למשא שלשה פוד
המו״ל זוסמאן יעבץ ובנו ר׳ אברהם יעבץ
зуслау Лвицу въ Варшаву
האדרעססע
Susman Jawitz in Warschau.בעקאנטמאכונג
דיא אפאטהעקע מ׳ סאלטיקיעוויטש גראניצנע גאסע 10, איסט מיט איינעס
רייכען פארראטה פאן פרישע אפאטהעקער מאטריאָליען, אונד נאטירליכעס מינעראַל-
וואסער פערזעהן, אונד איזט אים שטאנדע אויף בילליגערן פרייז צו פערקויפען אלס
אללע אנדערע אפאטהעקען, ארצנאיי וואארען ווירד אום 50 פראצענט בילליגער
פערקויפט, אונד פאן דען מינעראלוואסערן 20 פראצענט. באיי גרעססערע בעשטעל-
לונג אויך 25 פ״ט בילליגער
B. Bukaty dzierzawca apteki M. Solitykiewicza
Graniczna N. 10 W Warszawie.מודעה
זה כששה עשר ירחים אשר עזבני אשתי
מרת רעכיל גאטוועטיר בת ר׳ נחמן יואל
וארנאטשינער ולא ידעתי מקומה ע״כ מבוקשי
מכבוד אחב״י שכל מי שיהא לו ידיעה
ממנה, יודיע לי על האדרעססא שלמטה
או להמו״ל הצפירה ולמצוה גדולה תחשב,
שנותיה לערך כ"ה שנים.
N. 25 משה גוטפעטער משוליעץאצל מעדיצין דאקטאר פראָקטישער
ארצט בוויען, אשר בביתו ידברו שפת
צרפת איטאלקית, וענגליש יקובלו שני
פענזיאנאָרע נערים או נערות ב״י גם
ללמדם לשונות שונות אם דרוש ידרש, או
מבלעדי זה, לפנות במכתבו אל
Dr. M. R. Obern Donau strasse 53
6 Stiege 1 St. Thor 58.נעתרתי לבקשת בני משפחתי להאריך
עוד זמן מושבי פה רוססיא ודורשי עצתי
במחלות אשר מוצאן מימי הילדות כמו
חסרון כח המוליד חלישת העצבים ומחלות
נשים (אימפאטענץ אונד גערווענשוועכע),
יפנו אלי ע״פ האדרעססא שלמטה וימצא
מזור ותרופה, ואלה אשר ברצונם שאבקר
אותם במקום מגוריהם בערים אחרות יודיעוני
בקשתם לכה״פ שבוע אחד מקודם על
מכתבים אענה לאיש איש ככתבו וכלשונו
ר״ל עברית אשכנזית או צרפתי אדרעססע
.Доктору И. Воллнеру
въ Кiевъ иа Пололь. Саская № 23.שאלות ותשובות
להחותמים על הצפירה בחו״ל, את המחיר
נקבל בכל פעם כפי הקודם, היום נחשב
מארק- 50 קאפ׳. והפלארין 89 ק'.
לה׳ א"ד בווארשא וח"ש בבריסק וכו׳, היו״ד
הוא מצוי ביד כל אדם, ולא היה מהצורך לנו
לשאול ראשונה את פי הרב בראדז'. ורק בענין
הלכה למעשה צריך עיון גדול, כמו שהראינו,
אל ירבע״ל מדוע לא חתם שמו, ואין אנו רואים
 בדברי הסופר הראשון דבר קלקלההרוצה לכתוב אלי יכתוב ע״פ אדרעססע
S. Slonimski in Warschau
Muranowska )Breite Mila( No 24.
S. Сонинскiй г. Варшава
Мурановская  24.