K
ברוסיא ופולין.
א
 השולח במוקדם לשנה 5 רו״כ.
כל לחצי שנה 2.75 רו״כ.
 לרבע שנה 1.50 רו״כ.
לביתר הארצות 20 פראנק. 
 באמעריקא 5 דאללאר.
AM
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. אל
דל ומבורה רחבה 10 קאפ׳. 
G-
י-
כתב עתי שבו ע חדשות
יוצא לאור אחת בשבוע, מאת
חיים זעליג סלאנימסקיעם גליון הבא תכלה השנה הזאת ותחל שנה חדשה למוציאי מכתבי העתים, ואז לפני כל מו״ל יהיו ספריו נפתחים
בראש השנה לפקוד במספר כל הבאים והיוצאים מן החתומים שלו, וכחנוני על פנקסו הוא עומד לבקש חשבונות רבים מכל
אלה אשר לא שלמו בעד העבר, ומצפה אל הבאים מחדש וכספם בידם לבוא בברית עמו, יעלה לפניהם זכר כל המעשים אשר
עשה ופעל בשעבר, ויבטיחם להרבות ולהגדיל עוד כהנה וכהנה, — אנחנו אשר כגורל כל מכ״ע העברים גורלנו, לא נתפאר
על העבר ולא נהלל את העתיד, אך כל חפצנו ותקותנו לעמוד ולהתקיים גם בשנה העשירית כמו בשנים שעברו אם יחזקנו ה׳
ונחיה לפניו, וע״כ אנו דורשים מכל הסוכנים שנשארו חייבים בעד העבר, כי ימהרו להשיב לנו את המגיע מהם, לבל נחדול
משלוח להם להלאה ואת הבאים מחדש נבקש כי יקדימו לשלוח כסף חתימתם אלינו, למען נדע מספר העלים אשר נוציא בדפוס
לבל נבוא במבוכה כמו בשנה שעברה, ואז שלום יהיה לנו ולכל הבאים אלינו בקוראי הצפירה.
המו״לתוכן הענינים דברי הימים. הצופה לבית ישראל - אמשטרדם
מינסק. זאקוב. טאפאלי. ביאליסטאק. מאסקווא.
חדשות שונות. הודעות. שאלות ותשובות.דברי הימיםקול המון במחנה הדיפלומאטים ועיני כולם נטויות לעיר
ברלין, אשר משם נפוצו על פני תבל בימים האלה שמועות
מפחידות ומרגיזות, כמו הגיע התור לממלכת אשכנז לפעול
חדשות ונצורות ולעשות מעשים כבירים ועצומים בעולם המדיני.
הנה כל מכה״ע, כלי השרת של הנסיך ביסמארק, המתפרנסים
מקופה של שרצים (רעפטיליען פאנד) הקבועה בעדם, כולם
כאחד יצאו חוצץ להוכיח באותות ובמופתים, כי ימי השלום
חוצצו גם רגעיו ספורות, וזולת זה לקחו לשונם לחרף מערכות
הממלכות הגדולות באייראפא, ולצעוק חמס עליהן על בגדם
בברית השלום. זה מקרוב סערת מכה״ע חמה יצאה נגד צרפת
אחרי כן דברו עתק בגאוה ובוז נגד ממלכת אנגליא עבור מעשיהבמצרים, אחרי אנגליא העבירו את רוסיא תחת שבט הבקרת,
וירעישו עולם בשאונם ובהמונם על הכנותיה אשר הם בדו מלבם,
ועתה שמו את פניהם אל אוסטריא בעלת ברית אשכנז. מה כל
החרדה הגדולה הזאת אשר חרד הנסיך ביסמארק על אוסטריא?
הן הקצף נגד שאר הממלכות קלע אל המטרה, להפיל עליהם
אימתה ופחד ולהכניע את גאונם ולהשביח את שאון רוחם
אולם מה חטאה אוסטריא, כי גם עליה עברה כוס? גם בדבר
הזה לא עלה ביד ביסמארק לכסות במשאון את מחשבות לבו.
וצופי העתים היודעים כל נעלם אשר מאחורי הפרגוד, יבארו
לנו בשפה ברורה את רעיוני ביסמארק ואת תכליתו וחפצו
הנה נודע כעת ברבים כי בשנת 1879 כרתה אשכנז ברית עם
אוסטריא לזמן חמש שנים, ובאשר קץ ימי הברית קרוב לבואלכן נחוץ הדבר להחליט אם לכרות ברית חדשה לימים הבאים
או להפיר הברית, או לכרות אותה באופנים אחרים. אין ספק בדבר,
כי ברית השלום עם אוסטריא נכונה ודרושה היא לחפץ אשכנז,
ומנויה וגמורה בסוד ביסמארק לא לבד להחזיק בברית הזאת גם
מן הוא והלאה, אך עוד לחזקה ולסעדה ולתת לה תקף ועוז
לעיני כל העמים והממלכות, אולם ממשלת אוסטריא כדרכה היאחוככת בדבר ומשתמטת מיום אל יום, על כן תאחז ממשלת
אשכנז בתחבולות שונות, לכוף הר כגיגית על אוסטריא למע
תשמע בקולה ופקודתה תשמור, זאת היא בל״ס מטרת מס
הערבערט בנו של הנסיך ביסמארק אשר נסע בימים האל
לה
במצות אביו לעיר וויען, וזה הוא תכלית מכה״ע אשר להממשלה
באשכנז, המכוונים את השעה לבקר את מעשי אוסטריא ולאמרכי רוח רעה שורה בינה ובין אשכנז. באמת רחוק רחוק הוא
החפץ מלב ביסמארק להפרד ולהפר בריתו עם אוסטריא. אך
כל ישעו וחפצו לכרות עוד הפעם ברית כזאת ביתר שאת וביתר
עז, ולא תהיה עוד כדבר סתר כאשר היתה עד היום, אך כברית
גלויה וחזקה, ולכן יחפוץ לערכה לפני הנבחרים בממלכתו, וגם
מאת אוסטריא ידרוש לערוך את ספר הברית לפני הנבחרים
לאשרו ולקיימו, הנה זה הוא חפץ ביסמארק. אולם על פי
חוקי הקאנסטיטוציאן אשר באוסטריא, הממשלה עורכת לפני
הנבחרים רק ספרי ברית ואמנה המטילים על העם משא הוצאות
חדשות; כן ראינו כי ספר הברית הברליני אשר על פיו נפל
הבל לאוסטריא למשול בבאסניא ובהערצעגאווינא ומשא הוצאותחדשות חוטל על העם, ספר הברית ההוא נערך לפני הנבחרים
באוסטריא ולפני הנבחרים באונגארן, ולולא החליטו אותו
הנבחרים כי אז עלה בתהו כולו. אולם ספר הברית מן שנת
1879 בין אשכנז ואוסטריא לא נערך לפני הנבחרים באוסטריא
ורק אז יוצע לרבים, כאשר תצטרך אוסטריא להטיל מעמסה על
שכם העם הוצאות חדשות או לבקש מלוה חדשה לצורך הוצאת
תנאי הברית הזאת אל הפועל, אך כל זמן אשר הצורך הזה
איננו, כבוד הממשלה הוא הסתר דבר והצנע לכת, ואיננה
זקוקה אל הפארלאמענט לגלות ולערוך לפניו את משאה ומתנהעם הממשלות. לנגד זה מכה״ע אשר לממשלת אשכנז מורים 
פנים שלא כהלכה בחוקי הקאנסטיטוציאן של אוסטריא, ומוכיחים
כי בהיות על פי ספר הברית אוסטריא מחויבת לצאת לקראת
נשק אם יקומו נגד אשכנז הממלכות אשר ממזרח וממערב (רוסיא
וצרפת), ואז תצטרך אוסטריא להוציא הוצאות כסף רבות
ועצומות לצרכי מלחמה, ע״כ העומד להצטרך כמצטרך דמיולכן החובה מוטלת על ממשלת אוסטריא למהר ולערוך את
ספר הברית לפני הנבחרים, יען ימי מלחמה ממשמשים ובאים
וצורך הוצאת חדשות יורגש בלי איחור. זאת היא סבת הרעש
הגדול אשר ירעישו כעת מכה״ע האשכנזים, אולם באמת אין
פחד מלחמה נשקף לאשכנז, ושקר הדבר אשר יאמרו מכה״ע
אשר להממשלה שם כי שונאי אשכנז ממזרח וממערב עתידים
בכל יום לקום ולפרוץ עליה פרץ, אך באמת כל חפץ ביסמארק
הוא לאסור את אוסטריא בעבותים אל קרנות ממשלת אשכנז
למען תהיה כפופה ומשועבדת לה לגמרי; הלא זאת מטרת
ביסמארק וזה מבחר הגיונו כל הימים למשול בכיפה על כל
האשכנזים, ואוסטריא נצבת לו לשטנה על הדרך המובילה אל
מטרתו זאת, לו יכול ביסמארק לכונן עוד הפעם אגודה אשכנזית
(דייטשער בוגד) ולהביא גם את אוסטריא בברית האגודה הזאת
למען תהיה בעניניה הפנימיים ג״כ תלויה מאת אשכנז, כי אז
בל״ס עשה זאת, אך באשר עת רצון זאת עוד לא באה. לכן
עכ״פ יחפוץ ביסמארק להכביד את עולו על אוסטריא בנוגע לעניני
חוץ אשר לה, וכאשר תהיה קשורה באשכנז במקצוע של עניני
חוץ, או אז אולי ילך ביסמארק מחיל אל חיל לשפוך את רוחו
על אוסטריא, ולהפריד בין האשכנזים והסלאווים והאונגאריםבאשר כבר הגיד פעמים רבות, כי רק כאשר תמשוך אוסטריא
את ידה מן האשכנזים ותאמר די בממשלת האונגארים והסלאווים
ותצעוד מצעדי ענק קדימה מזרחה, אז תשכיל ואז תצליח —
לכן יקרה ונכבדה בעיני ביסמארק הברית בינו ובין אוסטריא
ולכן שלח את מלאכו את הערבערט בנו לוויען, גם צוה על
מכה״ע המושפעים מאתו להטיל אימה ולדבר קשות ולחרוד על
אוסטריא הרדה גדולה
רבות מחשבות בלב הדיפלומאטים ולכל מעשיהם אשר המה
עושים מטרתם כפולה ומכופלת. הנה בארנו למעלה את תחבולות
ממשלת אשכנז אשר לא טובת אוסטריא היא דורשת, רק טובת
עצמה בבריתת ברית השלום; אך לא זאת בלבד, כי עוד
נסבות אחרות תמריצינה את ממשלת אשכנז להפציר כעת
באוסטריא לבוא עמה במסרת ברית השלום, הדיפלומאטים
האשכנזים ועל צבאם ביסמארק ראו לתמהון לבם, כי שר החיצון
באוסטריא ה׳ קאלנאקי, אשר היה לפני זה ציר אוסטריא בפ״ב.
הוא מתקרב אל ממשלת רוסיא באהבה ובשלום הדבר הזה
לא מצא חן בעיני ביסמארק, ויחשוד את אוסטריא בקנוניא עםרוסיא נגד אשכנז, ע״כ הרעיש את הרעש נגד אוסטריא; ומופת
נאמן על אמתית ההשערה הזאת הלא היא השמועה אשר באה
במכה״ע, כי מאז בא הערבעט ביסמארק לוויען ויקח דברים את
ממשלת אוסטריא נמוטו פעמי שר החיצון קאלנאקי, וקרוב קצו
לעזוב את משמרתו לאיש טוב ממנו, לאיש אשר יהיה רך כקנה
לעשות את רצון ביסמארק. הנה כן איל הברזל ביסמארק
מפליא לעשות, להמיר מיניסטערים ולשחק בהם כבצפרים
לא בממלכתו לבד כי גם בממלכות אחרות, ובכל מעשיו
ותחבולותיו תאיר לו ההצלחה פניה באופן מאד נעלה, כן עזר
לו כעת מקרה אחד להדביק אליו את אוסטריא, וזה הדבר:כאשר היה הקיסר פראנץ יוסף בטריעסט היה אחד מצעירי האי-
טאליאנים הלוהטים בשנאתם לאוסטריא, אבערדאנק שמו, מוכן
ומזומן להתנקש בחיי הקיסר ולזרוק אליו אבני אש וגפרית, אך
הצעיר נתפש בעוד עת טרם בצע את חפצו, ובימים האלה
חרצו השופטים משפטו משפט מות, וכבר נגמר משפטו ונתלה
על העץ הדבר הזה הרעיש כרעם בגלגל את לבות האיטאליא-
בים מהירי חימה, הנלהבים באהבתם לארץ מולדתם ובפרט
להנפות האיטאלקיות אשר ביד אוסטריא, הלא הם בני חברת
האיררעדענטיסטים, אשר אחת נשבעו לבלי לשקוט ולבלי לנוח
עד אשר תשובנה הנפות האיטאלקיות מאוסטריא לאיטאליא
יהנה קיץ בן חברתם „אבערדאנק" עורר מהומה נוראה בכל ארץ
איטאליא. כהר פרצים התקוממו כל בני חברת „איררידענטא״ואליהם נספחו כל איש אשר אהבת ארץ מולדתו מתנוססת בלבו
ויקהלו באסיפות וידפיסו מגלות ויקראו למהלומות, ויאספו
נדבות להקים מצבת זכרון בכל עיר ועיר להמומת אבערדאנק,
ובערים רבות פרצו אל בתי צירי אוסטריא ויעשו בהם שפטים ,
וגם נגד ממשלתם הם קוראים חמס ושוד, ואין מעצור לרוחם
ההולך וסוער כים נגרש בשצף קצפו. הן אמנם ממשלת איטאליא
חותרת בכל עז לעצור בעדם ולשים מחסום לפיהם, אולם קצור
קצרה ידה לעמוד נגד רוח העם, וכן רבה המהומה והמבוכה בארץ,
וחמת העם נגד אוסטריא וקשר בני חברת האיררידענטא,
הולכים הלוך וגדול, ומי זה יוכל להגיד מראש קץ תנועה גדולה
ונוראה כזאת אשר ינוע עם כולו, עם חפץ קרבות ונוח
להתפעל ולהתלהב כעם האיטאלקים? בחרדה ופחד תביט
אוסטריא על התנועה הגדולה הזאת, ובעוד היא מפחדת
לרגעים מפני חמת העם האיטאלקי, בין כה נוסף לה גם הפחד
מפני הממשלה האיטאלקית, כי באה השמועה במכה״ע עכא
No 290), כי שר החיצון לממשלת רוסיא ה׳ גירס. הביא
אתו לעיר רומא הצעה ערוכה וגמורה לכריתת ברית בין רוסיא
ובין איטאליא, ויערוך את ההצעה לפני שר החיצון מאנציני
והוא קבלה מידו לשים עליה עין, אך במהרה נודע הדבר להציר
האשכנזי היושב ברומא, והוא הניא לע״ע את השר מאנציני
מהחליט את ההצעה, הנה כל האותות האלה יחד המסו את
לב ממשלת אוסטריא ועזרו לביסמארק להטות את לבה אליווהלאה, וכבר בא במכה״ע „פעסטער ללאיד" חשבון צבאות
אוסטריא ומספרם ומספר צבאות אשכנז. מספרם יחד עולה
לערך 2,600,000, ומכ״ע הנ״ל חותם את דבריו לאמר: נגד
חיל כביר ועצום כזה לא תוכלנה הממלכות לעמוד בקשרי
מלחמה — אכן מי יתן ולא יבוא הדבר לידי כך לנסות את
הממלכות אם תוכלנה ללחום או לא!
(חוקים ומשפטים חדשים) שאלת היהודים התעוררו
מן התרדמה. בעיר המלוכה פט״ב בלשכת הגזית ששם סנהדרי
גדולה יושבים וחותכין את ההלכה, נמנו וגמרו אדירי הממשלה
שלוח צו אל פקידי עיר ועיר כפר וכפר אשר בכל רחבי רוסיא
ופולין, לשאת את ראש בני ישראל לפקודיהם, ועוד מאמר נכבד
נשמע שם בישיבה של מעלה, לאמר: אין לאל ידינו לפקח את
הגל של שאלת היהודים, זאת השאלה המסוכסכת שהיא ככוכבהמטעה את הספנים, עד אשר נדע מספר נכון, אשר בו נחזה
חזות הכל, את מצב היהודים ועסקיהם ומשלח ידיהם בארץ,
ומספר מפקד חדש זה יהיה כפרוזדור שבו תתקן עצמה שאלת
היהודים כדי שתכנס לטרקלין של חוקים וסדרים חדשים. דבר
זה שלח הועד במכ״ע ואנחנו הבאנו שרש דבר גם בהצפירה גליון
47, ועתה נשית עליו נוספות ידיעות חדשות המבררות ומלבנות
את הידיעה הנכבדה הנ״ל. בפקודת הועד בענין הנ״ל נאמר
בפירוש, לשאת את ראש בני ישראל בכל רחבי רוסיא בכלל
ובמחוזות המערב והדרום בפרט. והנה החלוקה הזאת לכלל ופרטתעיד כמופת נאמן, כי פקודת נשיאת ראש בני ישראל יש לה
קשר והצטרפות עם שאלת הפרעות והתלאות, והועד כונן לחקר
הנסבות אשר הולידו את הפרעות לכן צוה להתחקות על העני
הזה בפרט במחוזות המערב והדרום אשר שם התחוללו הפרעות.עוד באה השמועה במכה״ע (גאוויני (No 360) כי הועד
לפתרון שאלת היהודים לא יסתפק בסדר „כי תשא" לבד, אך
גם יכונן לחקר פעולות היהודים בכל ענפי המסחר וחרשת המעשה,
ובפרט בעסקי קבלנים ובעסקי הלואת כסף להאכרים. כן הננו
רואים כי רוח החיה באופני הועד ובכל מעשיו הוא המחקר
וההתחקות וההתבונות העמוקה על הליכות היהודים ועסקיהם,
ותקות צוררי היהודים כי הועד ישים לו לקו את הדעות הכוזבות
אשר יפיצו מכה״ע, תקותם זאת לשמחת לבבנו נהפכה להם
לאכזב, לכן מכ״ע „נאוואיע וורעמיא״ וכל סיעתו כובשים פניהם
בקרקע, ובחמה מסותרת ובשפה רפה יזכירו את כל השמועות
האלה, ובפרט את השמועה הטובה ע״ד ביטול החק נגד הרוקחים
אשר הבאנו בשבוע העבר. — מכ״ע סמאל. וויעסטניק מודיע
כי היהודים מעיר סמאלענסק שלחו מכתב בקשה אל שרי הסענאטויבקשו את הסענאט לבטל את איסור המסחר ביום הראשון לשבוע
ובשאר חגי הנוצרים, אך הסענאט השיב את בקשתם ריקם
בקשה כזאת שלחו גם פקידי הממשלה מססאלענסק, אולם גם
בקשתם לא עשתה פרי(ע״ד מצב המדיני של אחב״י ברוסיא). עלינו לשבח
למכ״ע „גאלאס" הלוחם מלחמת מצוה לטובת אחב״י באומץ לב
וברצון נמרץ העשוי לבלי חת, בינה יתירה מכתרת את מכ״ע
הנ״ל וברוך טעמו וכשרונו להפיץ באור המדע את כל הדעות
הכוזבות על אדות אחב״י ברוסיא, אשר מכ״ע המשטינים לא
ייגעו ולא ייעפו לקבוע בלב קוראיהם את הדעות ההן. באחד
ממאמריו האחרונים, מטייל מכ״ע הנ״ל ארוכות וקצרות במחקרי
החק הנודע מן החוקים „שהזמן גרמא" נגד מוכרי משקה היהודים
ותחת אשר מכ״ע המשטינים אין כחם אלא בפיהם לגבב דברים
ריקים מבלי אות ומופת, בין כה מכה״ע „גאלאס" אסף בחפנו
סימני מספר מחשבונות סטאטיסטיק המאושרים ומקוימים מאת
הממשלה, ובהם הוא משתמש להקהות את שיני הצוררים ולהורותם
לדעת, כי מן שנת 1871 עד היום, מאז נקבע סדר חדש בתרומת
מס מבתי משרפות י"ש, מאז ועד עתה נפחתה הכנת משקאות
חריפים בתחום ישראל לערך 8%, ותחת זה נתרבה ההכנה
מחוץ לתחום ישראל בער
62. מה יענו על זה צוררי היהודיםהתוקעים ומריעים בלי חרף כי מוזגי משקה היהודים ינחלו כל
ארץ רוסיא וירוששו את כל האכרים בעזר צנצנת יי"ש? היוכ
הצוררים לכחש בדבר אמת כזה אשר אין לחלוק עליו? מכ״ע
גאלאס לא אמר די במופת זה לבדו אך יגע ומצא ג״כ, כי רבים
חללי השכרות מחוץ לתחום מן חללי השכרות בתוך תחום של
ישראל כדי 178% בכלל הננו רואים, כי כל הדעות הכוזבות
ע״ד היהודים עולות בתהו כגעת בהן רוח החקירה והבקרת. מי
לא ידע מה גדול ונורא האשם התלוי עלינו ע״ד ההשתמטות
וההתעלמות מעבודת הצבא, ובפה מלא נוכל לאמר, כי מן כל
העלילות אשר יעוללו עלינו, העלילה הזאת היא האמתית ביותר
בערך אל שקרי כולן, בכ״ז כאשר נגה עליה אור החקירה והחשבון
במאמרו הגדול של החכם צבי ראבינאוויץ הנדפס לפרקים במכ״ע
„העברי הרוסי". נמוגה העלילה הזאת והיתה כלא היתה, ו
הוא בכל העלילות, וכן הוא בשאלת היהודים בארצנו לכלליה
ופרטיה, בכל פעם אשר תואיל הממשלה לקרוע חלונות בבית
האפל, אז סימני המספר הטהורים כבדולה יפליאו לצקת אור
ienck. יקרות על מחקרי ענינינו. מכ״ע אשר להממשלה בקיוב
מנה מספר בעלי המלאכות הנוצריםוהיהודים בעיר קיוב, ומצא כי מספר בע״מ הנוצרים הוא 3288
ומספר בע״מ היהודים הוא 1585, והנה בהיות כי מספר הכללי
של הנוצרים גדול עשרת מונים ממספר הכללי של היהודים, דבר
הלמד מזה כי ערך מספר בע״מ הנוצרים הוא רק 3 מן הכלל.
וערך בע״מ היהודים הוא 157 מן הכלל — וגם זאת לדעת
כי כל בע״מ היהודים בקיוב הם מנופים בעשר נפות, וכל אלה
שנטלו להם שם זה להיות להם הרשות לגור שם, כולם כבר הוכרחו
לעזוב את העיר כנודע.(מצב שאלת היהודים בפולין) גם במדינת מושבנ
צוררי היהודים מתלבשים במדת הרחמים ומקנאים קנאת האכורים
ומריבים את ריבם, ועמוד התיכון אשר עליו נשענות כל העלילות
והשטנות וכל ספרי יעלענסקי ובני חברתו, הלא היא העלילה
כי היהודים מתמלאים מחורבנם של האכרים, כקרן אורה בתוך
האפילה הזאת ראינו את המאמר הנכבד הנדפס במכ״ע „נאוויני"
(No. 360) ע״ד מצב האכרים במחוז ווארשא, בעל המאמר אוננו
מצדד לא לזכות ולא לחובת היהודים, והשקפתו איננה משוחדת
משום נטיה כלל לאהבה או לאיבה, אך ברוח חקירה נאמנה
ומצה עומק הדין ויוכיח כי מצב האכרים במחוז עיר מושבנו
וארשא הוא טוב ונעים ואין כמהו לטובה במצב האכרים ברוסיא
וגם בחו״ל— והנה עפ״י הסטאטיסטיק החדשה של מספר אחב״י
בפולין אשר הבאנו לפני איזה שבועות בהצפורה, ראינו כי
ווארשא ומחוזותיה הן מריבות ביהודים יותר מכל ערי פולין (וגם
מכל ערי רוסיא). ואם נבוא ונזווג את שתי התכונות האלה
את ריבוי מספר היהודים ואת נועם מצב האכרים בעיר מושבנו
בסביבותיה, אז נראה למדי כמה מוטעת היא הדעה שהיהודיםהם בעוכרי האכרים. — רבים מאחב״י בעלי נכסים במדינתנו
הבטיחונו עפ״י ידיעתם הבדוקה ומנוסה, כי לב האכרים אך טוב
להם, והם חפצים בבעלי נכסים יהודים אשר רובם ככולם משאם
ומתנם אתם בנחת ובאמונה, ורק במקום אשר יש מסיתים
חרשי משחיתים המשתדלים לסכסך את האכרים בהיהודים, רק
אז תצמח איבה ומדנים ירבו ביניהם לרעת שני הצדדים. כ
מודיע מכ״ע „וויעק" כי במחוז סובאלק קנו עשירי היהודים כבר
גדול, בו כפרים ויערי עץ, ועוד לא נטלו מהם האכרים את
חלקם, והיהודים קבלו ע״ע להתפשר עם האכרים, אך שם היתה
בל״ס יד מסיתים ומחרחרי ריב באמצע, והאכרים התעקשו ולא
אבו לבוא בדברים עם הבעלים החדשים מפני היותם יהודים
וכן הוכרחו היהודים לסלק את ידיהם מן העסק הזה אחרי איבוד
ממון רב. מכ״ע „סלאווא" מודיע במרירות, כי נכסי ווינצענטאוו
במחוז לובארטאוו נמכרו מאת הבאנק הפולאני להיהודי ערליכ-סטער במחיר 105,001 רו״כ. סופרי מכ״ע המשטינים „כי רוכלא״
הם חושבים ומונים את כל הכפרים אשר נמכרו בימים האלה
לאנשים יהודים, ובחמת קנאתם יקראו: „האדמה תקע מתחת
כפות רגלינו"! כבר הודענו לקוראינו כי הסופרת הפולאנית
הנכבדה, מדת עליזה ארזעשקאווא, כתבה מאמר סניגוריא
לישראל בלוח לשנת האזרחים הבאה אשר הוציא לאור העברי
ה׳ גאלדשמיט. ראש דברי המאמר הוא, שהשנאה לישראל
הקבועה בלבות רוב הנוצרים. סבתה רק חסרון ידיעה, כי לא
דעו הנוצרים את היהודים ואת תורתם ותלמודם ומדותיהם
ותכונותיהם הלאומיות, ואינם מתיגעים כלל ללמוד לדעת רוח
ישראל, אך יסתפקו במועט להכיר את יענקיל המוזג ואת מאשקע
החנוני, ועל פי הפרטים האלה הם דנים על הכלל. הסופרתהנכבדה הנ״ל היא מקיימת בעצמה את מוסרה הטוב,
עלינו
הודות לה ולפאר את שמה עבור יגיעה וטרחה לחקור ולדרוש
אחרי עניני דת ישראל ותורת המדות ומנהגים וכל הנוגע לחיינו
ולסדרי בתינו על כן היא דורשת גם מאת שאר הסופרים להקדים
הקירה לגמר דין, ללמוד לדעת את היהודים טרם יחרצו משפט
על אדותם. אולם המוסר הטוב הזה לא הפיק רצון מאת הגאז
ווארש׳ היו״ל בעירנו, ויצא לחלוק נגד הדברים הישרים הנ״ל
ולהוכיח בק"ץ טעמים, כי אפשר לדעת את היהודים ולהחליט
משפט על אדותם מבלי לדעת את דתם ואת מדותיהם בעיון ועל
פי חקירה, כי בענין זה לא המדרש הוא עיקר אלא המעשה?.
כמה כוזבת ומעו
זה הדעה הזאת, ראה נראה במכ״ע „פרזעגלאנד
קאטאליצקי". המכ״ע הזה ישב כעת לדין ויוציא משפט ע״ד
עלילת הדם, ומן רום כסא דינו השמיע משפט חרוץ זה:היהודים והנוצרים תועים כלם יחד בענין העלילה: היהודים טועים
באמרם, שאין אפשר שאיזה קנאים מקרבם יצטרכו לדם ילדים
נוצרים לצורך הדת, והנוצרים טועים באמרם כי על כל
ישראל תרבץ חטאת. אולם האמת מונחת באמצע, עם ישראל
כולו נקי הוא מחטאת דם, אולם אפשר הוא שאיזה קנאי יתעי
עלילה לעשות כתועבה הזאת. כן פסק מכ״ע הנ״ל אשר כו.
לגבוה לעניני הכנסיה הקאטולית. ומכ״ע „וויעק" בא וימלא
אחריו ויאשר ויקיים את המשפט החרוץ. מזה הננו רואים, מה
מאד צדקה הסופרת הנ״ל בדעתה, באמרה, כי כמעט כל העמל
והרעה יוצאים ממקור הבערות וחסרון ידיעה, אלו ידעו הצוררים
ידיעה כל שהיא את יסודי דת ישראל, כי עתה לא מצאו את
בם לפסוק הלכה זו, אולם הם מגששים באפילה מגודה, נכשלים
ומכשולים, הוטאים ומחטיאים.בקראקא אשר זה מקרוב נתן דופי קבל עם בתלמידיו היהודים
ואגב אורחא גם בכלל ישראל, ונגד דברי עמל ורשע ההם ערכו
אחב״י בקראקא מחאה גלויה, כאשר כבר הודענו לקוראינו
הצייר הזה, לפי הודעת מכ״ע הפולאנים, מתנחם על דבריו
ומשתדל לתקן את המעוות ולמחות כעב פשעו אשר פשע נגד
היהודים על לא חמס בכפם, ובא האות על זה, כי מן קופת
הצדקה אשר ממנה מפרנסים שני תלמידים הגונים המתלמדים
בחכמת הציור, צוה בעצמו לתת משען כסף לתלמיד אחד נוצרי
ולתלמיד ותיק יהודי הקופה הזאת נוסדה מאת אנשים נדיבי
לב לכבוד מאטעייקא ולמזכרת גדולתו, והוא בעצמו הבוחרבתלמידים הגונים ומוכשרים הראוים לתמיכה, ובבחירה הזאת
אשר בחר בתלמיד יהודי, ביטל בעצמו את גדופיו אשר חרף בהם
מערכות ישראל .
(ערב רב). רעה חולה היא בין משכילי אחב״י בכל
מקום ובכל זמן, הפרות חמדה וקלקלת השורה וההתרחקות אל
הקצוות, הנה מה טוב ומה נעים להתאחד בכל ארץ וארץ עם
בני העם היושב בקרבן, וכנס להתנוסס הוא לנו מאמר ירמיהו:
ודרשו את שלום העיר אשר הגליתי אתכם שמה והתפללו בעדה
אל ה׳ כי בשלומכם יהיה לה שלום, והדברים עתיקים. אולם
במדה זו אשר ההתקרבות וההתאחדות בטוב טעם ודעת דרושות
לחפצנו, בה במדה ההתערבות וההתבוללות וההתחקות כקופיםעל מעשי עם הארץ, הן מעוררות שחוק וגועל נפש
זאת נראה כעת בארץ בעהמען. מפאת אשר בני
בעהמען החלו להתלונן על היהודים בעבור אשר דבקו אל דרכי
האשכנזים זעומי נפש הבעהמען, לכן התחכמו צעירי ישראל
וייסדו בעיר פראג חברת תערובות, וכלם קימו וקבלו עליהם
לבלי להשתמש רק בלשון בעהמית לבד, ולהדבק בדרכי הבעהמים
ובמדותיהם ובכל ארחותיהם, אכן עי״ז היו לשחוק ולשנינה,
ושונאינו מוכיחים במופת זה, כי היהודים מחליפים כלבוש את
לאומיותם, תמול היו אשכנזים ובין לילה נהפכו לבעהמים נלהבים
ולוהטים, אמנם לו היתה ההתקרבות הזאת בשובה ונחת לאט
לאט, מבלי השתקעות ומבלי ביטול עצמם לדעת, כי אז עלה
חפצם בידם להפיק רצון מאת הבעהמים. אולם הפרזת המדה
היא שאור שבעיסה המעכב.(היהודים והפולאנים באמעריקא) כאשר החלה
תנועת היציאה לנער המוני יהודים מארצנו לאמעריקא, כתב
אחד המכ״ע הפולאנים מילתא דבריחותא, כי רק אז יצליחו
היוצאים אם כל אחד ואחד מהם יקח אתו אציל או אכר פולאני
לאמעריקא למען יוכל להתפרנס ממנו שם, כי כלל גדול הוא
אין בני ישראל מתפרנסים זה מזה, והנוצרים באמעריקא אינב
מסוגלים לזה ליהנות מהם — כן התלוצץ מכ״ע אחד. ועתה
הננו קוראים במכ״ע קוריער ווארש׳ כי באמת נעשו היהודים
והפולאנים אגודה אחת באמעריקא, ומצא מין את מינו וניעור
ואל הקולוניות אשר נוסדו בעד היהודים באו רבים מפליטי
הפולאנים הנוצרים, והיהודים קבלום באהבה ורצון וימכרו להם
את כלי מחדשתם, ויאחזו הפולאנים בעבודת האדמה והיהודים
החזיקו באמת הרוכלים, אחריות הידיעה הזאת על מכ״ע הנ״להצופה לבית ישראלכאשר אין כליון חרוץ בהטבע, ואין בכל מלוא רוחב היקום
אשר תחת השמש יצור גדול או קטן אשר כליל יחלוף ויעלה בתהו,
ורק את פניהם ישנו ותמונותיהם כלבוש יחליפו, כן גם במערכי
לב האדם ובמעלות רוחו מראש מקדמי ארץ עד אחרון על עפר
יקום, אין בהם אבדון וכליון, אך הליכות עולם להם ודרך נתיבתם
אל מות. כל הגיון ודעה, כל משפט ומנהג אשר לפי השקפה
ראשונה נחשוב כי זכרם כבר אבד מן הארץ, באמת כחומר ביד
היוצר המה ביד הזמן, והאמן הנפלא הזה עשה להם פנים
חדשות ויחדש כנשר נעוריהם, אולם בשרשם ובמקורם לא נשתנו.
גרעין זרע יצמיח עץ רם ורענן יפה ענף ונושא פרי מגדים, בכל
זאת בכולם יחד משרש ועד ענף, בכל ציץ ופרח, בכל עלה
ופרי, מסתתר כה הגרעין הראשון. כזאת נחזה גם במטעי רוח
האדם מאז ועד עתה, מגרעינים קטנים יצמחו אלונים רמים
יענפיהם ישתרגו יעלו למעלה, ונזרם אשר יציץ על ראשם נחפה
בירקרק חרוץ ובפרחי חמד, לפעמים רוח סערה כקש תשאם או
הכורת יעלה עליהם ויגדע קומתם, אולם המה מעפר אחר יצמחו
ונצר חדש משרשיהם יפרה, כי בכל היקום שוררת תמורת נצד
וחליפות עדי עד ואין כליון למו, הטבע והתולדה (געשיכטע)
לא עקרות הנה ולא תעמודנה מלדת, זאת היא חוקה אחת ומשפט
אחד לשתיהן. בראותנו את הפרא שאיננו מן הישוב איך הוא
מתגבר על שונאו לרצחו נפש ולקרעו כדג למען התענג על דמו,
אל נא נקצוף עליו בחפזנו, אך נזכור נא כי גם אנשים העומדיםעל מרום מדריגת ההשכלה, קורעים כדג איש את רעהו — אפס כי
יעשו זאת באופן אחר. סיפור בריאת האדם המסופר בתורת
קדשנו הוא כראי מוצק לכל דברי ימי עולם. כל קורות אדם
וחוה, עץ החיים ועץ הדעת, החטא הראשון, חיי עצבון וקין
הבל, כולן עוברות ושבות לעינינו בתמונות שונות. חק אדיר
ואיתן מושל בנו, אשר על פיו מקרי העתים אחדים הם ויש קשר
אמיץ ודבק טוב ביניהם, וגם בהעתים אשר למראה עינים יתפרץ
רוח האדם מן המצר ויגביה עוף למעלה למשכיל ויעשה חדשות
ונצורות אשר לתפארת ולגאון הם לנו, על כן במשוש ובקול רנה
ותודה נקרא: האח, תקופה חדשה החלה בקורות הימים! גם
אז אם רק נפלס מאזני משפט ונבחן ונחקור את מעללי העת,
אז נראה כי רוח עועים שפוכה עלינו ועל מקסם כזב נשמח,והתקופה החדשה אשר נראתה לנו בהשקפה ראשונה היא קנקן
חדש מלא ישן. לכו חזו מפעלות האדם אשר בהם יתפאר הדור
האחרון, הלא המה: מתן חוקה אחת ומשפט אחד לכל האזרחים,
חופש ודרור לכל האמונות והדעות, גאולת העבדים והאכרים,
ועוד כהנה וכהנה פעלים נשגבים אשר נגמרו ונעשו בכל המועדים
הטובים אשר הגגה ההשכלה חג למנצח על שגיון, ותחצוב קבר
לאולת ורשעה, ועל חרבותיהן נטעה דגל דעות נכוחות וישרות
טהורות וחדשות. אולם כל זאת רק למראה עין, אך אם נעמיק
חקר ונתבונן אליהם, אז נראה כי הדעות והתקונים החדשים הם
הוטר מגזע הסדרים והחוקים הנושנים, כי חוק להתולדה היא
לבלי לזרוע אל קוצים, וכל דבר אשר יצא ממנה לא ישוב אליה
ריקם ולא יחדל מעשות פרי, לא נתקו המוסרות וכבלי ברזל ולא
נמסו האסורים מעל ידי העבדים, רק מחומר אחר נעשו היום
לא נכבו מוקדי אש אשר עליהם נשרפו היהודים וכל „הבניםהכחשים" בגרמניא בימי הבינים, רק בתמונה אחרת תבער האש
הזרה ההיא. לא נפל הקיר המבדיל בין האזרחים במשפטי המדינה
רק מטיח תפל אחר חוקם הקיר המבדיל על מכונו, וגם משפטי
האינקוויזיציאן לא חדלו, אפס בפנים חדשות הם יוצאים לפעלם.
ומי כעם ישראל מופת חי וקים על כל האמור למעלה?
קול הזמן מתהלך ברחבי דברי ימי ישראל. קול קורא: מה
שהיה הוא שיהיה ומה שנעשה הוא שיעשה ! הקול הזה נחבא
מעט מפני רעש גלגל הזמן והתקונים החדשים, אולם בשפל קול
הטחנה נשמע קול זה ברמה מסוף העולם ועד סופו, פרעות
ותלאות עלילת דם, משפטי אינקוויזיציאן, וכל ילדי יום
הנולדים לנו חדשים לבקרים, ישיבו אחורנית את צל מעלות הזמן.
אכן לא עליהם נטיף היום את דברינו, רק על חזון אחר אשר
נחזה בו זקנה ובחרות, שלג שיבה וטל ילדות. החזון הזה הלא
הוא שריפת התלמוד אשר ראה נראה גם היום, רק בתמונואחרת. מי האמין לשמועה, כי בני הדור הזה אשר לבם קפא
בקרה ולא יחם מאש דת, כי גם המה ילבשו קנאה כמדם נגד
דתנו וספרי קדשנו? מי האמין, כי אנשים כראהלינג וכמארר
אשר זה חפצם לעקור את הכל, כי גם הם יבעירו אש זרה לשרוף
את התלמוד בלהט קנאתם? אמנם את אשר לא פללנו ראינו
היום; נוסף לשאלת היהודים ברא הזמן בריאה חדשה, את שאלת
היהדות, נוסף להאנטיסעמיטים קמו נגדנו אנטי-תלמודיסטים:
שטעקקער בבערלין, האלובעק בוויען, ראהלינג בפראג, סמיטה
באנגליא, לוטאסטאנסקי ובראפמאן הצעיר בארצנו, כל השעירים
האלה יחד התלקטו והתלכדו ויערכו עצים על המערכה לשרוף
את התלמוד בהבל פיהם, ורבים קלי ראש ודלי דעה אשר מקרבנויצאו הם עוזרים על ידיהם. בדברי הימים יסופר לנו, כי כאשר
העלו את החוקר „הוסס״ על הבמה לשרפו חיים, וירא איש אחד
מבני עמו מקושש עצים וזורקם על המערכה למען השתתף במצות
הקרבת קרבן עולה זה, אז קרא החוקר הנעלה בהמון רגשותיו
 הוי בערות קדושה! (Sancta simplicitasl ). ובקול הקריאה
הזה נכון גם לנו היום לקרוא אל בעלי תאות התקונים ואל
מחרפי התלמוד אשר הרימו ראש גם בקרבנו. מה נשתנה הזמן
הזה לרוע מכל העתים אשר עברו עלינו! אז בעת אשר התאבב
גאות עשן מעל מוקדי ספרי התלמוד בצרפת ובאשכנז, אז לא
היו בקרבנו בוגדים אשר יוסיפו עצים לאש, אז היתה החובה
הקדושה מוטלת על אבותינו גנון והציל את אוצר דתם וחכמתם
מכף שונאיהם, אולם היום עלינו החובה להתאזר עוז להציל את
דתנו, לא מכף צוררינו לבד אך גם מלביא וליש אשר בקרבנוהנה על כן כדבר בעתו נחשוב את ניבו הנאוה של אביר
המטיפים יעללינעק, אשר הרעיף טל לקחו על דבר היהודי התלמודי
דער תלמוד-יודע), ודבריו הנעימים יצאו לאור בחוברת מיוחדה.
הן אמנם לא נראה בהם דבר אשר יאמר עליו ראה זה חדש הוא,
בכל זאת הוצק חן ויופי עליהם ובקסם תפארתם יקחו כל לב
כי זה כבוד חכמים ויתרון הכשר דעתם להטעים ולבשם לפאר
ולרומם, דברים עתיקים וללבב בהם את לבנו. לא נפזר תהלה
ליעללינעק, כי דבריו הם תהלתו, לכן נלקט מהם צרור פרחים
אשר נדע כי יתענגו עליהם הקוראים, ה׳ יעללינעק עטר עטרה
לדרשתו את המקרא היקר והנעלה: ומי כעמך ישראל גוי אחד
בארץ (שמואל ב׳ ז׳ כ״א), וזה פתח דבריו: „הן עם בני ישראל,
מפוזר בארצות ומפורד בין העמים ומדבר בכל ארץ כלשון העם
היושב בקרבו, בכל זאת ישראל גוי אחד הנהו, אגודה אחת
קשורה ומשולבת פנימה, לכן נפלא הוא העם הזה ואין כמוהו
בין העמים, פזורו ואחדותו, פלגות חלקיו ויחודו, נפלאים המה
ולא יבינם החכם בחכמתו והחוקר בחקירתו, אמנם לא בזאת
בלבד נבדל ישראל מן העמים, כי גם במלחמותיו ובנפתולי
אלהים אשר יתפתל עם שונאיו, גם בתלאותיו ובצרותיו הוא
יחיד ומיוחד ואין כמוהו בין כל משפחות העמים. איה איפוא
עוד עם אחד בארץ הנתון לחרפה ולבוז, לקלון ולגדופים כבני
אברהם יצחק ויעקב? כל הקדוש לו, כל המרום ונשא בעיניו
כל גדוליו מימי קדם, כל חכמיו מימי הבינים. כל מאשריול משורריו וחוקריו וסופריו בעת החיה כולם
בעת החדשה,
לחרפה ולקלסה, למשל ולשנינה בפי שוטניו. אולם מן כל שבעי
קלון וחרפה אלה, עשר ידות בנאצות וגדופים להספר הרם והנעלה
אשר העמידוהו לתלפיות ויכוננוהו הבונים במשך חמש מאות
שנה, הלא הוא הספר אשר כתבו קהל חכמים וחוקרים, קהל
אנשי המעלה וקדושי עליון, אשר רבים מהם העלו את נפשם
כעולה כליל על מזבח אהבת עמם, הספר הזה הלא הוא ספר
„התלמוד", כל אשר בדו מלבם כסילים ורשעים כוזבים ובני
בליעל. כל בדי כזב אשר הורו והוגו מלבם כולם הוטלו למשא
על התלמוד, כולם יסופרו מאיש לאיש על אדותיו. הבערות
והרשעה והשקר אמרו לדבק טוב ויתקשרו קשר נגד הספר הזה
ולא ייגעו ולא ייעפו לנבל את זהרו ולגדע את קרנו ולהשפיל
את כבודו ולהוציא עליו את כל הות לבם; וכמו לא די לנו
בכל אלה. והנה לדאבון לבנו גם רבים מאחינו בני ישראל
אשר טח מהשכיל לבם, ילכו שולל אחרי המלשינים ומפיחי כזבים,
ובאולתם הם נכונים להסגיר את התלמוד לידי שוטניהם, לכן
עצור במלין לא נוכל, וגמרנו בנפשנו לצאת אל המערכה להציג
לפני קהל הקוראים את היהודי התלמודי ואת כל שיחו ושיגו
את דעותיו ואת הגיוני לבו״החכם יעללינעק עושה כמנהג רבנינו בני הדור הישן, הוא
נועץ את סוף התלמוד בתחלתו ומדבר ברחבה על אדות התחלת
התלמוד (קריאת שמע ואחדות ה׳) וסוף התלמוד (לא מצא הקב״ה
כלי מחזיק ברכה לישראל אלא השלום), ומה נעים לקחו זה!
עין יעללינעק הצופיה והחודרת חדרי סתר תמצא בחיק שתי
ההלכות אשר בראשית ובאחרית, את כל ההגיונות הנעלים אז
עליהם העולם עומד, בקרב ההלכה הראשונה ימצאו אוצר כל
יקר ופנת יקרת לעניני הדת ועבודת אלהים, ובקרב ההלכה
האחרונה יתגלה לעיניו אור בחיר המאיר לישראל נתיב בענינימדינה ובתורת האזרח בארץ. ראש דברי התלמוד הוא לקח
טוב ונעלה, כי יש אל אחד כביר ונאור, אל עולם אשר השגחתו
פרושה על כל העמים ועל כל הברואים, והוא שם את ישראל
לממלכת כהנים וגוי קדוש ללכת בדרכיו ולהדבק במדותיו
לעשות צדקה ומשפט, טוב וחסד כל הימים. וחותם דבריו
הוא ברכת שלום לכל בני אדם בארץ —. היהודי התלמודי הוא
אוהב שלום ורודף שלום, לא יחרחר ריב ולא יעורר מדנים, לא
יסכסך איש באיש עם בעם ובן דת זו בבן דת אחרת, לא יפיח
כזבים ולא יוציא שם רע, וכדבורה המוצצת עסיס מפרחי חמד
כן ימוץ היהודי התלמודי צוף דבש למודי אמת ונכוחה אהבה
ושלום מן ספרי התלמוד אשר בהם יהגה, אחרי אשר הורה
החכם יעללינעק בשפה לנאמנים את חין ערך הדת והשלום
בהתלמוד, הוא חותם את דבריו לאמר: „התבקשו ממני להציגלפניכם את כל יקר התלמוד ואת כל תפארת גדולתו? האעבירה
לפניכם 2208 אנשי התהלה ואוציא במספר צבאם ולכל איש
ואיש בשם אקרא, ואתאר את כל תכונותיהם הנעלות למען תראו
את שפעת סגולות התלמוד חכמיו וחוקריו. הגיונותיו ומועצותיו
והמון למודיו ומשליו אשר אין מספר ואין חקר למו? הדבר הזה
נשגב הוא ממני ולא אוכל עשותו, אך זאת אגיד לכם
בצדק אמרו קדמונינו, כי התלמוד הוא ים גדול ורחב ידים, הים
הזה נשקף לעינינו בגאון הודו, אך עינינו לא תוכלנה להקיף את
כולו מסביב, בעמקי מצולתו ראה נראה אותות חיים ותנועה
חזקה ונמרצה, שם תזהרינה פנינים יקרות אשר בנקל ימצאם
הצולל במים אדירים אלה, ועל פני הים ישוטו אניות שיט קלות
קטנות מעולפות בדגלי מחנה יהודה ממראה תכלת נושאות
2208 רועי אבן ישראל הלא הם עטרת תפארתנו לעיני כל
העמים ולכל הדורות אשר יבינו וישמעו, כי כל אשר יגעו ומצאו
המה בטורח גדול ואחרי שגיונות רבים, כל למודי האמת וכלי
הדת והחיים. כל החיל והחוסן הרוחני הזה יאצר ויחסן באוצר
התלמוד, על סולם דברי הימים עמים רבים עולים ויורדים
דור הולך ודור בא, אך ישראל עם לא עז הוא לעולם יעמוד
בסלע איתן בקרב ים זועף, כי ה׳ אלהיו עמו וכבודו חופף עליו״דברי החכם יעללינעק ראוים להכתב אש שחורה על גבי
אש לבנה, בהחכם הזה נראה בינה יתירה בדברי ימי ישראל,
הוא ישכיל ויבין כי רק באוצר תורתנו ודברי ימינו נמצא צרי
ומרפא לפצעי לבבנו, ידברו תועי רוח מה שידברו יבטלו את
כל ידיעת דברי ימינו בשאלת „מה יועילנו זה״, או יאמרו „לכשאפנה
אשנה״. המה לא ידעו רוח ישראל. המה לא יבינו את סוד
המאמר „אם פגע בך מגוול זה משכהו לבית המדרש״. דלי
רעה ההם לא ידעו מה נחוץ לנו המדע, וראשית המדע הוא „דע
את עצמך", ורק אז נוכל לפלס את מעגלנו אם נדע מה היינו
ומה אנחנו עתה, עם אשר אין לו „עבר" רק „הוה״, לא „אתמול
רק „היום" הוא איננו ראוי לחיות על פני האדמה. הוא איננו
ראוי להקרא בשם עם, והפתאים ההם יאמרו להוריד את ישראל
לדיוטא התחתונה הזו! הם אומרים לחתום את ספרי דברי הימים,
ולא ידעו כי רק המה יוכלו לחזקנו ולנחמנו ולשובב את נפשנו
הנהלאה.נראה צוררים שונים, צוררי היהודים וצוררי היהדות, שריפת
היהודים ושריפת התלמוד, מילטאן האנגלי אמר „ההורג אדם
רק נפש הוא חובל וממית עצם שכלי. אולם המבטל בפועל או
בבקרת שוא ספר טוב הוא חובל את השכל בעצמו״. ואנחנו
כזאת נוכל לאמר גם על מהרסי הדת וצוררי התלמוד, אשר מחוצה
לנו, ואשר רבו גם רבו בקרבנו פנימה, האנשים האלה ירבו
להשחית ולחבל יותר מכל צבא היחפים ומכל מפוצצי החלונות
וקורעי הכרים והכסתות גם יחד ובפה מלא נאמר כי הלכות
התקונים רעות בעינינו מהלכות חובל ומזיק אשר תמו זה מקרוב
כחסדי אלהי ישענו. הנה שוט שוטף כי יעבור ישום ויחמוס
ויכאיב רק לבות אנשים יחידים, יגיד דמעות מעיניהם וימחץ את
כשרם, לפעמים הדמעות לא ימחו והפצעים לא ירפאו, ולפעמים
מהו הדמעות והפצעים ישובו למרפא, אך לא כן הרס הדת
וחורבן האומה, המה בכיה לדורות ומעוות בל יוכל לתקון. עדמתי תועי רוח לא יבינו זאת ויבואו בקרדומות ויתנפלו על התלמוד?
היודעים המה כי „מן פארי העמודים (פיראמידען) ההם אלפים
שנה נשקפים עלינו״, והם באים ומתחככים בכותל זה להנאתם
כהוכא ואיטלולא? ומי ומי הזועמים על ברית קדש? בזכרוננו
עולים כעת דברי שיללעד המתלוצץ על המבקרים החדשים לאמר:
הם מטפסים ועולים כעכברים על פטישו החזק של הענק הערקו-
לעם, איזה כומר צרפתי אשר גוו מדוכא ביסורין ולבו לב שפן,
הוא טוחן הרים בסברא ומוכיח שאלכסנדר המוקדני היה מוג לב
בארנבת, ומלמד חולה במחלת השהפת אשר נשמתו פורחת
בראש חוטמו הוא דורש דרשה ומסביר סברות על אדות הכח
והגבורה. והאם לא נוכל לשאת את המשא הזה גם על מבקרי
התלמוד, המכרכרים כרכורים על קב הקטע, ומבלי רגש דת
„וריתחא דאורייתא בלבם, הם באים ואומרים איש איש בסגנוג
של לודוויג הארבעה עשר „השלחן ערוך אני הוא ולא אחר״קוראינו יודעים איה ומתי החלה התנועה הזאת הפרועה לשמצה,
ואחרי כן שקטה, ונשמח על הפרישה כאשר התעצבנו על הדרישה,
והנה עתה יצאה עוד הפעם סיעה של בני אדם עזי פנים וחבורה
שכולה סריקין ושלחו מקרבם גדי מקולם אשר בשם „בן ציון" יכונה,
וזנב הלטאה מפרכסת ומטילה אבק ומבלבלת את הדעות בספרים
הכתובים דוקא בשפת רוסיא; ואנחנו אמרנו, בטח יבואו כל
סופרי העתים ובפרט המדברים אל העם רוסיש ויטפחו על פניו
של בן ציון, ויקברו קבורת חמור את הצעת התקונים, ומה
ראינו עתה? לדאבון לבנו קראנו באחד ממכה״ע ההם מאמר
בקרת, מאמר מודה במקצת הטענה של בן ציון, אבל גם המקצת
הזאת היא די והותר, ומה לי קטל כוליה מה לי קטל פלגא? אך
הבדל מצער יש בין הפריצים והערומים (ראדיקאליסטים ואפפאר-
טוניסטים), הפריצים רוצים לעקור את הכל בפעם אחת, והערומים
אומרים לחסר ממנה טיפה טיפה; למה״ד, לתלולית זו שלעפר, מי שטיפש מהו אומר מי יכול לקצות את זו. מי שפקח
מהו אומר הריני קוצץ שתי משפלות היום ושתי משפלות למחר
עד שאני קוצץ את כולה — וכמו חיזוק לדברינו הננו רואים
במאמר סופר אחד במכ״ע הנ״ל. הוא מאריך פה ולשון על חכמי
התלמוד אשר לא הבינו את השיטה הלאומית (השיטה הזאת
בצורתה הזרה אשר הלבישוה הפאנסלאוויסטים ומהם קבלוה
בעלי הדמיון בקרבנו, היא הרכבה שאינה קולטת בישראל לא
בעבר ולא בהוה) לכן הסירו את ישראל מעם (1?) ובא האות
על זה, כי בימי חנוכה הקילו (הא נברא והא תיובתא?) ואת
ימי הפורים (אשר לדעת הסופר החריף הזה רק מילתא זוטרתא
כל ענינם) רוממו למעלה. הנה אין בלבנו להתוכח עם הסופר
הזה, כי כלל גדול לנו „ליגמר אינש והדר ליסבר״, ובהכלל הזה
שכה הסופר הנ״ל — אך זאת נשאל: האם עתה בעת אשר
ישראל טובעים בים, בעת אשר הרוחות הרעות והמחבליםוהמזיקים יתמרמרו אלינו מכל עבר. בעת אשר עלינו לעמוד על
המצפה ולהקהל ולעמוד על נפשנו. עתה תבואו גם אתם נמהרי
גדופים ותאבי תקונים, לשלוח יד חומסת באוצר קדשנו, לשים
למדמם חלקת מחוקק ולעקור כנה נטעו אבותינו בדם לבם ובמוח
עצמותיהם? עתה בעת אשר הדור הצעיר הולך ומתרחק מן הדור
הישן ונפשו יבשה אין כל, והדבר נחוץ לחבב עליהם תורה מורשה
וידיעת התלמוד ודברי הימים, עתה בעת אשר רב החומר ביד
היוצר ומקום רחב ידים פנוי לפני הסופרים לפעול הרבה במאמריהם,
לחמם את הלבבות ולקרב את הנפרדים, עתה הנכם צוברים
טיט ורפש לזורקם על פני התלמוד, לאמר על חכמיו ומיסדיו
כי הם הסירו את ישראל מעם, ועוד דברי כזב ותהו כאלה?
הנותנים אתם דין וחשבון לעצמכם מטה שאתם עושים? קראו
את דברי החכם יעללינעק, הפכו והפכו בהם, ואם יש רגש
בלבכם. אז יחוורו פניכם מכלימה, בראותכם כי יתרון לדבריו
על דבריכם ביתרון האור מן החשך, או אז אולי תשובו, אולי
תדומו סלה, ותהיה לכם דומיה תהלהאמשטרדם, יען קראתי במכתבי עתי הצפירה, אשר כת
האנטיזטימיטים פלסו להם נתיב גם בעיר
אמשטרדם, מצאתי נכון וראוי להודיע בשער המעשה שהיה פה,
כי התעורר אחד מהנוצרים להוציא מגמתו לפעלו, ולהראות
שנאתו נגד היהודים, אבל נחל בוז וקלון, וזאת לאות כי לא
יוסיפו חיל לפחת בלב ההמון שנאה וקנאה נגד העברים.
במו״ש העבר 29 לחודש כסליו, כאשר בבית המשחק
גמרו המחלקה הראשונה, יצאו אנשים אחדים עברים מבית
המשחק, לבית הקאפי׳. כדרכם תמיד, ולא נתן אותם שומר
הפתח לבוא הביתה, בפקודת איש נוצרי אחד מתושבי העיר
אשר לא יחפוץ שיבואו שם העברים. בעת הוא יושב שמה
ויהרו האנשים על שומר הפתח, ויאמרו הלא רשות לכל איש
אשר תעודה בידו לבוא בכל עת שיחפוץ הביתה ואין לך חוק
ומשפט להניא אותנו ללכת שמה, וידחפו אותו בחזקה מן הפתח,
ויבואו שמה, וכאשר ראה איש הנוצרי זאת הרה אפו עליהם
וישפוך עליהם בוז וקלון בחרי אף, ויאמר הלא מהנכון וראוי גם
פה לעשות לכם כבארץ אוסטריא, והרהיב בנפשו עוז לפקוד
להוציא האנשים מהבית, מבלי הבט עליו כי עשיר הוא,השיבו חרפתו אל חיקו, ויפרוץ ביניהם ריב ומדון, עד כי באו
שוטרי העיר להשיב המנוחה על מכונה, ויודע הדבר לאדון הבית
הג׳ ווערטהיים כי עברי הוא, ויבוא בעצמו, ובפקודתו הוציאו
הפאליצייא את הנוצרי מן הבית בבוז וחרפה, וינחל גם מאחדים
מהם מכות נאמנות. — ואין אחד מהנוצרים אשר בא לחלוק עמו
חלק כחלק את החרפה והקלון אשר הנחיל, כי פה חוק ומשפט,
שווי זכיות, מבלי הבדל דת, ומבלי יתרון איש על רעהו, כה
יסתמו פיות משטינינו ומקטרגינו בכל ארצות תבל, ולא יוסיפו
לדאבה עוד
ארי׳ ליב גראדצקימינסק. מנהיגי בית הספר הנוסד בעירנו למלאכה ולראשית
למודים, מנהליו ומפקחיו, ובראשם ראשי מיסדיו ה׳
וויינגעראוו, דירעקטאר הבאנק, וה׳ הנהלעס הרב מטעם הממשלה
חגגו בשבוע העבר (5 דעקאבר) את חג השנתי, הוא תום השנה
השלישית מאז הוסד הבית הזה. שלש שנים כי עברו על בית
הספר מאז ראה אור וחיים, אות ומופת היא כי עוד יראה זרע
ברכה ויאריך ימים. הן שלשת השנים הראשונות היו שנות ערלה,
ככל דבר אשר ראשיתו מצער; מעתה תקוה נשקפה למנהיגי
הבית הזה, כי יעשה פרי הלולים.
לפני שלש שנים, בשעה שעלתה המחשבה על לב ראשי
המיסדים, להציל נפשות בני עניי עירנו הטובעים בים צרה
מאפס מעשה ותכלית, מה עשו? נועצו לב יחדו, וירדו ונעצר
קנה בים זה, וברבות הימים עלה בו שרטון, ועליו נבנה כרך
גדול, מפעל יקר ונעלה, בית הספר הזה, אשר הנהו עתה
משגב לנערים עניים, אליו ירוצו ונשגבו, כי לכל בואיו תקוה
נשקפה, כי בימים יוצרו לא ירעבו ללהםפנקס חשבון השנתי לשנת 1882 פתוח עתה לכל קורא
בו. והנה רואה בו כי המתעסקים הוציאו בשנה הזאת, מהכנסת
הבית, לצרכיו המרובים סך 3920,56 רו״כ, ומזה לכלכלת
הנערים הרעבים סך 1602,64 רו״כ, מלאכת הנערים של שתי
המפלגות, חרשי עץ (שמספרם 14) וחרשי ברזל (שמספרם 58)
הביאה פרי על סך 949,51 רו״כ אחרי נכיון ההוצאות ע״ז שעלו
1850,39 רו״כ. יראה הקורא כי 198 נדיבי לב הביאו נדבותיהם
בשנה הזאת 2088,24 רו״כ, וכן 252 נדיבים על נדיבות קמו
לתת מלחמם, יום יומים גם שלשה ימים בשבוע, לתלמידי בית
הספר אשר אוכל נכרת מפיהם.
מכל אלה שתים למדנו. א׳ כי הבית הזה עומד עתה הכן
4
נשען על עמודים חזקים, ואוהל התורה והמלאכה הזה בל יצען
כל יסע יתדותיו לנצח. ב׳ כי רבים מנכבדינו החלו להכיר את
נחיצות בית ספר כזה לבני ישראל ברוסיא, ומי יתן והתעוררו
גם ערים אחרות לדאוג לצאן אדם הנפרשות ונפזרות בהן.
והננו מברכים מקרב ולב עמוק את נדיבי עירנו, וכן נדיבי
ערים אחרות, כן אלה התומכים רק בכסף, וכן אלה המצרפיםגם השתדלותם לנדבתם, כי יחזק ה׳ את לבם גם לימים הבאים
יוסף ברילל
זאקוב (פאדאליען). — שפרה עלי להודיע בשערי „הצפירה"
הנעלה את תום ויושר לב הגראף Bpoxовcki, האדון
הזה הלה את חליו זה כמה ימים, והתנוססה בקרבו רוח נדיבה
לעשות טוב וחסד לפני אל עליון רופא חולים, וברוח נדיבתו
זה לא שכח גם עניי היהודים, ושלח לעירנו ולעיר סילאבקאוויץ
הסמוכה לנו לכל אחת חמשים רו״כ, לקנות עצים ולחלק בין
עניי ישראל, אשר לא דבר קטן הוא בעירות קטנות כאלה,
מידו היתה הרוחה לרבים מבני העניים למצוא מחסה מכפור
וקרה בחורף, יגמול עליו אלהים כפעלו הטוב ויוסיף ימים על
ימיו, כעתירת כל בני עירנו, ובתוכם אני הכותב
אברהם ברען (יליד האטין)
טאפאלי כפר במחוז ביאליסטאק. — עיר מולדתי „סוראשז״
(במחוז הנ״ל), עיר מצער ההיא יושבת על נהר
„נארעוו" ואנשי המקום לרוב מתפרנסים בכבוד ממסחר העצים
ההולכים ברפסודות לדאנציג, כמעט כלם בעלי כיס ולא נמצא
שמה דל ואביון. ואף כי קראתיה „עיר מצער״, אך לריב ומצה
תתהרה את הקהלות הגדולות.זה כשנה תמימה פרצה מחלוקת בעיר הנ״ל בעד איש אחד
שלקח הגבאות ביד חזקה, ועוד לא שככה גם עתה לדממה
יריבו וגם יקראו למהלומות בביהמ״ד, ואין מתעורר לתקון הביהמ״ד
אשר רק אחד הוא, וקירותיו נוטים לנפול, לא ישימו לב על
הרב הישיש הרועה אותנו זה כמה בשנים, ושכרו רק 3,50 רו״כ
לשבוע, ובשכר מועט כזה לא יספיק אדם כל צרכיו, ומה גם
כי עליו לשלם בעד דירתו, ולקנות עצים להגין מקור החורף
לכהפ״ח נחוצים לו 6 רו״כ מדי שבוע בשבוע, האם לכם לאכול
מעדנים ולהרב די לחם יבש: למה ידל כבודו בעד פת לחם?
ובפרט כי יש כסף מהכנסות „מכס הבשר" ואין עליכם לבקש
ממקום אחר, על הדברים כאלה אין איש שם על לב, רק על
כבוד הגבאות וכו' כלם בעלי דעות.
מרדכי ארי׳ פרייפעלדמעיר ביאליסטאק. הודיעו לנו כי שקר ענה הסופר בהמליץ
גליון 40 על הח״ק דשם, כי אחד מיחידי
סגולה הלך ברחוב בשעה 3 ופתאום נפל לארץ וימת הרופאים
צוו שישכב כ״ד שעות, אולי נותרה בו נשמה, ובניו האיצו
בהרופאים לתת רשיון להשיבו לאדמתו ביום ההוא, כל זה שקר
וכזב, כי המנוח הנ״ל לא נקבר עד למחרתו בי
נה 11, ובטרם
חובל לקברות הובאו הרופאים שנית ויחליטו כי מת הוא וניתן
לקבורה, והדבר ידוע לכל תושבי עירנו אין ספק בו, רק הכותב
בדא הדברים מלבו להוציא רבה על הח״ק דשם ולא במשפטמאסקווא, י"ב טבת תרמ״ג, כבוד ידידי המשכיל החב
השלם מ׳ יהושע מז״ה הי״ו
הגיעני מכתבו מווארשא, בימים האלה ימים של צער
אשר הנני כאיש נדהם, מהאסון והשבר הגדול אשר השברתי
בגזירת נורא עלילה ית״ש, בלקחו ממני את מחמד עיני. אם
הבנים עקרת ביתי הרבנית ז״ל מרת דבקה בת הרב הגביר
הנודע למשגב בצדקת פזרונו בישראל מו״ה משה צייטלין משקלאוו,
ממשפחת הגאון השר ר׳ יהושע צייטלין זצ״ל, בת חמשים ושתים
שנה, ועלתה למרום והובלה לקברות ביום א׳ לסדר ותאמר רבקה
קצתי בחיי, כ״ג מרחשון. אחרי מטתה הלכו, ונהרו המון אדם
רב מאד. מספרים צדקותיה וחסדיה, ונעימות דבריה עם כל
אדם, ורוב חכמתה לתת לכל איש ואיש עצה ההוגנת לו, ורבים
כן שלמים שאלו עצות מפיה. — ועל שדה הקברות הספדנוה
כהלכה לפי כבודה, אנכי ובני היקר הרב השלם משה יצחק שי׳
ומאז ועד כה עולמי חשך בעדי, ייטיב ה׳ ולא יוסיף לדאבה
עוד, ויהפוך אבלנו לששון, והוא טרף וירפאנו יך ויחבשנו
ומיומים יחיינו ומיגוננו ישמחנו, אמן.
מלא ה׳ כל משאלותיך, וכל עצתך יפיק לטובה, כברכת
ידידך שוחר טובך לעד, ומצפה לישועה ונחמה.
 חיים ברלין הופ"ק הנ״לחדשות שונות(גליון מכ״ע יקר למאד) המכה״ע היוצאים באנגליא, ובפרט
הנדפסים עם ציורים ותמונות שונות בכל ימות השנה, זה דרכם
מאז ביום חג הלידה (ווייהנאכטען) יתעסקו עוד איזה שבועות
או ירחים מקודם בעלי אומנות ומלאכות שונות, לפאר ולהדר
את הגליון היוצא ליום ההוא בתפארת ציורים נפלאים ותמונות
מצבעים שונים יקרים למאוד. להיות למתנה לכל החתומים על
המכ״ע ההוא בשנה הזאת, ועתה הנה הודיעו כי המכ״ע היוצא
לשבועות Graphic, הוציא בדפוס את הגליון שלו במלאכה
גדולה ונפלאה, אשר ההוצאות עליו עלה לסך 21000 ליטרא
שטערלינג!
(פעולת אור העלעקטרי על הצמחים ועצי השדה). החכם
זיעמענס הנודע בבחינותיו הרבות שעשה בסגולות העלעקטריצי-
טעט על הצמחים, הודיע זה מקרוב מה שהשיגה ידו בנסיוןגדול בענין הזה, החכם הנ״ל הכין לו שתי מנורות גדולות
עלעקטריות, אשר חוזק אורן היה כדי 4000 אבוקות ידועות
במדתן, ויוצאות בכח מכונת הקיטור של ששה סוסים, המנורה
האחת תלה בגן בית הצמחים גבוה המכוסה בגג של זכוכית
ומחומם ע״י תנורים מוסקים, ובתוכו היו מיני אילנות נושאי
פירות, שטח הגן היה 4,50 מעטער מרובעים. ומנורה השנית
תלה על עמוד גבוה להאיר עוד שני בתי גנים נמוכים, ועל גן
אחד גלוי באויר על פני השדה, שם היו זרועים מיני דגן שונים,
המנורות האירו עליהם בכל לילה מימות השבוע, חוץ מיום א׳
שהמכונה בטילה ממלאכתה, ומצאו בנסיון כי הצמחים המוארים
גדלו והצמיחו הרבה יותר במהירות מכפי טבעם. הפירות
הממהרים ביותר לצאת ולהתבכר. היו מיני כרשינין (יאגאדען),
אח״כ נתבכרו האבטיחים (מעלאנען), אחריהם מין לפת כרוב
(ברוקווא), ולבסוף יצאו בכורי הענבים, ובערך הזמן הזה עלו
על פני השדה המוארה באור עלעקטרי גם שבולת החטים בגובה
 כדי אמה אחת עד שהתחילו לגמול פרחים, תחת אשר על פני
השדה במקומות אחרים לא הגיע גובה שבולת החטים אפילו
לחצי אמה. והנה המכונה הקיטורית לא היתה פעולתה רק
בלילה לאור העלעקטרי בלבד, כי כל היום היתה מלאכתה
לעבודות שונות אחרות. ומצא לפ״ז בחשבון שהוצאות המכונה
לאור העלעקטרי בכדי לגדל צמחים שלא בזמנם. הוא אך מעט
מזער בערך(הטעלעפאן בקרקע הים) כבר נודע התחבולות אשר
המציאו בימינו ליורדים בנבכי ים להעלות משם עניני חפץ או
לתקן מלאכות שונות בקרקע הים, כי יעטפו את ראשיהם
במעטפה מתוקנה, הסוגרת את הראש מסביב עד הצואר לבל
יכנסו המים, וע״י קנה הלול רך וארוך של קויטשוק, היוצא
מן המעטפה עד שטח המים למעלה אל עץ קטן הצפוי על המים,
הוא לשאוף רוח ולהתמהמה תחת המים כמה שירצה, במעטפה
קבועים שתי זכוכיות למול עיניו. למען יוכל להביט ולראות
בתוך המים על כל אשר מסביב לו, והנה עתה הוסיפו עוד לחבר
אל המעטפה טעלעפאן, למען יוכל הצולל לדבר מעומק הים
עם הספנים או ההולכים בשפת הים. הנסיון בזה נתאמת זה
מקרוב ע״י בחינות שונות, ואחד האינזענירים אשר ירד בקרקע
הים דבר עם ההולכים על שפת הים במרחק 600 האיארדס
אנגלייםלהחכם מוהר״ז היילפערן נ״י
לא נוכל לדקדק עם הרמב"ם ז"ל ולבקש ממנו שידע מכל הידיעות
שנתפשטו אצלינו היום, כי כן הוא אומר בעצמו בס׳ המורה גם על חז״ל „ולא
תבקש ממני שיסכים דבריהם עם כל מה שהגיע אלינו וכו'. לפי שהחכמות
היו עדיין חסרים בימיהם״, וע״כ מה שנתן הטעם (הל׳ גניבה פ״ט) על
ולא ימוד לאחד בימות הגשמים ולאחד בימות החמה מפני שבימות החמה החבל
מתקצר, צ״ל באמת „מתארך״. ואולם המתנצל בעדו לומר שאיננו רק מעות
סופר בדבריו. הוא ללא אמת, כי בדומה לזה מצינו אצלו שם גם על מה
שאמרו (ב״ב פ״ט) ולא יטמין משקלותיו במלח, לפי שהברזל מעלה חלודה
וממעט משקלו, וזה אינו, שכפי הנודע החלודה היא הרכבה כעמיית הכבדה
יותר מהברזל עצמו שהולידו, אבל הטעם הנכון בגמ' הוא משום אבן שלימה
דכתב רחמנא ובימי הקדמונים היו שוקלים באבנים. וטבע האבנים הממונים
במלח הוא להיות מתרככים ונפרכים מעט מעט, כנודע
המו״לידיעה אחרונהאחרי גמר הגליון הזה נשמעה דעפעשע מארץ צרפת, כי
שר וגדול נפל היום בצרפת! איש התהלה וגאון חכמי מדינה
גאמבעטטא נאסף אל עמיו, אחרי מחלה כבדה אשר
תקפתהו במקרה ותבריעהו בדמי ימיו, בן ארבעים ושתים שנה
לדאבון לב בני עמו אשר נשאו עיניהם אליו, וקוו ממנו גדולות
ונצורות, ומבחר תקותם ירדה שאולה כאבידה שאינה חוזרת
על הידיעה הנכבדה הזאת עוד נדבר בגליון הבא הודעה
כעת יודפס בדפוסי ס׳ הקדוש שפתי כהן על התורה, מהרב החסיד המקובל מגורי
האר״י מו״ה מרדכי הכהן זצוק״ל, מצפת, ואור תורתו האיר בארם צובה יע״א. פשטים
נחמדים ונעימים וסודות ליודעי דעת דרך האמת, וגימטריאות מחודשות פרפראות
לחכמה, נדפס ראשונה בשנת ש״ע לפ״ק, ושנית בשנת ת"ן לפ״ק, וכעת הוא יקר
המציאות, ונדפס כעת בכל יופי והדור בהשגחה מעולה, ויחולק ע״פ פרענומעראנטין ע״י
איש נכבד בר אוריין, והכל מסייעין לדבר מצוה
וגם נדפס כעת בדפוסי ספר שירי תפארת בשש חוברות, להרב המליץ
הנשגב. המבאר הנעלה, כבוד מוהר״ר נפתלי הירץ ווייזיל ז״ל, המפורסם בשיריו
שירי קודש, המלאים יראת ה׳, וספור מעשי ה׳ ונפלאותיו ביציאת מצרים, ומתן
תורה, והמפורסם אינו צריך ראיה
יצחק גאלדמאן מדפיס בווארשאגלוי לכל סוחרי ספרים
אשר זה מקרוב יצא ע״י לאור ס׳ שבילי עולם אזיא ואפריקא, להחכם ר״ש
בלאך ז״ל, ג׳ חלקים, כלול בהדרו, גם ס׳ בינה לעתים בשני חלקים, כולו יפה.
ובקרב הימים עתידים להתחדש כמותם עוד שלשה מאורות גדולים, חדושי הרשב״א
שלש חמש ושבע שיטות, גם ס׳ מבחר החשבון להח׳ לטבלא אשר זכותו לקוח
בידי לצמיתות מידי המחבר, דרשו את הס׳ האלה בהוציאם בבית אוצר הספרים אשר
לי תמיד, גם ישיגם כל מבקש בווילנא אצל המדפיסים ראם
No 17 שמואל אייזיק פעשעם, ווארשא נאליווקע
S. A. Pesches, Nalewki No 17.הנני להודיע בשער בת רבים, כי הכינותי בעז״ה מסחר עם בתים תפלין
ומזוזות, רצועות, גם קלף טוב ומהודר לכתיבת ס״ת, מקח הבתים היינו קטנים מעור
כבשים מקחם 5 זהובים בעד כל זוג, וגדולים 6 זהובים ומעור עגלים כמה מינים
ממקחים שונים היינו ממקח 7 עד 12 זהובים שהוא הטוב המובחר, גם יש לי בריסקער
סארט בתים הטובים ומהודרים מאד, כל הנ״ל אמכור בעד המקח השוה לכל, ואקוה
כי אפיק רצון מכל הסוחרים אשר יעשו עמי חוזה ויסחרו עמי. — גם הנני להודיע כי
סיפר מהיר במלאכתו מלאכת כתיבת סת״ם אני ויוכלו לעשות עמי חוזה גם בזה וכבר
הפיקו רצון ממני כמה וכמה בע״ב אשר כתבתי ס״ת בעבורם
No 31 בית המכחר יסדתי ברחוב פראנצישקאנער בחצר וויניווקעס
איטשע פינקעלשטיין סופר סת״ם מווענגראוועמאלה המקבלים מידי הצפירה והמגיד „בהקפה" אבקש לשלם לי המגיע עד
עד היום, ואשוב לתת גם להבא בהקפה, ולהיות סוכן נאמן גם להחתומים וגם להרב
המו״ל, ומאלה המשלמים לי בטובם בהקדם ייטיבו חסדם לעשות כן גם לשנת 83
וישאו ברכה מה׳ — מהיום הנני סוכן גם על „העברי". מחירו א׳ רו״כ לרבע השנה
והחפץ בו יפנה אלי
יצא לאור על ידי סיפור נחמד „סוף גנב" נעתק מאשכנזית לעברית ע״י שלמה
ליב בלאנקשטיין, מחירו 8 קאפ׳ או בחליפין על ספרים אחרים, ולהשיגו גם אצל
המעתיק
כל הספרים הנקובים בשמותם ומחירם ברשימות מו״ס הגדולים בפה או במכתבי
העתים העברים ישנם להשיג מידו במחירם הקצוב ברשימות המכ״ע. גם ספורים
נעימים בשפת זארגאן, הן מידי בווארשא והן לשלוח על הפאסט לערים באמונה וזריזות
בעז"ה כידוע למכירי ומיודעי
No. 8 נחמיה צבי טשערנאוויץ, ווארשא ברחוב דזיקא בחצר טייטעלבוים
Х. Паршовичъ, Варшава Лзикая № 8.טרישקי (מחוז שאוועל) זה ארבעה עשר ירחי עמל אשר עזבני בעלי והלך לעיר מעמעל,
עוזר הקאמיסיאן דשם נסע להאמבורג (בטח לבוא לאמעריקא), ומאז עקבותיו
וב
שמו משה דוד „לאחינסקי" או „בלום" יליד ווילנא,
לא נודעו, ואלה המה סימנ
כתו הייט ולמד זאת בריגא.
תיו שחורות, מלא
שנותיו כבן כ״ד, קומתו ממוצעת, שע
אנא אחי בני עמי! חוסו ורחמו נא עלי, אם ימצאנו איש יודיעני ע״פ האדרעססע
צירע בת ר׳ שלמה
ובעל הגמולות ישלם לכם כפעלכם
למטה,
הכותב ומעתיר בעד האשה העזובה חיים שלום בהרב מ״ר שרגא ראבינזאהן
Сr. Попелини Лнб.-рол. Х. д. Ваввицу манму Цушу въ м. Гришкамъ.
 
כ
* הודעה
אגענטור אונד קאמיססיאנסגעשעפט
 מאריטץ מאור אין טריעסט.
ניממט אן אויפטרענע פאן אין אונד אויס-
לאנד פיר איינקייפע אללער זארטען קאלא-
ניאל אונד באקאלי וואארען,
אונד
פריכטע פרישע אונד טראקקענע, גי
מעדיצינאליען אונד דראגען מיט ביליגסטי
צור צייט שטעהענדען פרייזען, אונד מאכ
נאך אייניגער ווידערהאלונגען דער אויפטרע
מאנכע ערלייכטערונגען אין קרעדיט שטע
לונגען. בעריכטע אונד נעטהיגע מוסטער
עט. אויך
ווערדען נאך פערלאגגען געז
איבע.
בעהמע אללע פערקויפע, קאמיססיאנען
אונד בערזען אויפטרעגע, געגען רעעלע אר-
טיקעל וויא געטריידע אונד נאך פערהאנד-
לונג פארשוסס געגעבען.
מיינע אדרעססע איזט:
Moritz Mayer in Triest, Oesterreich.איש צעיר לימים היודע על בירין שפות:
עברית, רוסיש, אשכנזית, צרפתית ובריטאנית
עם כל יתר הידיעות הנחוצות, ואשר ידו
רב לו גם בתלמוד יבקש לו פה הוראות
שעה או בית להתעסק בו כל היום.
החפץ יפנה אל אדרעססע
Варшава, Мурановская 13. кв. 43.אתכבד בזה להודיע כי יש תחת ידי
סקלאד מתמצית חומץ (עססיג אסענס)
מפאבריקען מובחרים מח״ל מן 80 עד 100
גראד ויכולים לעשות מן א׳ קווארט 40
קווארט חומץ טוב בטעם וריח גם אתי
התמצית הזה כשר לחג הפסח בהכשר
הרבנים גדולים מח״ל אשר יכולים לסמוך
עליהם בלי חשש פקפוק ומיחוש כלל, והרוצה
להשיג פרובע ישלח א׳ רו״כ על אדרעס שלי.
С. З. Кучинскiѣ.
въ Влоцлавекъ губ. Варшавскזאדא וואססער פאבריק מיט, באללאס
בילליג צו פערקויפען, טווארדע שטראססע
No. 93 וואהנונג No 25, דארט איזט אויך
איין אויספערקויף פאן קרימסקי שמוישען
בילליג.שאלות ותשובות
לה׳ קליטשעווסקי, קבלנו, לה׳ א״ז סווירינאווסקי.
אנו שולחים כסדר ולמה לא ישיג, לה׳ נ׳ פישמאן
אהן ישאל ללומדים
שלחנו לו 43 שנית, לה׳ הירשזו
שבעירו ולא בהצפירה, למאיר גאלדשמיד בלי חתימת
הרב לא נקבל.אדרעססא שלנו
редактору газ. ГАHEOHPA
З. Слонинскону Варшава.
S. Sioniinski in Warschau.
Dzika No 253.