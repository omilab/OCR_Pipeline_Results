M
ברוסיא ופולין.
השולח במוקדם לשנה 5 רו״כ.
 לחצי שנה 2.75רו״כ. 
 לרבע שנה. 1.50 רו״כ.
ל ביתר הארצות 20 פראנק.
באמעריקא 5 דאללאר.
AA
מחירו באשכנז: 
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מידעות:
מכל שורה קצרה 5 קאפ׳.
ומשורה רחבה 10 קאפ׳. 
נאמכתב עתי משמיע חדשות
בקרב עם ישרון, מכל הדברים הנוגעים בעניני המדינות.
יעות העולם והטבע.
דברי חכמה ומדע, יד
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים, ירושלים, שווינצאן. אוורא
ניעזין. הצופה לבית ישראל. דמיונות מאת נ"ס.
חדשות שונות. הודעות. שאלות ותשובות.דברי הימיםקול המון במחנה העמים המאהאמעטאנים, קול חוצב
להבות אש-דת קורא בכח מקצה אזיא ועד קצה אפריקא, וכמעט
כל מעריצי מאהאמעט תקעו כף ונוסדו יחד להחלץ חושים ליום
נקם ושלם, נגד הכפיר האנגלי הדורך ברגל גאוה על ראשיהם
זה מאות בשנים. השנאה לאנגליא כסער מתחולל תתגעש בקרב
לבות כל מאמיני מאהאמעט, על כן מאז נצמר הקעדיוו מושל
מצרים אל האנגלים ויהי בידם כחומר ביד היוצר, מן היום
ההוא סר צלו ואבד נירו; ולנגדו ראש הקנאים ערבי פחה אשר
לבו כלב האריה למלחמה נגד האנגלים, הוא השליט בכל ארץ
מצרים, על פיו יצאו ועל פיו יבואו כל עניני המדינה. את
העטרה הזאת לא לקח לו ערבי פחה בעצמו, הן נראה כי בימים
האלה בהתאסף ראשי עם בעיר קאהירא, להמתיק סוד כדת מה
לעשות לקדם פני הרעה, גמרו אומר כולם פה אחד כי אין
להקעדיוו חלק ונחלה בארצו, עקב אשר בגד בה ויסגירנה ביד
האויב, אך לערבי פחה לבדו מגני ארץ, ובו יבטח העם כי
הוא בגבורתו ובחכמתו יעזרהו ויפלטהו מיד שונאיו. באסיפה
הזאת נקהלו באו כל פנות העם ורבי המדינה במספר שלש מאות
וחמשים איש, וביניהם התנוססו הנסיכים קרובי הקעדיוו, גדולישרי הצבא, ראשי פקידי המדינה, כהני הדת, סוחרים אדירי
העושר ובתוכם ג״כ ארבעה יהודים, ומלבד גדולי מצרים באו
שמה גם כן מלאכים מסוריא ומתימן, מערב ומפרס, וכל הקהל
הגדול הזה כרעו ברך לפני ערבי פחה, ויקראו לפניו אברך
וילבישוהו בגדי נקם תלבשת, ויחבשו כובע ישועות בראשו
כמשפט צאצאי מאהאמעט, גבורי מלחמת הדת, שרי האמו
המאהאמעטאנית ישלחו לערבי פחה עזרם מקדש, וממעקק-
יסעדוהו, ואורחות ישמעאלים וערביים אשר הקשיבו רב קשבממרחק, עולים מדי יום ביומו בקול רנה ותורה ובהמון חוגג אל
מחנה ערבי לעזרת אחיהם בני אמונתם. מכל זה עינינו לנכח
תראינה, כי הניצוץ הקטן של סכסוכי מצרים היה למדורה
גדולה ורחבה, ולא במצרים לבדה אך מסוף עולם המאהאמענ-
טאני ועד סופו מתחוללת סערת נקמה ומלחמה, ומי יודע אם
לא תפרוץ מלחמה כללית בין איתני תבל מצוקי ממלכות
הנוצרים והמאהאמעטאנים, ואם לא יעלה החזון הגדול. מלחמת
נושאי הצלב, כאוב מארץ לעינינו בימי המאה הנוכחית, אשר
קוינו לשלום ולסבלנות בין בעלי האמונות השונות?
ממלכת תוגרמא יצאה מגדרה ותודיע את חפצה לצאתבחרבה נגד בעלי הפרעות במצרים, ולהקים שם את השלום
והמנוחה בלי עזרת ממלכה אחרת, אולם עוד מים רבים יעברו
בתעלת הזועץ טרם יצאו צבאות התוגרים לפעלם בארץ מצרים.
מיום אל יום ירחב הפרץ בין אנגליא ובין תוגרמא, והנן נצבות
במערכה אשה מול רעותה, תוגרמא תצעק חמס נגד מעשי
האנגלים במצרים, וכפעם בפעם תערוך מחאותיה לפני הממלכות
ולפני אנגליא בעצמה; אולם הממלכות לא תשיבנה דבר על
המחאות ההן, והאנגלים עושים את מעשיהם במצרים כתמול
שלשום. בפעם הזאת כאשר החלה תוגרמא ג״כ להכין א״ע
למלחמה, ותפקיד את דריוש פחה למצביא הראשי על צבאותיה,
קראה אנגליא תגר ותערוך מחאות. אולם כמשפט מחאות
תוגרמא כן גם מחאות אנגליא, לא מעלות ולא מורידות הצירהאנגלי הציע לפני ממשלת תוגרמא שני תנאים אשר על פיהם
תתרצה אנגליא להתאחד עם תוגרמא, והם שממשלת תוגרמא
תוציא ספר גלוי (מאניעפעט) אשר בו תתן את ערבי פחה למורד
ולבוגד. ושתמסור את צבאותיה תחת השגחת המצביא האנגלי
הגענ׳ וואלעסלייא. אולם כהתנאי הראשון כן גם השני זרים
לרוח תוגרמא ולא תאבה לשמוע להם, ותחת זה תבקש היא
תנאים אחרים מאת אנגליא. להצר צעדי צבאותיה ולפרוש רשת
ליד מעגלם במצרים. מכתבי העתים המדברים בשם הממשלה
בשם דעת הקהל באנגליא, דורשים בחזקה מאת הממשלה לבלי
להשגיח על יציאת תוגרמא מגדרה, מכה״ע „טהיימס" יאמר: 
„אין כל ספק שמשפט וצדקה להממשלה להשליך אחרי גוה את
הצעת תוגרמא שבאה לאחר זמן. כל העם האנגלי כאיש אחד
חברים מסכים לדחות את ההצעה הזאת, וגם ממלכות אייראפאלא תעמודנה לנו לשטנה, בכל זאת אנגליא מתנהגת לפנים
משורת הדין ולא תדחה את ההצעה בהחלט, אך תבקש מאת
תוגרמא לחרוץ משפט ערבי פחה נגד כל עמה, לסורר ומורה
אשר השחית והתעיב עלילה למרות רוח הגבוהים וממונים עליו.
הדבר הזה נחוץ הוא טרם תראה תוגרמא ראשית לה לצאת
לפעלה, אבל כל הממשלות כולן יורדות לסוף דעתה של
תוגרמא, שאין תכליתה רק לסכסך את אנגליא בשאר ממשלות
אייראפא. אולת קשורה היא בלב תוגרמא בחשבה כי מצאה
הפעם תחבולה טוב ונכונה לגדוע קרן אנגליא, נכון לבנו בטוח
כי בקרב הימים תוכח תוגרמא לדעת עד כמה הסכילה עשו
עכ״ל הטהיימס. אולם מכ״ע „דעילי ניוס" כלי השרת של גלאד-
סטאן הרחיק עוד ללכת, ויחוה את דעתו לאמר: „אין חפץ לנו
בברית תוגרמא, ולא נכון לפנינו להשען על משענת קנה רצוץ
כמוה, הן במערכות הדיפלומאטיא גרוע ערכה, ואם נאמר
לבקש ממנה מעוז במערכה בשדה, הן כאין וכאפס נחשבת היא
לנגדנו, הלא היא תוכל להניח על דרכנו רק מכשולים ואבני נגף״.
ואם נסורה מזה ונפן לחקור ולהתחקות על שרשי דעת הממשלה
והקהל בתוגרמא, נראה כי גם שם תאות מלחמה תלהיב כל
לב, והזלזול בכבודה של אנגליא שגור בכל פה. מכ״ע התוגר„וואקיט" הקרוב לממשלת הפארטע יאמר: „ממשלתנו לא תסור
כמלוא השערה ולא תוותר כלום מן זכיותיה ומשפטיה העתיקים
במצרים, הממשלות כמעט שכחו כי מצרים נחלת תוגרמא
היא. על כן נחוץ לנו לצאת בזרוע חשופה, למען הראות לכל
באי עולם כי מצרים לנו היא ואין לזרים חלק בה. „ושאר המ״ע
ימלאו אחריו, ומכותלי מאמריהם נראה כמו לא יצא הסולטאן
נגד ערבי פחה רק נגד אנגליא. הרוח הזה המפעם בקרב לב
העם באנגליא ובתוגרמא, הוא מתגשם ומתלבש בצורה בולטת
בההכנות הגדולות והנמרצות משני הצדדים, חצי האדיר האנגלי
„אריענט" עשה דרכו לאלכסנדריא, ועליו נמצאים גדורי הנארדע
והנסיך קאננוט והגענ׳ איללים. מכ״ע האנגלים מודיעים, כי גם
וורש העצר חפץ להרים פעמיו לאלכסנדריא בתוך הצבא, אך
המלכה עצרה בעדו ולא נתנתהו ללכת שמה, כל האותות
והמופתים האלה מוכיחים, כי אנגליא מתעתדת למלחמה גדולה
ונוראה, עם אויב גדול ועצום כמוה, למראה כל ההכנות
הגדולות האלה. החלו ג״כ אותות חיים ותנועה חזקה בחיל
תוגרמא ובאניותיה, ממשלת הפארטע מבקשת מוצא לכסף
ונושאת ונותנת עם המלוים הגדולים, ובין כה וכה שלחה את
אניותיה אל חופי סוריא לאסוף שם אנשי צבאאשתוללו אבירי הדיפלומאטיא ולא מצאו כל חכמי המדינות
תושיה לשים את המעקשים האלה למישור, כל מועצות עדת
לאומים בקאנסטאנטינאפאל עלו בתהו, ולא עצרו כח לעצור
בעד המקרים הממהרים לרוץ ארחם. בשבוע העבר משה
א
פתאום הציר הרוססי את ידו מן המשא ומתן, והדבר הזה הסב
רעש גדול בעולם המדיני, אך אחרי כן בא דבר ממשלת רוסיא
אל צירה, בו תמלא את ידו לשאת שכם אחד בהמו״מ רק
בנוגע אל שאלת תעלת הזועץ, מפאת כי שאלת מצרים בעצם
כבר יצאה מגדר המועצות, ע״י אנגליא אשר עשתה דבר נמרץ
באלכסנדריא ואת פי הממלכות לא שאלה. בכ״ז הננו רואים כי
אנגליא התבצרה כעת על הזועץ, ואנשי צבאותיה החזיקו מעמד
בעיר „זועץ" אשר לגדות התעלה, ובשאר המקומות הנכונות
לתכסיסי מלחמה, וזאת עשתה באותה שעה אשר החליטו צירו
כל ארצות אייראפא ובתוכם גם ציר ממשלתה, לדון בשאלת
"ה.
הזון
גדולים חקרי לב לנפתולי הריפלומאטיא ולמעקכי לב הכרוב
הסוכך עליה. הוא ביסמארק, אשר הציב לו למטרה לס
ולבלבל את כל הממלכות הנוגעות במצרים ולהביאן במבוכה
ערבוביא,
גדולה, למען הוציא תועלת לעצמו מן המהפכה וה
ולכונן עי״ז העול והמשרה ש
אל אשכנז בתוך אייראפא. הננו רואים
ע״פ מצב הענינים הנוכחים, כי הנסיך ביסמארק הוא הנגיד
ומצוה, אשר למוצא שפתיו ייחלו כל דיפלומאטי אייראפא, ומעולם
לא היתה עוד גדולתו וגבורתו של איל הברזל גלויה כ״כ כמו
בסכסוכי מצרים, אשר בהם משתמש ביסמארק להפריד בין
אנגליא ובין שאר הממלכות, ולחתור במחתרת להמיט מוסדותיה
ולשלול ממנה את ערכה הרם בתור ממלכה אשר דבריה נשמעיםגם בעניני חוץ. הנה לנגד עינינו נצבים כעת במערכה איש
נגד רעהו, גלאדסטאן וביסמארק. השגגות הרבות אשר יצאו
מלפני השליט הראשון לא תתנינה תקוה בלבנו שינצח את
הענק הגדול האחרון. בכל פניות שפנה גלאדסטאן עד היום
בעניני מצרים הננו רואים שרשרת של מפלות גדולות או
קטנות. הוא בקש מאת כל ממלכות אייראפא יחד. למלא ידי
אנגליא לצאת ביד חזקה בארץ מצרים, אך בקשתו שבה ריקם,
אחרי כן פנה אל איטאליא לבדה, וגם היא ענתה עזות, ולא
בסתר הגירה כי מתנגדת היא אל חפצי אנגליא; וגם הבריתהכרותה עם צרפת היתה כקיקיון דיונה.
בעוד אשר באנגליא הננו שומעים שפה אחת ודברים
אחדים בפי כל המפלגות, ובזה הם מוכיחים כי מושג המדיני
נתבשל בקרבם כל צרכו, ויודעים שבשעה אשר ארץ אנגליא כולה
נתונה בסכנה ונבוכה בעניני חוץ, עת לחשות היא מריב
מפלגות — הננו רואים בצרפת כי ריב המפלגות יסכל כל עצתם
ויחבל כל מעשיהם, לרגלי ריב נמרץ בין המפלגות נפל כעת
המיניסטעריום של פרייסינע, כי התקשרו עליו מתנגדיו ממפלגת
אוהבי השלום וממפלגת אוהבי המלחמה, אוהבי השלום
התמרמרו נגד פרייסינע על אשר כרת ברית עם אנגליא נגד
כל הממשלות; ותאבי מלחמה התמרמרו אליו על אשר יתנהו
בכבדות ובעצלתים, ולא יצא בעקבות אנגליא לעמוד עמה
במערכה בזרוע נטויה. וכאשר הציע פרייסינע את הצעתו לקיים
בידו את הסך הכסף הדרוש לחפץ התבצרות אניות המלחמה.
השיבוה ריקם ברוב דעות, ועי״ז נאלץ פרייסינע לבקש חופשה
ממשמרתו, ועמו כל רוב מנינו ורוב בנינו של המיניסטעריום נפל
למשואות. זה שבוע תמים עבר וארץ צרפת עודנה בלא ממשלה,
הפרעזידענט גרעווי כאיש אובר עצות יחוג וינוע בין כל המפלגות
לכונן לו מיניסטעריום חדש, אך עד היום חפצו לא הצליחבידו, דעת לנבון נקל כי באפס מיניסטעריום ירדה ממשלת
צרפת מעל הבמה לפי שעה בנוגע לשאלת מצרים, פקידי
האניות קבלו צו ופקודה נמרצה לעמוד מנגד, ולבלי להתערב
יחד עם האנגלים — ועי״ז התבודדה ממשלת אנגליא עוד יותר,
וגם בעניני הזועץ הניחה צרפת לה מקום להתגדר בו, והיה
אם תכשל אנגליא במצרים אז לא תהיה לצרפת תקומה, ואם
תצליח לא תשים לב אחרי כן אל מחאות צרפת, אם מצרים
תהיה לה כנפות הודו, ומושלה תחת שבטה חציו עבר וחציו
בן חורין, כמשפט נסיכי הודו ומלך הזולוס אשר תחת אנגליא.
ממערכות המלחמה במצרים הענין היותר נכבד הוא לכידת
תעלת זועץ בידי האנגלים.. ולדבר הזה נטלו האנגלים רשות
מאת הקעריוו, בסביבות אלכסנדריא התנגשו גדודים קטנים מן
צבאות האנגלים עם אנשי צבא ערבי פחה, אך ההתאבקות
הקטנה הזאת לא פעלה מאומה על מצב הענינים, ועד אשר
יגיע הצי האדיר „אריענט" אשר הזכרנו למעלה, לא תפרוץ
מלחמה כבדה על גדות הנילום. המצבוא על אניות המלחמה,
ה׳ סיימור, מכין א״ע לעשות למצודות עבוכיר כאשר עשה
לאלכסנדריא, לע״ע דרש מאת האויב להסגיר את המצודות
בירו. אולם אם ימאן האויב לעשות זאת, אז ישובו כלי התותח
אל מלאכתם ובמקרה אלכסנדריא יקרה גם את עבוכיר
לפי הידיעות האחרונות מאלכסנדריא מתחוללת שם סערת
מלחמה ולהט החרב מתהפכת בין האנגלים והמצרים ברעם
ורעש. ביום 6 לחדש זה שלחו האנגלים גדודים אחדים להלחם״
בחיל ערבי פחה בקרבת המצורה „רעמלה״, ושם התלקחה
מלחמה עזה, כלי המשחית הרעימו וזרם דמים בדמום נגעו:
המצרים לחמו בארות, אך האנגלים התגברו עליהם ויכו בהם
מכה רבה וישבג שבו רב, ערבי פחה שלח אל האנגלים לבקש
מהם לחדול ממלחמה, אך האנגלים השיבו בקשתו ריקם. את
הנצחון הזה קנו האנגלים בדמים יקרים, כי גם מהם נפל רב 
ובפרט מאנשי המצב של חצי האדיר נפלו חללים ופצועים, אבל
הצלוחו להרוף את חיל ערבי מן המצודה רעמלה:
אל המקרים והפנעים, האסונות והפרעות אשר נקרו ויאתיו
במשך השנה הנוכחית נוספה עוד שערוריה אחת: מעיר טריעסט
מודיעים מה״ע, כי בעת אשר סבב ברחובות המון חוגג אשר
כבדו באורים את הנסיך הגדול קארל לודוויג, אחי קיסר אוסטריא
אשר בא שמה לפתוח שערי המצבה (אויסשטעללונג), בעבורהנסיך בתוך העם ברחוב הגדול „קארסא״, השליכו חרשי משחית
מאחד הבתים כדור מפוצץ (ארסיני באמבע) אל הנסיך הכדור
התפוצץ ברעם ורעש לרגלי הנסיך ולא נגע בו לרעה, אך רבים
מן ההולכים סביבו נפצעו בפצעים מסוכנים. עושי השערוריה
הם בל״ס ממפלגת האיררידענטים, המשתוקקים לקרוע נפות
טריעסט מאוסטריא ולספחה אל איטאליא, לרגלי השערוריה
הזאת רבתה המהומה בעיר, וגם פרעות פרצו בין האשכנזים
העסטרייכים והאיטאליאנים.
אל היהודים האומללים האחוזים במוקשי העוני העמל
והתלאה בבראדי ובשאר ערי גאליציא כדגים הנאחזים במצודה,
נוספו עתה גם רבים מיהודי מצרים. האומללים האלה שמעו שמע
החברות והועדים ויחישו ג״כ מפלט להם הלום ויטילו א״ע למשא
על הועדים, אולם כנודע הם לא יוכלו מלט משא המוטלים
עליהם מכבר, ומה גם כי קשה להם הדבר לקבל ע״ע תמיכת
עניים חדשים מקרוב באו, הנה על כן מצב יוצאי מצרים אלה
הוא נורא מאד, וכמעט אין להם אחרית ותקוה, זולתי אם יתעוררו
גדולי נדיבי עמנו ויפרשו עליהם צל חסדם.
מעיר קיוב מודיעים אל „הגאלאס" שיום השוק „אגופראווסקי״
עלה בתהו וידאיב לב כל המיחלים אליו. סוחרי הערים האחרות
לא באו כלל. וגם המעטים אשר באו, יעלה שכרם בהפסדם
בהוצאות הנסיעה. הסבה לדבר הזה היא לפי דעת הסופר
פרק הרדיפות והשערוריות של יהודי קיוב. „את אשר זרענו
נקצור״, חתם הסופר הנ״ל את מכתבו.
מעיר סאפאצקין (מחוז סובאלק) מודיעים אל הוואס חאד
השבועי מקרה זה: לאיש יהודי חרש ברזל בא אכר לא נודעלו מתמול שלשום ויאמר אליו: אנא הגד נא לי איה איפוא
הסתרת את אשתי, זה שלשה ימים הלכה מאתי העירה ולא
נודעו עקבותיה, תן תורה על כל אשר עשית, ואם תמאן, דע
„כי מרה תחיה באחריתך", היהודי נפעם ונדהם לשמע הדברים
האלה היוצאים מפי איש אשר לא ראה פניו מעודו, ויענהו רבות
ויחל לברר ולבאר לו את שגיונו. אולם למרות כל דברי היהודי
ואותותיו ומופתיו לא שמע אליו האכר. ותחת אשר בתחלה
קצף עליו, החל עתה לדבר תחנונים ועיניו זלגו דמעות, ויתחנן
מלפניו לרחם עליו ולהודות לו, כי גם בלעדי תודתו כבר נגלה
פשעו ע״י קרוביו ובני משפחתו. בראות היהודי כי האכר חורש
אליו רעה, שלח במהרה לקרוא לו אחד השוטרים, והשוטר
חפץ לעשות שלום בין בעלי הריב. אולם האכר לא מש כמלוא
השערה מדבריו הראשונים, אז הגיד לו השוטר כי ישים פעמיו
אל ביתו לעשות שם חקירה ודרישה, וילכו אל הכפר עם עוד
איזה שוטרים ויבואו לבית האכר. ויהי אחרי חפשם שם חפש
מחופש, מצאו בפנה נסתרה בתוך האורוח גופת אשה מתה וחבל
על צוארה. אחרי החקירה והדרישה נודע הדבר כי האכר רצח
את אשתו בעזרת אהובתו, ולמען הטיל אבק בעיני הפאליצייא
התנכל לגלגל את העלילה על היהודיביום הדין נגד בעלי הפרעות בלעטיטשעוו יצא דינו של
האזרח העשיר גונצאק, חבר הדומע, לשלחהו אל גדוד הפושעים
על שתי שנים, מפני הסיתו את ההמון ביהודים בגלוי, ויאמץ
את ידי בעלי הפרעות ויפקוד עליהם בקול נגיד ומצוה לקצות
ביהודים „על חשבוני ואחריותי״. שלשת הנאשמים מבאלטא
אשר יצא משפטם להתלות, הקל הגענעראל גובערנאטאר דרענ-
טעלן את עונשם לעבודת פרך בכל ימי חייהם, וע״ד הקולא
הזאת בקשו ממנו אזרחי באלטא הנוצרים והיהודים
בין גופות ההרוגים באסון על מסלת הברזל מקורסק
למאסקווא, נמצאו ג״כ שלש גופות יהודים; ואחד מהם שמואל
לאנדסמאן מפיעטרקאוו בארצנו, השני אהרן ניידעל, והשליש
איש צבא משנה שר המאתים אשר לא נודע שמו. גם בין
הנפצעים נמצאים אנשים יהודים, ובתוכם ג״כ עממא פייערשטיין
אחות לאנדסמאן הנהרג.
בעיר אדאליא בתוגרמא האזיאטית התנפלו היונים שהם
רוב יושבי העיר, על היהודים ויעשו בהם שפטים נוראים
בעקב הדבר הזה בא החכם פחה מקאנסטאנטינאפאל בדברים
עם ראש כהני היונים. והכהן הגדול שלח דבר אל כל צאןמרעיתו לשקוט מריב ולבקש דרכי שלום עם היהודים.
בעיר יעליסאוועטגראד, אשר בה נראו ראשית בכוו
הפרעות והשערוריות בשנה שעברה, היתה בימים האלה אסיפה
בסוד הדומע, להמתיק סוד כדת מה לעשות למניעת רדיפות
היהודים בעיר ההיא. באסיפה ההיא לקחו חלק שלשים ושמנה
איש וביניהם ששה אנשים יהודים. לפני התחלת המשא ומר
קרא ראש העיר לפני הנאספים דברי מכתב גלוי מאת שר הגליל,
המפליג בנחיצות ההשגחה על הסדרים בהעיר למען החזיק את
המנוחה והשלום. אחרי כן קרא הראש את דברי פקודת הסענאט,
אשר בשפה בויורה יבארו, כי אין היהודים נופלים מבני עם
הארץ, וגם עליהם הממשלה למחסה ולסתרה מבלי הבדל בזה
בינם ובין שאר העמים חוסי שבט הקיר״ה. ויהי ככלותו לקרוא
את דברי שני הספרים, נשא דברו אל הנאספים ויבקש מאתם
לחוות את דעתם בענין זה. דומיה עמוקה השליכה הם, והנאספים
ישבו בכובד ראש כמו, ירגישו בעצמם את כובד ענין המוטל
עליהם כעת. פתאום קם ממושבו חבר הדומע כהן-הדת פאר-
פענאוו ויאמר: בפרוע פרעות בעם נגד היהודים, נחזה בהם
נקמת העם ונשמע צעקת חמס אשר יקרא נגד „האיקסטפלוהטציא"
הנורא אשר תשלוט שלטת עד היום, ויספר אשר הוא בעצמו
נפל בעצומיה אף כי בר-דעת הוא, ומה גם העם אשר בתם לבו
ובנקיון כפיו ילך שולל אחרי כל מסיתיו, הוא עולה כליל על
מזבח המולך הזה „האיקסטפלוהטציא״, ועל כן אחת שאלתו אותה
יבקש מאת משכילי היהודים להראות כח מעשיהם להסיר אתהנגע הזה מתוך המון היהודים החשוכים״, לשמע הדברים האלה
קם הנבחר כהן ממושבו ויאמר: „עוד לא תמו שופטים מן הארץ
נגד אנשי תרמית ותכבים. וגם אין ביד עם היהודים היכולת
לכוף הר כגיגית על הרעים והפחותים אשר בקרבם״, ויחתום את
דבריו לאמר: „הנני נשבע בה׳, שאין בתוכנו לא חברה ולא
אגודה אשר תפרוש את צלה על איש נוכל", אחרי ה׳ כהן מלא
אחריו ה׳ רייסער ויאמר: אין למדים מן הכללות, והדברים
הסתומים אשר דבר הכהן על דברת איקסטפלוטציא אין להם שחר,
גם בדבר בקשתו מאת היהודים, כי יתמו חטאים אצלם, יאמר
נא, כשהוא לעצמו בתור כהן מורה לעם, אם יוכל לתקוע לנו
כף כי דרשותיו ישיבו חטאים מדרך פשעם״. איש נוצרי נכבד
אחד ה׳ מאקעיעוו, חוה את דעתו לאמר: „למכביר שמענו בשנה
העברה להג הרבה ע״ד פשעי היהודים, עד כי היו לנו הדברים
ההם לזרא ויצאו מאפנו, רוח עועים היתה בנו, והפתגמים ההם
הוליכונו אחריהם כבהמה בבקעה, מה לנו ולפתגמי הבל ותהו
ההם לנו נחוצים בתי הספר, אשר שם ילמדו דרכי האהבה
והחמלה של הדת הנוצרית, למען יראה הרוססי הנוצרי את הרוססיהיהודי כראות פני את אהוב ויקר״. הכהן הנ״ל פארפענאוו
הציע לדרוש מאת החברים שיעמדו לימין היהודים, אם יתנפלו
עליהם בני האספסוף ויחמסו רכושם, וע״ז ענה לו ה׳ צעטקין
בחכמה לאמר: „אמרו עליו על ה׳ פיראגאוו הרופא המומחה, כי
הפליא לעשות בחכמת הרפואה ויציל נפשות רבות מרדת שחת,
ובפרט בימי מלחמת קרים מלט בחכמתו ממוקשי מות רבבות
חולים ופצועים. האם לא טוב היה להחולים והנפצעים ההם
שלא יהיו צריכים כלל לעזרתו של פיראנאוו, ושלא באו אל
המצב הזה. הוא הדין גם כן בהצעתו של הכהן, נחוץ הוא
למנוע בעוד עת לבל תפרוצנה פרעות, אבל רע ומר הוא אם
נחוץ יהיה להחיש מפלט להאומללים אל האפוטרופסות והרחמים
של האזרחים הנוצרים עכ״ל.
ראש בית המשפט המחוזי בוויטעפסק שלח מכתב אל
„הגאלאס״, בו הוא מודיע אמתית הדברים ע״ד הפרעות בעיר
ההיא, שנתפשטו על אדותן שמועות מגוזמות ומופלגות עד מאד,
ואלה דבריו: באור ליום 24 יוני יומא דפגרא לההמון מאז.
ומקדם, נאספו עם רב אל היער אשר בקרבת העיר להשתעשע
שם ולהתענג למראה מדורת שדרות עצים. השעשועים האלה
הם רק לההמון ואין להאזרחים המשכילים חלק בהם, וצעירי
ההמון האלה אשר שתו לשכרה פשטו בעיר וברחובות היהודים
ויחלו לקצות ביהודים ובבתיהם. מספר בעלי הפרעות האלה
היה מן 15 עד 20 נערים מבני 15 עד בני עשרים שנה, בדרך
הילוכם סרו אל בית זשאנדארם אחד וישברו ויפוצצו לוחות
החלון, ומשם הלכו הלאה ומדי לכתם פוצצו חלונות וגגות, גםהכו מכות נאמנות את אחד השוטרים בעבור אשר קרא בחלילו
אל שאר השוטרים לבוא לעזרתו לתפשם, גם הכו ויהלמו על
ראש איש יהודי אחד אשר השגיח אליהם בעד החלון, אך כבוא
השוטרים נפוצו נפזרו לכל רוח, אולם בכ״ז תפשו השוטרים
תשעה איש, ומהם ששה עמדו לדין בעבור חטא הרמת יד
והכאה; אחד מהם נדון לשבת במאסר חדש אחד, ושנים
לשבת שלשה חדשים. סדר הפרעות האלה כך היה: בשעה
השלישית אחרי חצות לילה פרצו הפרעות, בשעה הרביעית
תפשום השוטרים, בשעה החמישית בבקר נגמר הפראטאקאל,
בשעה העשירית נמסר הפראטאקאל אל השופטים, ובצהרים
הושמו בעלי הפרעות במאסר. והנה מזה גלוי ונראה, שאי
למקרה הזה דמיון כלל אל „הפרעות והשערוריות" הידועות, עכ״ל
ראש השופטים
בתוככי ירושלים תוב״ב, בשלישי לירח מנחם אב.
ימים רבים עברו מאז אספו אחינו הבריטים נדבות כסף יושבי
תבל, למען הקים מזכרת להשר הצדיק ר׳ משה מאנטעפיורי הי״ו,
ואשר על פי דברת השר נועד הכסף להטבת מצב ירושלים
ימים רבים כלו עינינו מיחל אל כל הטוב אשר ייטיבו עמנו
עד היום הזה אשר תקותנו נמלאה לשמחת לבות מוקירי שם
השר הצדיק שיחיהעוד לפני שנתים הודיע הועד המפקח על דבר המזכרת,
כי גמר אומר לבנות בתים בציון למושב לעניי העם, וכסף
השכירות אשר ישלמו היושבים במו, יחשב לתשלומין על הבתים,
במשך עשר שנים ישלמו כל הכסף אשר על הבניה, ואחרי כן
יהיו הבתים אחוזה לצמיתות לעניי העם לדורותם, ומכסף
השכירות יוסיפו עוד בנות בתים כמשפט הראשון, עדי יגיעו
שערי ירושלים עד דמשק; ומאז עמל ויגע האגענט האדון פינעס
למצוא מקום אשר ממנו יחלו שערי ירושלים להתפשט עד הימים
האלה, וימצא סמוך לביתו נחלת החברה „משכנות ישראל״
אחת מהחברות אשר בציון, אשר יבנו שנה בשנה עשר בתים
מכסף באי ברית החברה, בעד עשרה חברים, ורק בני האגודה
הזאת — אם כי ימצאון עוד אגודות כאלה בציון — מצאו חן
בעיני הח׳ פינעס להבנות מכסף הנאסף ע״ד ההזכרה
ביום החמישי שבוע העבר נועדו יקירי ירושלים על נחלת
החברה „משכנות ישראל״ לירות את האבן הראשה פינת היסוד
למבנה מאה וששים בתים לעניי ציון, למזכרת השר הי״ו כל
חכמי ורבני האשכנזים ובראשם הרב הגאון המפורסם ר׳ שמואל
סאלאנט הי״ו, הרב לעדת האשכנזים, וחכמי ורבני הספרדים
ובראשם הרב המאוה״ג הר״מ פאנזיל הי״ו, הרל״צ לעדת הספרדים,
נועדו ובאו לחלק כבוד להשר הצדיק שיחי'. הגאון ר"ש סאלאנט
נשא מדברותיו לפני קהל הנאספים, ואת עמודי דבריו תמך על
דברי רז״ל „משה זכה וזיכה את הרבים״, ובדבריו המסולאים
מפז הפליא לבות השומעים, בתוך הבאים היו גם הקונזול הבריטי
מר׳ מאהר ורעיתו. ועוד קהל גדול ממוקירי שם השר שיחי'.
הקאנזול נתכבד להניח את אבן הראשה ליסד הבתים, וישא
מדברותיו בשפת בריטאניה וידבר דברים נמרצים על אודות המפעל,
ויברך את השר ואת כל הלוקחים חלק במעשה הצדקה הזאת,
וילך העם לביתו שמח וטוב לב.עוד מרבים העם לבוא הנה, וברב עמל ומתן יצליח
להבאים לרדת לחוף יפו, וגם המתן לא יעזור רק לאלה שעזבו
ארצם טרם בוא הפקודה לפחת עירנו, כאשר נעתר הפחה לבקשת
חכמי ורבני עירנו שלא לענוש טרם הזהיר,
אלה אשר מכתב המסע אשר בידם יעיד כי באו לסחור
את הארץ, או לבקר את מקומות הקדושים ולשוב לארצם, לא
יעצרו מרדת אל החוף, ורק על העמיגראנטים נגזרה הגזרה לבלי
הניחם להאחז בארץ. ולפי הודעת מכ״ע החבצלת לא יחול
האיסור רק על ירושלים ועריה, עזה וסביבותיה, חברון ובנותיה,
ופו ומגרשיה. אכן מחוזי שכם, ועבר הירדן, עכו חיפה, צור
צידון, טבריה וצפת, וכל ערי הגליל העליון והתחתון לא
נאסרו על העמיגראנטין, ויוכלו להאחז במו. מצב העמיגראנטין
שכבר באו הנה רע עד מאד, וכל עמל יושבי ציון לאסוף
נדבות לא יועיל להשביע לחם להנודרים הרעבים
יעקב גאלדמאןשווינצאך. בראשית ימי הקיץ נפתח בעירנו ברשיון הממשלה, ע״פ
הגאון הכולל האב״ד דעירנו, ר׳ יצחק יעקב ריינעס,
בית ישיבה ללימוד התלמוד וראשית למודי המדעים הנחוצים,
בית אשר לא תחסר כל בו מכל אשר הזמן דורש בימינו אלה.
שם כבוד הגאון הנזכר, אשר יסד את הבית ואשר עיניו
ולבו תהיינה בו כל הימים, יוכל להיות לערובה בטוחה כי כל
מעשה הבית יהיה בהשכל ודעת; כל יודעי שמו וקוראי ספריו
המסולאים בפז לא יפונו בזה, ומה גם אנחנו פה, אשר זה
שתים עשרה שנה אשר אוה לו הגאון הנזכר מושב בתוכנו,
דענו עד מאד, כי כל מעשיו מתוקנים ומקובלים, רצויים בעיני
אלהים ואדם; וע״כ נוכל לנבא מראש אחרית ותקוה טובה
לעתידות הבית הנתון בידים אמונות כאלה.
והנני להציג פה את המטרות אשר שת הרה״ג הנזכר
לנגד עיניו בגשתו אל המלאכה:
1) להקים פרנסים לפי דורנו, אשר יהיו רבנים במלא
מובן המלה, בקיאים בשו״פ ויודעים להורות בהוראת או״ה גו״ח
ככל הרבנים המובהקים בישראל. ועם זה:2) יהיו שלמים בשפת עבר רוסיא ואשכנז, וידם תעשה
חיל בלמודי החשבון וידיעת גלילות הארץ; דברי ימי עולם בכלל
ודברי ימי עמנו ועם רוסיא בפרט, ראשית למודי הטבע ובכלל
יהיו שלמים בכל הידיעות המפארות את בעליהן, אם לא כספע-
ציאליסטים, אך למצער לא יבושו כי ידברו בהן בשער
3) לבלתי העמים על התלמידים עול משא לעיפה, בעשותו
סדרים נכונים ומשטרים טובים בהליכות בית הישיבה, והן „הסדר
חצי המעשה" יאמר המשל .
4) לשמור חוקי ההיגיענע והדיעט, בקבעו מקום הישיבה
בבית גדול ורחב ידים במקום אויר טוב ורוח צה, ובכלל תהיה
שמירת בריאות גיום מן הדברים העקרים בהליכות הישיבה.
5) להשכילם לאט לאט בדרכי הנהגת עדה בישראל, ולחנכם
בדרושים ראויים ומובנים לכל העם.
מדעתנו את ערך הדבר הגדול הזה לטובת הגוי כלו, היא
העירתנו לבוא בכתובים ולהודיע את הדבר בשערי מכה״ע
תקותנו חזקה אשר הבית הזה יהיה עליון לתורת ישראל וחכמתו
ולזר תפארתו.
כל החפץ לדעת את פרטי הפראגראמס והסדרים בפרוטרוט,
וכל לפנות אל הגאון האב״ד דעירנו ע״פ האדרעססא הרשומה
למטה וישיבהו דבר דבור על אפניו.אדרעסע
שמעון יעקב ווידוצינסקי.
Духовн. равв. 1. Л. реднесу Сенилин. Вил. губ.
חותם הרב מטעם הממשלה, חנן ראזענבערג
גם אנכי הנני לבקש בשם אנשי עירנו ואציליה, כי כבודו
יתן מקום בשערי הצפירה לדברי המכתב הנכתבים באמת וצדק,
וע״ז יחד עם חותם הקהל, באתי עה״ח
מרדכי ווילק
קאוואל.
באש ובמים
העיר איזביטץ נשפטה באש ובמים; כי אחרי השריפה
האיומה והנוראה אשר שרף ה׳ בה ביום ה׳ דברים, אשר במשך
איזה שעות נהפכה העיר כלה למעי מפלה, ורבים מיושביה
לעניים מרודים; הנה נוסף על זה נתך למחרתו ביום ו׳ עש״ק
המון גשם שוטף ארצה אשר שטף והשחית את כל הסחורות
והחפצים אשר היו מפוזרים ומושלכים על פני חוצות. נורא הוא
באמת לתאר מצב העיר הזאת! כי מכל העיר נשארו אך בתים
מתי מספר — כאשר נודע לנו עתה נשרפו מאה וארבעים בתים
וגם אשה זקנה אחת נשרפה
בני עירנו וכל הערים סביבותיה, אמנם קראו אל נדבות
מכל עיר ועיר הביאו נדבת ידם, וגם מזון ומחיה הובילו לשם;
אך מה הנה הנדבות האלו לעומת הנשרפים הרבים? והאם מזה
תבוא תשועת האמללים אם לכל אחד ואחד ינתן איזה רו״כ?
לכן נקרא לעשירינו וגבירינו מרחוק ומקרוב, כי יתעוררו לצאת
לישע אחיהם, ולשלוח את נדבתם לשם. בטרם יבוא „החורף
הנורא", ותהיה זאת להם לצדקה וברכת העניים עליהם תבוא.
אבי״ה.א וזדא (פלך מינסק) אסון נורא יקרה בעירנו ביום ד׳ י׳ מנ״א,
באחת החנויות בא אחד לקנות נפט וציגארע שורפת בידו,
פתאום התפוצצה חבית הנפט ותפרוץ האש ותלך הלוך וגדל
עד כי במשך איזו שעות היו שנים וארבעים חנויות למאכולת
אש עם כל הרכוש והסחורה אשר בתוכם, גם אחד עשר
אנשים נדונו באש, כי בבואם להציל את הקונה והמוכר אחזה
בהם האש, חמשה אנשים אבדו חייתם, וששה עודם מפרפרים
בין החיים והמות, ורבים הם אשר היו לעניים נחשבים כמת כי
אבדו כל הונם ורכושם, אנא אחב״י רחמו נא על האומללים האלה
כנדבת לבבכם, ואל הגמולות ישלם לכם כמפעלכם.
אליהו יונה קיטאיאוויץ (תעודת הרב).
אדרעסע
Па с. Пегорелое въ м. ула г. аниу Грозовскому
מעיר ניעזין דרש מאתנו ספרנו הנכבד ה׳ זאב גלאנטי נ״י להודיע
בהצפירה, כי המכתב הנדפס בהמליץ גליון 23,
מעיר ניעזין, ששם נשרפו ג' תמוז שלשים בתים וחמש
חנויות, ושהנזק עלה לסך ר׳ אלפים רו״כ וכו׳. הוא כולו כזב
ושקר לא היו דברים מעולם, רק יצא מאת אחד ההוללים אשר
הסתיר פניו לחתום א״ע בשם מוזר, דובער גלאנטי רב מטעם
הממשלה, ובעירו ידוע שהרב מטעם הממשלה הוא ה׳ חאראשאק,
והשם דובער גלאנטי הוא בנו היקר אשר לא ישא לשוא נפשו
לשים את שמו על דברי הוללות כאלה בשערי המליץ.הצופה לבית ישראלכיונת אלם רחוקים ישובו אלינו בעת הזאת זכרונות מני
קדם, וכמו חי יתיצבו נגד עינינו הקורות והעתים אשר עברו
עלינו בארץ חם. מעיר אלכסנדריא, אשר על אודותה דברנו
כשבוע העבר, עינינו תסבינה לעיר אלקאהירא (קאהירא פירושו
בערבית מצר לשון יחיד מן „מצרים״), אשר שם נטע ערבי-
פחה את אהל אפדנו, ויעטה מעיל מאהאמעט בקנאת הדת,
ויכונן אספת שרים ורבי המדינה אשר בתוכם נמנו גם ארבעה
„מצריים בעלי דת משה״, כאמור בדברי הימים. העיר אלקאהירא
היא מוף לפנים (מעמפים, ופירושו מקום האליל „פטאה״)
אוצרת בקרבה זכרונות נעלים ויקרים לנפש כל איש ישראל
בה אורו עיני משה רבינו ע״ה באור החיים, ושם לקחה לה אמו
תבת גומא ותחמרה בחמד, ותשם בה את הילד בסוף על שפת
היאור. קאהירא היתה נקודת המרכז של „בית העברים" „וכור
הברזל". מקום שם נאנחו ונאנקו בני ישראל מן העבודה אשר
העבידום בפרך, בקרבת העיר הזאת לפאת צפונית מזרחית
עומדת העיר „און" או עיר השמש (העליאפאליס), אשר שב
עבדו המצרים את האליל „רע" הוא השמש, ושם לקח לו יוסף
את אסנת בת פוטי פרע כהן און לאשה, ועליה נשא ירמיהואת המשא: ושבר את מצבות בית שמש אשר בארץ מצרים
זאת בתי אלהי מצרים ישרוף באש. אם גפן משם לפאת נגבה,
נראה עוד שרידי חרבות מוף, בירת מלכי בית פרעה, העיר
אשר שם חלם פרעה את חלומו ותתפעם רוחו ושנתו עליו
נהיתה, ושם פתר יוסף את חלומו, „והעבר העברי" לקח בידו
את רסן הממשלה בארץ העומדת על במתי ההשכלה והגדולה
בעת ההיא. המלך פרעה אשר נשא את ראש יוסף, היה מבני
שבט היקסאס, שבט בני נכר אשר עלו כפעם בפעם על מצרים
וישפכו עליה את רוח גבורתם. אולם כאשר שב שבט המלוכה
לידי המצרים, והרוח הלאומי החל לפעם בלבם בכל תקפו
ויקם מלך חדש על מצרים אשר לא ידע את יוסף, וגם המצרים
הפכו את לבם לשנוא את בן הנכר אשר התעלה על גפי מרומי
התהלה ע״י בן נכר אחר. בעיר קאהירא יעמדו עוד שבעה בתי
מסכנות או אוצרות בר אשר הקים יוסף, ושמה באו גם אחי
יוסף לשבור להם אוכל כאשר כבר הרעב בארץ כנען. בעיר
ההיא החל רוח הלאומי הישראלי לפעם בלב מרע״ה, כאשר
ראה איש מצרי מכה איש עברי מאחיו וכו׳. כללו של דבר,
כל המקום ההוא קשור ומשולב בזכרונות רבים נעלים ונשגבים
העומדים ברומן של קורות בני ישראל,קהלת היהודים בעיר קאהירא גם היא כבירה לימים ושניה
במעלה לקהלה האלכסנדרונית, בית הכנסת העתיק לימים מכל
בתי הכנסיות אשר בה, הוא נקוב בשם „כנסת גיגר״. ו
אדותה יאמר הסופר הערבי מכריזי, שהיא הוקמה ע״י אליהו
התשבי, אולם כמובן דבר הסופר הזה בלשון הבאי כדרך בני
ארצות המזרח המפליגים דבריהם. בית הכנסת אלשאמיין גם
היא כבירה מאד לימים, ונמצא בתוכה לוח אשר כתוב עליו,
כי הבית חוקם בשנת 336 אחרי מות אלכסנדר מוקדון, 45
שנה לפני חורבן הבית השני, ושש מאות שנה לפני קפירת
המחמדנים, אז בריחת מחמד ממיקה למודינה. לפי המסופר היה
להם בביהכ״נ הזה ספר תורה כתוב בידי עזרא הסופר עם
המסורה הגדולה, קריין ולא כתבן, כתבן ולא קריין, ועיטור
סופרים. הנה מכל אלה נראה שהקהלה ההיא מעולפה בשיבת
עולמים; גם יש לנו רגלים לדבר, שבימי קדם היתה הקהלה
הזאת גדולה במנין ובתורה וגדולה, ועשרה בתי כנסיות גדולים היו
להם, וביניהם היו ג״כ שני בתכ״נ לקראים, ובתה״כ אחד
לשמרונים. גם נפלגו היהודים לשתי פלגות לסוריים ולבבליים.
ובעניני הדת ובמנהגי עבודת אלהים היו חלוקים אלה מאלה..
האחרונים הבבליים קראו את התורה בשבתות בבהכ״נ
בסדרים נ״ב לשנה כמו שאנו קורים, והראשונים הסוריים
חלקו את התורה לשלש שנים וקראו בכל שבת שליש הסדר
מכפי שאנו קוראים. אולם אף כי בכל ימות השנה נפרדו הסוריים
מהבבליים ולא קרבו איש אל אחיו, אך בימי חג השבועותושמחת תורה, רוח התורה הוא קבצם, ויחד חגנו את ימי
השמחה הרוחנית, אשר ישמח ישראל בתורתו.
קהלת היהודים בקאהירא בימי קדם היתה כעין רעפובליק
קטנה, מתנהלת כתיקונה בסדרים ישרים ונכונים, ובראשה עמד
נשיא, איש גדול בתורה ובחכמה, אשר נבחר לכהונה הזאת
מאת העדה, אך כל מעשיו היו במדה ובמשקל, ונחקרים
ונבדקים מאת סוד חכמים ונבונים, והם פלסו לו נתיב לדעת
מה לקרב ומה לרחק, וכמו שהיתה גדולה ונכבדה הכהונה הזאת
בפעולותיה פנימה בתוך הקהלה, ככה היתה ג״כ נעלה בעיני
הממשלה, והנשיא זכה לשני שלחנות, לשלטון הקהלה ולמעלת
חבר בתוך בית ועד המחוקקים (דיואן), והיו דבריו נשמעים
גם בעניני המדינה כדברי כל גדולי הממלכה ופנות העם. מספר
היהודים בקאהירא עולה ויורד בין שלשת ובין ארבעת אלפים,
ורק לעתים רחוקות מאד ירד מספרם עד לפחות או נוסף למעלה.שלומם ומצבם כמשפט כל בני ישראל בארצות מושבותיהם
וכחליפות השמש ביום סגריר, לפעמים אור בהיר וחום צח
ולפעמים עלטה ועיפתה. ביתר שאת וביתר עז ראו היהודים
במצרים מפלאות מפעלי „מהשנא עדניא וזמניא מהעדה מלכי
ומהקים מלכין״. שלומם ואשרם אשר היו להם מימי קדם נסו
בצללים, בקום ממשלת המחמדנים בארץ, אך גם מושלי בעלי
דת מחמד שנו את טעמם איש לפי דרכו לשבט או לחסד
הכליף אל-הקים היה להם כרוב שכול צמא לדם, והבא אחריו
הכליף נזיר, תמך אשוריו במעגלות צדקה ומשפט. בכלל נוכל
לאמר, כי פררכסוס הוא בפי רבים מן הסופרים, האומרים שלא
סבלו היהודים מקנאת דת האיזלאם כלל. כדבר הזה נוס
לאמר רק בנוגע לתוגרמא אשר באייראפא, הממלכה הזאת
באמת לא התאכזרה נגד מי שאינו מבני בריתה, רק נגד המתקוממים
נגדה בזרוע חשופה, ולא נגד היהודים השאננים אשר עם שונים
לא התערבו. אולם במצרים להטה קנאת דת האיזלאם בכחהרסו באפם בעלי הפרעות, ובפי סופרי הערביים הגיעו אלינו
סיפורי התלאות והשערוריות אשר מצאו את היהודים במצרים,
בכל עת אשר התלקחה קנאת הדת או תאות שפלות המסתתרות
בתוכה.
אבני זכרון לבני ישראל ימצא הנוסע בקאהירא על כל
מדרך כף רגלו. בפרט אם יכונן לחקר וישאל פי יושבי הארץ
לבאר לו תעלומות, ולספר לו את ההגדות אשר מסורת הן
בידם מאבותיהם, ההגדות האלה רובן נכונות ומכוונות אל
האמת יותר מספרי דברי הימים של עמי אייראפא, אשר כנודע
ירו להם אבני פנה למוסדות הסופרים בחצרות המלכים אשר
דברו חלקות וחנופה, ורבים מן שקריהם נשאו גם על מרומדברי הימים, ונשארו כאורים ותומים וכאמתיות קיימות ונצחיות,
אם ישאל הנוסע את פי אחד היהודים יושבי קאהירא להורות לו
מקום הבית אשר בו שכן כבוד הרמב״ם ז״ל, אז יורו לו בית
אחד בקאהירא הישנה; בבית ההוא כלה הרמב״ם ז״ל את
ספרו „משנה תורה", ומשם כתב את מכתבו אל ר׳ שמואל
אבן תיבון, ע״ד משכנו בפאסטאט וכהונתו בחצר המלך, ועסקיו
מן הבקר ועד הערב, כנודע לכל אשר קרא את אגרות הרמב״ם
בקרבת קאהירא עומדת על תלה העיר „בלק״ על שפת
היאור. בה נמצאה „לשכת שרידי קדומים" אשר אין חקר ליקר
ערכה, ועל אדותה באה הידיעה במכה״ע, כי החליט ערבי
פחה למכור את החמודות הגנוזות שם, למען מצוא מוצא לכסף
לנהל את חילו. העיר בלק גם היא כאבן חן מתנוססת בקורות
בני ישראל : במקום הזה הביא יוסף את יעקב ויעמידהו לפני
פרעה ויברך יעקב את פרעה, ואחרי כן נתנו להם אחוזה „ותחוםמוגבל" בארץ מצרים במיטב הארץ בארץ גושן או רעמסס
במקום הזה עבר משה יום יום (לפי הגדת המצרים) בלכתו
מהיכל פרעה במוף לבתי מדרש החרטומים והאשפים בעיר און
אשר שם למד כל „חכמת מצרים״. מן חוף העיר בלק (אשר
שם ציד דגים גדול ורב עד מאד). בל״ס קבלו בני ישראל את
הדגים אשר אכלו במצרים חנם, ואשר לא יכלו לשכוח טעמם
אחרי כן במדבר, אין קץ להמון שרידי זכרונות ימי קדם אשר
נשארו בעיר בלק, ואשר סדרם וערכם במערכה הקעדיוו ישמעאל
פחה. והנה מה נפלאו דרכי דברי הימים! בעמק רפאים ההוא
אשר שם ישכבו חנוטי המלכים והחרטומים, אדירי ימי קדם
אשר העבידו את ישראל בפרך, גם אלה אשר באו בדברים עם
המלך שלמה ויתחתנו עמו, והמאוחרים שבהם אשר נתעשרו
מפסולתם של ירושלים וציון וימשכו בכחם את הגולים, — הם
נתונים כעת בידי ערבי פחה, והוא ימכרם בלא הון, להקדיש
מלחמת פרעות, חמס ושוד, נגד עמים משכילים! האם לא תדין
התולדה דין „עין תחת עין ממש״?לשכת הפלאות בעיר בלק, היא הלולאה המחברת אותנו
עם דברי ימי קדם לפני ארבעת אלפים שנה. שם נצבים לנגד
עינינו מושלי מצרים, כהניה והרטומיה, אשר כרו במחוקק
במשענותם השכלת המצרים, שהתבוללה אח״כ בחכמת יון
ונשארה בהשכלת העמים עד היום הזה, המצרים נשאו עיניהם
אל העתיד, וכל מעינם וישעם וחפצם היה להשאיר לדור נולד
זכרון פעליהם וארחות חייהם, לבלי יאבדו עקבותיהם ולבל
ישכח שמם מתחת השמים. ככה נראה בלשכה ההיא את כלחיי המצרים, ארחם ורבעם, שיחם ושיגם מלאכת כפיהם
ומסחרם, חכמתם וספריהם ועבודת אליליהם, מרכבות השמש
(זאנגענקולטוס) ועבודת שאר האלילים והעצבים אשר אין קץ
למספרם, החוקר המתבונן אל החפצים היקרים ההם, יראה אור
במחשכי דברי הימים, „ידע מה בחשוכא ונהורא עמה שרא״
ובפרט חוקר דברי ימי ישראל, יפן כה וכה ומכל עבר ופאה
יתנוססו נגד עיניו, זכרונות בני ישראל בערש ילדותם, בפתרוס
בנוף ותהפנחם, וימלא כפו קוצר וחצנו מעמד, ורב החומר
ביד היוצר להבין בינה לעתים ההם. שם נראה עמוד עולם
(פיראמידע) להמלך סעזאסטריס, אשר עליו יחוו רוב סופרי דה״י
את דעתם, כי הוא היה המלך החדש אשר לבש קנאה כמדו
נגד היהודים. צלם דמות המלך יתואר כחנון ורחום לאויביו
אשר יתגבר עליהם ויכריעם תחת ממשלתו, וכאכזרי ומלא חימה
לבני נכר היושבים בארצו וחוסים תחת שבטו זה כביר. הואהקים את הקיר המבדיל בין „בן עמי" „ולא עמי", וע״כ יוכל
להיות לדיוקנא קדמאה להפאנסלאוויסטים ולהפאנגערמאניסטים
שבדור הזה. על תלי עולם אשר הוקמו בימיו נמצאה הכתובת
הבנינים האלה הוקמו בידי בני נכר ולא נגעה בהם יד מצרי״.
ולא רחוקה היא ההשערה מי ומי הם בני נכר אשר הקימו את
הפיראמידען ההן. כצללים חלפו האבירים והכבירים ההם,
דתם והשכלתם צללו כעופרת בתהום הנשיה, ורק פגריהם
שטוחים וערוכים בלשכות הפלאות להשתאות ולהשתומם עליהם.
בתוך ארצם אין זכר לממשלתם, על משואות אליליהם קמו בתי
מסגוד למחמד, וערבי פחה לא ישתטח על קבריהם, אך מכור
ימכרם לכל דורש—ובני נכר אשר הקימו את עמודי עולם ההם,
עוד חיה יחיו, ועלומי עולמים חופפים עליהם, ואחד מיוצאי 230
חלצי בני נכר ההם (ביקאנספיעלד) פתר את החלום לפרעד
החדש, ישמעאל פחה, ויקן ממנו את תעלת הזועץ ע״י השטרות,
ובכחו תדרוך כעת אנגליא עוז ללכוד את הארץ, לנער ממנה
נ״ס
את ממשלת מחמד ולברוא בה תקופה חדשה.דמיונות (סוף מגליון 28)האפשר הוא לעשות תקונים בדת? לא ולא! תקונים
בדת הם דבר והפוכו, אפשר ונמנע, אמת ושקר, כמו שאתה
אומר: כדור מרובע או אלכסון שוה. הדת איננה דבר חושיי
או מופתי, ואין כאן מקום לביקור ולניקור ולניתוח, האשכנזים
תקנו את הדת הנוצרית, אך לא את הדת תקנו, כי אם את
משטרי המנהגים החיצונים ואת החלק המעשי, וגם הם החטיאו
את מטרתם. הם רצו להעלות רוח החפש והסבלנות על הדת
אולם ברבות הימים נקפאה ונקרשה גם הכנסיה הלוטעראנית
וקנאת הדת שבה לבצרון אחרי אשר התמוטטה בדור האחרון,
ונדחה משאתה ע"י שתי שיטות חדשות. הוואלטעריאניזם
הצרפתי והדארוויניזם, וכלל גדול הוא בנתיבות עולם שאין
מיעוט אחר מיעוט אלא לרבות, ומב׳ שוללים יוצא החיוב
וכזאת נראה בעת הזאת, שאחרי אשר נדחתה הדת מדחי אל
דחי, נוכחו עתה כל באי עולם לדעת שאי אפשר לעולם בלא
דת אלמלא חמה של הדת לא נתקיים עולם מפני צינה של
החקירה, ואלמלא החקירה והבקרת לא נתקיים עולם מפני חמה
של הדת הדברים האלה יספיקו להוכיח להטועים שאם
יחשבו שהטיבה אחת ישראל בעולם בדבקותו בדת ולא בסוד
לאומים יתחשב, שוגים הם בשוא והליכות עולם לא ידעו
שכל המלכיות משתדלות כעת לבצר ולחזק את מוסדי הדת
לשפוך את רוחה על כל בשר
גפן נא עתה אל השאלה: אם ראוי ואפשר לתקן דת משה
וישראל! אם מן הנמנע הוא להביא תקונים בכל הדתות עאכו״כותחליף לבושיה לפי רוח העת וקורות הדורות. דת ישראל
היא דת נצחית, מפני שהיא כוללת בקרבה במחשבה תחלה
את כל השינוים והתקונים היכולים להבראות, כעין שהמושכלות
הראשונות והאמיתיות הקיימות ונצחיות כוללות בקרבן את כל
המדות שהן נדרשות בהן וכל דבר הלמד ומסתעף מהן, וזהו
סוד הכלל הגדול: דברים שבע״פ אי אתה רשאי לאומרן בכתב
(תמורה י״ד). „הטבע תחלת התנועה והעמידה, ופירוש
התנועה ההויה, ופירוש העמידה ההפסד" (ר׳ משה ו׳ עזרא
בס׳ ערוגת הבושם) כלל אמתי זה הננו רואים בקורות כל
הדתות, ומפני שדת הישראלית מלאה תנועה, פושטת צו״ה
ולובשת צורה, והיא הלוז שממנו מציץ הקב״ה בכל דור ודור
את הגדרים והמנהגים החיצונים, כחא דהיתירא או חומרות
וגזירות, ע״כ חיה היא לנצח; וכבר אמר הרמב״ן בסה״מ
להרמב״ם בהקדמתו, כי רחוק ממנו להיות לראשונים חמור נושא
ספרים, תמיד יבחר דרכם ולא ישא פנים, כי ה׳ יתן חכמה בכל
הזמנים ובכל הימים, לא ימנע טוב להולכים בתמים, עכ״ל
ומהר״ם די לונזאנו בהתנצלותו אומר בזה״ל: וכמו שאע״פ שהבן
חייב בכבוד אמו, מ״מ הוא ואמו חייבים בכבוד אביו, כך כמו
שאני חייב בכבוד אשר חלקתי עליהם, מ״מ אני והם חייבים
בכבוד האמת עכ״ל. והרב ר׳ יאיר חיים כתב בספרו חוות יאיר
שאלה כ׳ וז״ל, ואף כי ידעתי שנגרע ערכי מערך המחברים
שקדמוני, מ״מ הרי כל אחד קבל שלו מסיני, וגם לצעירי רועי
צאן כמונו הונה מקום להתגדר בו עכ״ל. הרי לפניך, קורא
יקר, שלשה פטישים חזקים, המעידים ומגידים שתורת ה׳ איננה
חתוכה וקפואה לדורות, ואיננה צריכה למתקנים לפלס מעגלה,
יען קשורה היא בשלשלת וקליעת קורות הדורות וקישורם
והסתבכותם זב״ז, ויכולים אנו להביא חכילות חבילות של
מופתים, אך המבואר איננו צריך ראיה, שזאת התעודה
בישראל, כח אלהי צפון בתוך הדת, והוא מכשירה אל כל
הזמנים והדורות, הלבושים החיצונים מן כח הצומה של הדת
בעצמה, כטבע השערות והצפרנים הצומחים בעור האדם, סרה
העודף נופל מעצמו, והגדרים שאין רוב הציבור יכולים לעמודבהן מתהפכים „לכתבן ולא קריין, קריין ולא עבדין". ועתה
שימו נא ידכם על לבכם והגידו אם יש פה מקום להלבלדים
הבאים איש וכלי מפצו בידו, וחפצים להפוך את הדת הרוחנית
והנצחית לעגל מסכה, מעשה מקשה חתום בגושפנקא שלחם,
לאלם אלומות ולאסוף עמרים, ומי פתי יסוד הנה לעזוב מקור
מים חיים ולחצוב בארות נשברים, להשגיח על לבלדים לובשים
חילוקא דרבנן וטוענים תליסר גמלי הספיקא שמעתתא, ובאים
עלינו בכח מליצותיהם וטוחנים זב״ז, מקרא, משנה, הלכות
ואגדות טבעיות, למודיות, הגיוניות ואלהיות, אע״פ שאינם
ראוים לדון אפילו באחד ממקצועות האלו
תקונים בדת אין להם לא חומר ולא צורה, לא פועל ולא
תכלית. כיצד, אין להם לא חומר ולא צורה, כמבואר למעלה
במה שיש בו די, אין להם פועל, אין צריך לומר שעזות
נוראה היא, אם הסופרים מכניסים את ראשם בדבר אשר לא
להם, (אם חפצם לענוב על דרכי העמים ולעשות כמעשיהם לתקן
תקונים בדת, הלא יראו כי ביניהם לא נועזו הסופרים לנגוע
בדבר זה, אך כהני הדת המוסמכים), אך אין לשום אדם בעולם
להזכיר שמות: „תקונים" ולהתימר בכבוד „מתקן״. מדת בשר
ודם צר צורה על הכותל אינו יכול להטיל בו רוח ונשמה וכו׳והקב״ה אינו כן צר צורה בתוך צורה: הדת בעצמה מזרככת
ומתכשרת כביכול לרוח העת והמקום, הקליפות נקלפות והלבושים
מתפשטים מעליהם, והניצוץ האלהי, מחמם את הלבבות ומשפיע
אורה וזיו רוחני, ואתם מתקנים הבאים בידים, גשו הלאה
כי אין גם תכלית ומטרה לתקוניכם, לא כמדת בני שאר
הדתות בני ישראל, הראשונים בעיני עבדים אל אלופיהם כן
עיניהם אל כהניהם הרועים אותם כרועה עדרו, אבל בני
ישראל כעם ככהן לא אל מוצא פיכם ייחלו ואינם צריכים
לממוצעים. שלומי אמוני ישראל (אורתודוקסים) לא יטו אזן
קשבת לדבריכם, ואם תחמלו על החפשים בדעותיהם הלא
אם בקיאים אתם בהויות העולם. או תודו בעצמכם שהחפשים
לא יחכו עד אשר תגיע לידם הוראת היתר מבית מדרשכם
והרי נשארתם קרח מכאן וקרח מכאן, את ההתלהבות והאדיקות
של התמימים תגדילו עוד יותר מכח ההתנגדות, ואם תאמרו
לכלות נגע חוסר אמונה ע״י תקונים. הן נמשלתם עם האיש
אשר רצה לקרוע שטן ע״י בעל זבוב (דען טייפעל דורך בעלזע-
בוב הערויסטרייכען), ומה העבודה הזאת לכם?
מדוע לא תכוננו לחקר דברי הימים, דיוקנא קדמאה שלתקוני הדת נראה באשכנז, ומה היה אחרית הסינאדען והרע-
פארמאטורים? למה אלאה את לב הקוראים בהעלאת גרה
דברים אשר אודם הבושה והכלימה יכסה פני כל איש ישראל
לשמעם. התקונים האשכנזים לא הועילו אך הזיקו, הם בתרו
לבתרים את גוף האומה, והפירו את ברית השלום והאחרות.
כל אחב״י בחו״ל, בצרפת ובאיטאליא, בהאללאנד ובאנגליא,
נכנסו בשלום ויצאו בשלום מן פרק המעבר, מזמן הערב שמשו של
המאה הי״ח אל המאה החדשה הזאת, ולא הרגישו צורך תקונים,
ורק באשכנז למדו אחינו אל דרכי יושבי הארץ, אוהבי עיון
וסברא והתפלספות, וע״כ הולידו את התולדה הזרה הזאת, ובכל
ויק
אופן היו מוכשרים ומוכנים לזה הרבה יותר, הם החלו לעסוק
בתיקון הדת אחרי אשר כבר הושוו בזכיות האזרחים וכבר יצא
מהם דור דעה, והתכוננו בתי מדרש לחכמת ישראל, ומושגים
חדשים נבראו, ופועלים במלאכת התקונים אמרו לדבק טוב, וגם
אחרי כל אלה הסכילו עשה והשחיתו עד מאד, ואתם —
יהודי ארצנו, במצב ובמעמד הזה, תבקשו תקונים בדתי!
והסבלנות מה תהא עליה? היש לכם הצדקה, סופרים ומליצים,
לבוא בעקיפים על אחיכם ולהדריכם בדרך הטובה בעיניכם אבל -
לא טובה בעיניהם? האם זה הוא טעם "מספיק, אשר תאחזו
בקרנות ארץ הצבי בכל דור ודור היתהוהצעת ישוב א"י שלובה
וקשורה בתמימות דתית ולא בתקונים״, ואתם באים ומהפכים
את הסדר, הביטו וראו את אשר כתב ר׳ יהודה הלוי בתשובתו
להמשורר המגנה תשוקתו לאדמת הקדש: „ראה נא גם ראה
דודי והבן, וסור ממוקשים צנים ופחים, ואל תשיאך חכמה
יונית, אשר אין לה פרי כי אם פרחים, ולמה זה נבקש ארחות
עקלקלות ונעזוב אם ארחים" (דיואן סימן קפ״ב).
אם תאמרו שנחוץ לנו להרחיב בין העם את הדעת, לפלסנתיב לההשכלה ולההארה המדעית, יישר כחכם, אך הסו
מלהזכיר תקונים בדת! השכלה נחוצה לנו, הדרכה מוסרית
דרושה לחפצנו, ועלינו להחל עבודתנו ביתר שאת וביתר עז
כי בזמן המבול. בימי הפגעים, לא שמשו המזלות והמאורות
בהו, ועתה כאשר הונה לנו עלינו לשוב אל מלאכת הקודש..
„לאחינו התמימים נחוצים מדעים מועילים. מלאכה ועבודת
אדמה, ידיעת לשון וספר, רגש אזרחי — ורגש לאומי, ולאחינו
המשכילים נחוצה השכלה דתית, להבינם דעת: כי שווי צעי
ורב, זה טוב זה ישר זאת ברכת יה, מתת שדי ממעל, אך
לא מיון באו אלה לנו, לא מאתונא, לא אטיציזמוס המה;
מסיני באו, יהדות המה שווי אדון ועבד, חוקי צדק עם הזרים
עם הצרים יחד, זה נעלם מפלטון, מציצרוני, ויהי נודע מאז
אל הצללפוני (שם אשה יהודית בדה״י א׳ ד׳ ג'); כי רק אל אבאחד בנים כולנו, כי אחים אנחנו כי אחד עשנו, זה מסיני לא
מיון למדנו, זה שרש האחוה ומקור האושר, ותצא תורה
מציון, מירושלים ציוויליזאציאן (שד״ל בשירו „דרך ארץ"). —
שובי, שובי השולמית, שובי אלינו אחדות יקרה מפו
אשר על מרורים קנינו אותך במבחר דמנו, ובכח האחדות כול
נוכל, נחדל ממריבת מפלגות, נשאר אחים לעולם חברים כל
ישראל, ואז נוכל להסיר מקרבנו כל מיטה, הזיה ומינות
דקדוקי עניות וקלות, ואתם סופרים בעלי דעה, מה לכם
אצל שאלות הדת, אל נא תהיו שותפים להקב״ה ואל תעשו
את הספרות „לאתרא דארעא ורקיעא נשקו בהדרי". חדלו לכם
מן התקונים ותקבלו שכר על הפרישה, ונחתום בדברי היינע:
„דיא אלטען בעזען ליעדער, דיא טריימע שלימם אונד ארג,
דיא לאססט אונז יעטצט בעגראבען, האלט איינען גראססען
נ״ס
זארג״!חדשות שונות(בים דרך) ע״י התעלה זועץ שנתחדשה בימינו סלל לו
האדם דרך חדש לעבור ארחות ימים מן ים התיכון עד ים סוף וים
הודו מזרחית, ויפתח מבואות הים גם לכל הדגים אשר במזרח
השמש לעבור ולבוא עד ים התיכון לרשות משכנות לא להם
מיני דגים שונים אשר מקום מגורתם היה בים הדרומי מאז
ומקדם, באו עתה ויאחזו בין דני המים אשר באייראפא, מהם
אשר הביאו לנו סגולות יקרות חמדת הטבע, כמו החומטים אשר
בקליפותיהם המרגלית (פערלען) נדרו הלכו ממקום מולדתם סביב
האי צייאילאן, ויבואו לגור בתעלת הזועץ, עד שכעת כבר
נמצאו הרבה מהם בתעלה הזאת, ובימים יבואו תהיה צידר
הפנינים קרובים אלינו, אבל לרגלי האורחים הנכבדים האלה באו
גם אורחים לא קרואים אחרים, זוללים ומשחיתים אשר הסבו
להאדם נזק רב, הדגים הנודעים בשם האייפישע טורפי אדם
וזוללים נוראים, כבר מצאו להם מקום בים התיכון, ורוב העמים
היושבים על חוף הים ההוא יתאוננו רע באזני הזמן, כי לוקח מהם
חית ידם ופרנסתם, והוא צידת דנים אשר עליהם חיו עד כה,
כי מלבד אשר לא ימצאו להם עוד די מחיתם ע״י הזוללים ההם
המשחיתים בדגי הים לרוב, הנה הם מסוכנים גם להאדם עצמו
להיות טרף לשניהם, כנודע.
(אויר בועד בצמחים) חכמי הבאטאניק מצאו זה מקרוב מין
נעצוץ אחד יקראוהו בשם Dectamnus Fraxinella, יש ממין
הזה שהוא מוציא פרחים אדומים ויש שמוציא לבנים, ובטבע
הנעצוץ ההוא להוציא ממנו מין אויר נודף מורגש בחוש הריח
והאויר הזה הוא דומה בהרכבתו כמו גאזע הבוערת, שכאשר
יגישו אליו באור הגד יתלהב כולו, אבל בעצמו איננו בוער
כי כאשר יכלה האויר המתנודף ממנו סביב, הוא שב ונכבה
ורק אחר עבור איזה ימים, כשיתחדש בו האויר הנודף, יתכן
לעשות בו שנית הנסיון ההוא. הסגולה הזאת הוא מחזיק בקרבו
כל זמן שלא נתבכרו הפרחים שלו להוציא זרע, אבל בהביא
בכורים לזרעים, אז תאבד ממנו הסגולה ההיא מכל וכלגלוי לכל סוחרי ספרים
לתור ולדעת כי העתקתי את משכני ואת בית מסחר הספרים אשר לי לרחוב
נאליווקעס חצר גלאסס No. 17 שם ביתי בית מלא כל טוב מספרי קדש, הן
מילידי דפוסי כמו מגיני ארץ עם כל המפרשים וגם מחצית השקל והפמ״ג בשני
סארטין נייר, מדרשים עם מ״כ ועץ יוסף וענף יוסף סדר הדורות, מחזורים פערטיל
עם מט״ל. ב״ל ולקוטי צבי בשם כמו רעדעלהיים בחמשה חל קים, מחזורים הנ״ל
ים ושניהם כלולים מאד בהדרם מחזורים מט״ל וב״ל וע״ט ה״ח דפוס
בתשעה חל
ארגעלבראנד מחזרים ע״ט ה״ט דפוס הנ״ל ועוד ועוד, ועל כל אלה יש לי רב מכל
דפוס ווארשא וחו״ל הבאים פה ברשיון הצענזור, גם כל מיני ספרי ווילנא דפוס
ראם, קראתי למאהבי בעלי ברית מסחרי מקרוב ומרחוק לפנות אלי ולחדש, עמדי
את בריתם כימי קדם, ואני ועושי דברי על משמרתנו נעמודה להחיש לכל מבקש
את רשימתו בעתה ולתת לאיש ואיש כפי מפעלו ראבאט נכון להפיק רצון, וכל איש
אשר דבר לו רק עם מדפיסי ראם בווילנא יוכל לפנות גם אליהם וישיג את המינים
שמואל אייזיק פעשעס-אדרעססע ווארשא.
הנ״ל גם שמה.
С. А. Пешесу, Варшава Палевкя № 17
S. A. Pesches, Warschau Nalewki Nr. 17.להודיע למיודעי ומכרי שגם בשנה זו יהיה לי אתרונים בקאממיססיאן מא״י
טובים ומהודרים, ואף שאר אתרונים מכל הסארטין ולולבים ירוקים טאלייאנער והדסים
ירוקים, ומבטיח אני להקונים שישיגו אצלי לפי רצונם במקח השוה.
אדרעססע שלי כשמי
W. Meyer Gordon Riga, Moskauer Vorstadt Iohanen Stras № 18.כל החפץ באתרוני אה״ק ומגינות עה״ק יפו היפים מאוד ומתקיימים, כשל גנות
קורפו עם פיטמות ובלי פיטמות ישיגם ממני כפי האדרעסע
יהודה ליב סלאנט בטריעסט
ובווארשא הפקדתי לסוכן מאתרוגי אה״ק יפו גם עם פיטמות את הרב הנגיד ר׳ ליב
חזן נאליווקע נומר 29כאשר בשנה העבר עשיתי נסיעה בעד אתרוגי קארסיקאנער, וכל אשר קנה
ממני שמה בחלקו ועשה פרי, כן בשנה הזאת אי״ה אעשה נסיעתי בעד אתרוני
קארסיקאנער וגענעווער מא״י וקארעפירער ולולבין איטאליענער, וכל מי שיש ברצונו
לבא אתי במסחר, הן קאמיסיאן והן בתמו״מ יודיעני ע״י מכתב על אדרעס שלי
יחזקאל קאפלאן, או על אדרעס שותפי, ברוך ברוידא בקאוונא, ואשיב לשולחי דבר
ע״י מכתב אשר ברצונו.לבעלי בריתנו במסחר אתרונים ולולבים, הננו מודיעים כי שולח במלאכותנו
בשנה ההיא ישר לטריעסט ציר אמונים, בקי בטוב הסחורה, כל פרי למינהו, ונבון
דבר האברך המופלג מו״ה נפתלי הירץ פינעס, לדעת ולתור שמה בעדנו פרי עץ הדר
באמת, וכפות תמרים, כולם יפה ומום אין בם. כל איש אשר יאבה לעשות עמנו
חוזה במסחר אגולניע ולאחדים, יפנה אלינו פה ביאליסטאק וישבע רצון, כאשר ישיג
רק סחורה ראיעלע לא מזויפת; ביאליסטאק ר״ח מנ״א שנת ואיש יבין בפריי לפ"ק.
יצחק יאנאווסקי — אליעזר ברוך דארמא
erie rest. Aite Börs  אדרעססע לטריעסטקנקן חדש מלא ישן
No. 34 מלבד בית מסחר יין שלי אשר יסדתי ותכנתי ברחוב על עקטעראלנע
פתחתי כעת בית מסחר יין חדש עם כל מיני סארטין יין, גם יין ישן שדעת זקנים
נוחה הימנו ברחוב גנוינע הסמוך לשער הברזל 11 בחצר ה׳ יאנאש. בבית מסחר
יין שלי החדש נמכר כל מיני יין על הארט ועל ענצילט במקח השוה. גם מי דבש
(מעד) טוב ונחמד במראהו וטעמו כצפיחית בדבש, ולמכור כל מיני משקה הנ״ל על
פאס ועל אנקער ועל טאפף ועל פלאשין הכל כרצון איש ואיש. גם סוחרי יין מכל הערים
יכולים לעשות אצלי בעשטעלונגען ולשלוח להם הן ע״י פאסט הן ע״י הבאן כדת הסוחרים
יבטח ישבעו רצון בכל עניני המסחר אתי, ולאלה הבאים בצל קורת בית מסחרי
להתענג במתק ונועם ייני ודבשי. גם אלה הבאים לשתות במסיבת רעים ואהובים
באודיע כי הכינותי בעבורם חדרים מרווחים משוחים בששר ובשלל צבעים שונים מרהיבי
ענין ולב בפי חפץ הזמן הנוכחי. גם המשרתים עומדים על משמרתם באמונה וזריזות
יתירה לעשות כרצון איש ואיש
 דברי אפרים זלמן מרגליות מקראקא נכד הגאון בעה״מ ספר תשובות הרא״ם.
אדרעססע אלי
S. Margulies aus Krakau Blektoralna No. 34 Gnoina № 11הודעה
ווער פארגאער אתרוגים, לולבים, הדסים
אין פיינער שיינער וואארע גוט אונד
בילליג בעציהען ווילל, ווענדע זיך אן דיא
בעקאננטע אונד סאלידע פירמא.
G. Singer in ׳Triest.ציריך, איזראעל. קנאבען⸗אינסטיטוט
גימנאזיום, טעכניקום האנדעלס- אונד
מוזיק⸗שולע, מאטוריטעטס פריפונג פֿיר
אוניפערזיטעט פאליטעכניקום, דיא
אנשטאלט ליעגט אם זעע, אם פֿוסע דער
אלפען, פרייז יאהרליך 1.500 פראנקס
געהערעס ד׳ פראספעקטע
רעקטאר לאנדאוי, ראבב. פרעד׳, דער
אידישען געמיינדע
 נכונים אנחנו לקבל קאמיסיאן מכל החפץ
להשיג ע״י אתרונים מכל הסארטין, וגם
לולבים והדסים ירוקים כפי מחירם בטרייעסט
ובתוספת קאמיסיאן 122 קאפ׳ מכל אתרוג"
10 מכל לולב, 50 מכל פעקיל הרסים
והננו נכונים לשלוח סחורה טובה לב
דורש גם ע״י נאכנאהמע בשלחו אלינו
אויפנאבע 50 קאפ׳ לכל אתרוג. 25 לכל
לולב. 1 רו״כ לכל פעקיל הרסים, ונקוה
להפיק רצון לכל הדורשים לעשות מסחר
עמנו.
האחים אהרן ואברהם בירגער בעיר מינסק
אדרעססע
Aрону Виргеру, въ г. г. Минскъ.
Aron Burger, in Gouw. Minsk
(Russland.למוקירי ספרי ריב"ל
הנני מודיע כי העתקתי דירתי לרחוב
דזיעלנא No 21, מחיר קאמפלעט שלם
מספרי ריב״ל במספר י״ג חלקים „שמונה
רו״כ, עם משלוח הפאסט. האדרעסע שלי
Вернарнъ Патанзонъ,
Варшава a № 21.תחבולה לעשות חיל
יש לנו למכור תמצית חומץ 80%, (עססי
עססענץ) אשר מוכשר להיות חומץ טוב
כאשר יערב עם 35 חלקים מים. נגד שלוח
של 70 קאפעיקעס (בפאסט מארקין) ישיג
כל מבקש פראבע
Люоблинеръ и Конъ
Влоцлавекъ, Варш. губ.שאלות ותשובות
לה׳ יואל מענדיל שיפער הס׳ חכמת השעור אין
דינו, לה׳ אברהם קופמאן הנומר 4 חסר לנו
סופר מאיישישאק מודעה כזאת צריכה לרשיון מיוחד,
לה׳ יהודה לעוויק, הדבר ישן נושן ראיתיו בס'
אשכנזי (1829) שמזכירו למשל נודע, ובלה״ק לא
היה עד כה.S. Sionimski in Warschau.
Dzika No 25a.