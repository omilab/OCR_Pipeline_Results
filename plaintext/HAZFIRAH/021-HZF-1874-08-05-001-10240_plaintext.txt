o  מים מלבום
מחירו באשכנז:
8 4 ר"ט לשנה. 1 לרבע שנה קו
ה בעסטרייך 8 פלי לשנה. 
2 פל׳ לרבע שנה. 
שכר מודעות:
מכל שורה 4 ז״ג.
Bים - מא
ברוסיא ופולין.
לשנה 5 רו״כ.
וך לרבע שנה 1.25 רו״כ.
ביתר הארצות 20 פראנק.
לרבע שנה, 5 פראנק.
—לולה
מכתב עתי משמיע חדשות
בקרב עם ישרון מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים, עסטרייך וויען, מאת א׳ קאפלאן, טיסמעניץ,
מאת אשר ווייסוגאן, רוסלאנד, קאוונא, מאת אי. צי. מ׳. רומעניען,
פאלטישעני מאת מאיר יוסטער, אמעריקא, נו-יארק, מאת יחזקאל
ראזענבערג, חדשות שונות, באור מלות שונות מאת ה׳ יחיאל מיכל
פינעס, מגורשי וויען, מאת ל׳ לאנדסהוט, הודעות.דברי הימים.(אשכנז) עוד לא נרפא הנסיך ביסמארק מן המכה אשר
הכה בקיססינגען, ואם כי אין כל חשש סכנה בדבר, אבל עוד
לא עלתה ביד הרופאים להשיבהו לאיתנו כמקדם. בימים האלה
נודע דבר אשר השתוממו לו כל שומעיו, והוא, כי חלו ידי
זרים בשני מכתבי הנסיך אשר שלח לשרי הממשלה בבערלין
חיש אחרי המקרה בקיססינגען; אפס עוד לא נודע מי הרהיב
בנפשו עז לחשוף מצפוני המכתבים הנזכרים. והנה עד כמה גדלה
שנאת הכהנים הקתלים להממשלה וקשי ערפם נוכל לראות מן
הדברים האלה: פקיד הממשלה במחוז פאזען פנה בבקשתו אל
הכהנים הקתולים בעיר פאזען וגנעזען, כי יעריכו תודה לאלהים
בבתי תפלותיהם על אשר הטה חסדו להפרינצעסין אלברעכט
מפרייסען בעת לדתה ויחלימנה אותה ואת הילד הנולד, והכהנים
השיבו פני הבקשה ריקם, באמרם, כי לא יוכלו לעשות דבר
גדול או קטן בלי רשיון הבישאף; ואף כי הממשלה הורידה
את הבישאף מכסאו, בכל זאת כל זמן שלא יהי הדבר לחק
קבוע בסדר האמונה כי יפקד מקום הבישאף בפאזען לעולם,
אינם רשאים לעשות דבר כזה על דעתם לבד.
והממשלה עושה את שלה ולא תחון את כל העוברים עלפקודותיה, כהנים רבים נתנו במאסר בימים האחרונים ואחרים
נענשו ענש כסף. מלבד זה, חברות רבות קתוליקות סגרו על
מסגר, ושרי המדינה מביטים על כל מעשי האולטרמנטנים בשבע
עינים; אבל לפי דבר מ״הע, לא יוכלו כל המעשים האלה לשים
מתג ורסן בפי הקלעריקלים ולהוריד עז מבטחם, לבל תעשינה
ידיהם תושיה, כי עם גם נתפרדה חבילת החברות המפורסמותבקהל, הנה נשארו עוד חבורות רבות קטנות, אשר אין העין
שולטת בהן ואשר, אם אין כל חותם חברה עליהן, בכל זאת
תרבינה להרע, בתתן קטורה באף האלטרמנטים להחזיק מעמד
בכל יכלתם, לבלי יסגו אחור מכל דרכיהם ותהלוכותיהם
כמלא שעל.
אבל לא בארצה לבד תלחם ממשלת אשכנז את בני ברית
הכהנים הקתולים, כי גם בספרד ריב לה עם מורדי האור ומקדישי
שם פיוס התשיעי. דעת הקהל באשכנז התרגוד מן תעלולי
הקרליסטים ותועבותיהם, והממשלה שלחה אניות מלחמה אלהחוף הצפוני בספרד, כאשר הודענו בשבוע העברה. והנה אם
רחוק מאד להאמין, כי תתעבר ממשלת אשכנז על ריב לא לה
ותתערב במלחמת ממשלת ספרד עם המורדים, אבל עכ״פ הנה
עמידת אניות אשכנז בקרבת המקום תזכיר את הקרליסטים, כי
לא בכל עת יוכלו לעשות ככל העולה על רוחם בנוגע לתושבי
ארץ אשכנז.(פראנקרייך) בעוד שלשת ימים יסגרו שערי האספה
הלאומית ונבחריה יתפטרו איש איש לביתו עד השלשים לחדש
נאוועמבער. והאיש התם מאק מאהאן אשר לפני שתי שבועות
האיץ באספה לחוקק מהרה חוקים, ומשפטים נכונים אשר על
פיהם ימשול בעם, הסכים עתה להחזיק בממשלה בלתי מוגבלת
עוד ארבעה ירחים. כשונאי האספה הלאומית ומנדיה, כן המהפכים
בזכותה ומגינים עליה, כלם מודים, כי לא עשתה האספה הלאומית
מאומה לטובת הארץ. כל כת כת דרשה רק טובת עצמה, וביותר
הליגיטימיסטים והבנפרטיסטים אשר בכל ערמה ומרמה לא בחלה
נפשם רק למען הוציא את חפציהם אל הפועל; מיניסטרים רביםנפלו ואחרים קמו תחתם; הצעות רבות עלו על הבמה ותרדנה
כבשת פנים; רגע ששו אוהבי המלוכה ויאמרו: באו היום שקוינו
לו וברגע השני ראו כי לריק שמחו ותקותם מפת נפש; ובכל
אלה לא נעשו ישועות בארץ ומצב הענינים עודנה כשנה תמימה
לפני זה. עתה הראו הצרפתים לדעת את שגגת אלה האומרים,
כי עם פוחו וקצר רוח המה מעולם; ונהפוך הוא, כמה ארך אפים
לפני הגוי הזה, אשר זה שלש שנים מכעיסים אותו נבחרי האספה,
נותנים לו מחלקת במקום מנוחה, תרמית ותככים במקום חקים
צדיקים אשר הבטיחו לו, והוא עומד ומחשה. רק פעם אחת
התנודד ההמון לקול המבשר, כי נפלה הצעת פעריע ואחריה גםהצעת לעאן מאלעוויל ולא יספו קום, רק אז החל העם להתקבץ
בצדי הרחובות ועל המגרשים; אבל עד ארגיעה נמוג ההמון
וילכו איש איש לדרכו. והנה בלי ספק גם עתה לא ישימו
הלעגיטימיסטים והארלעניסטים יד בצלחת, ובמשך ארבעת חדשי
המנוחה יעמלו בכל עז לסולל דרך למזימותיהם ומאויי לבם;
ולפי הנשמע יעמוד ההערצאג בראגלי אחרי ימי המנוחה עוד
הפעם בראש הממשלה, וכל יודע את האיש ואת שיחו, יבין,
כי לא עליו תוכל ארץ צרפת לשים את מבטחה, כי יתן לה
שלות השקט. אמנם מי יוכל לנבא עתידות מראש?(שפאניען) גם בארץ ספרד עוד לא נשתנו הענינים לטוב.
פה גברה יד הקרליסטים ויכבשו עיר מבצר וכלי מלחמה רבים
היו להם לבו ולשלל, ושם פגשם הגענעראל מאריאנעס ויכם
מכה גדולה וישב מהם רב; אבל לא מן המלחמות האלה תוצאות
הנצחון לאחר הצדדים, וכל עוד לא יעמוד בקשרי המלחמה שר
הצבא סאבאלא עם כל החיל לא יגבר האחד על רעהו. „המלך
קדלוס" הוציא כתב גלוי לכל יושבי ספרד ויבקשם לשוב אליו
לחסות תחת צל כנפי מלכותו ויבטח להם חקים טובים ומשפטים
צדיקים, ולמען הראות בפועל את טוב לבו צוה להרוג את שבויי
המלחמה אשר נפלו בידו וימלא את הארץ חמס על המס. לפי
דברי איש אמונים אשר היה במקום המעשה, הרבו הקרליסטים
להשחית ביום כבישת קוענסא; בתים הרבה שרפו באש ויושביהם
שלחו בחרב; ממחרת היום הרגו עוד מאה איש, ואת הבישאף
אשר חפץ להגן על קצתם הורידו אל בור אסיר בעיר אלאטא
המיתו מחיל הממשלה הנשבים שר גדוד אחד, שרי פקודות אחדים,
105 אנשי חיל ושבעים ושלשה שוטרי הגבול. אבל במעשיהםאלה העלו עליהם חמת דעת הקהל באייראפא עד להשחית,
ולרגלי הדבר הזה, יוכל היות, כי תמהרנה אדירי הממשלות
להכיר את כח הממשלה במדריד כשלטת על כל ארץ ספרד,
אז מלבד אשר תתן ההכרה כח ועז בלב שרי הממשלה לרדוף
באף את המורדים בה, הנה יהי לה צדק ומשפט לצעק חמס
על מעשי הארצות התומכות בידי הקרליסטים בכל אופן שיהיה,
אם בכסף וכלי מלחמה, ואם בתתן מקום להן לנוס אל ארצן.
וגם בדבר האניות אשר שלחה אשכנז אל חוף ספרד רואים חוזי
העתים סימן טוב לממשלת מדריד. מי יתן ויאמנו דבריהם.אל האספה בעיר בריססל אשר קראה ממשלת רוסיה
לעשות דינים חדשים בהלכות מלחמה בין העמים, כבר התקבצו
ובאו שרים משרים שונים מרוב ממלכות איירופה, וביום 27
לירה העבר נפתח בית-המועצה מכל הנאספים. בעוד אשר נעלםמאתנו להגיד את הטוב אשר תביא האספה הזאת, ונסתר מנגד
עינינו אם יצלח בידה להמעיט מספר התלאות והצרות משבויי
מלחמה — אם בריאים ואם נפצעים — ולהיטיב גורל הארץ
הנכבשה לבל תהיה לשלל לצבאות אויב, ולהקל מעליהם עולמס ושלמונים לאויב המנצח; בעוד אשר כל הדברים האלה עודם
צפונים וטמונים בחיק העתיד נשאל איפו מה ראתה ממשלת
רוסיה על ככה, לקרוא אסיפה כזאת, ומה הגיע אליה להראות
בפעם אחת לכל יושבי תבל כי תדאג עד מאד בעד אושר בניאדם? אכן אם נשאל קורות ימים עברו, ונחקורה בספר תולדות
הזמנים חלפו נמצא פשר לשאלתנו. הקיסרית קטרינה השניה
מרוסיה, היתה מכבדת מאד את הפלסופיה, ודורשי רשומות
בחכמות העיוניות לא מצא בין כל מלכי איירופה איש או אשה
אשר התימרו בכבודם וחפצו ביקרם יותר מקטרינה. היא הריצה
אליהם אגרות, תמכה בימינם ביד נדיבה, ורבים מהם הכניסה
בתוך ביתה, ותקבלם באהבה בתור אורחים על שולחנם. וכל זה
יען כי בימים האלה, אחרי אשר היתה הארץ לשמה מהמלחמות
הנוראות אשר היו בארץ כמו מלחמת השלשים שנה, מלחמת
הצפון, מלחמת שפניה, ומלחמת ההתקוממות בארץ אנגליה,
חשבו כל מלכי ומושלי איירופה וקטרינה עמהם, למצא מנוחה
בחיק הפלסופיה והטיולגיה, ועל ידן יביאו ישע ופדות להאנושית
כלה אשר היתה נענה ונדכאה מתגרת ידי מלחמות רבות ונוראות.
אך לא ארכו הימים, ומלחמות אחרות באו על הארץ ועל הדריםעליה כמו מלחמת השבע שנים, מלחמת הדרור באמיריקה,
מלחמת ההתקוממות בצרפת, ולרגלי המלחמות האלה, החלו גם
החכמות העיוניות להשתכח, ורק קטרינה אחזה בהן ותשאר
בבריתן עד יום מותה, כי אחת אמרה, רק ע״י הפלסופיה ודעת
אלהים תהיה שלום ושלוה בארץ, ולא ע״י חרב מלחמה. לזאת
לא נתפלא עוד כי נין ונכד להקסרית קטרינה אשר חפצה
באושר כל בני אדם וחוה, יחשוב מחשבות להקל ולהמעיט
שממות והריסות המלחמות, ויקרא אסיפה בבריסל לעשות חוקים
חדשים בדבר מלחמה. הקיסר אלכסנדר השני אשר הוציא
להירות רבבות אלפים עבדים מסבלות אדונים קשים, ואשר עשה
תקונים רבים ומועילים בסדרי ממשלתו, ואשר לא לקח חבל
באלה המלחמות האחרונות אשר עשו שמות בארצות איירופההנאורות, הוא איש ראוי והגון לקרוא אספה כזו לאושר העולם
והאדם; וכאשר יאריך ה׳ ימי ממשלתו על כסא רוסיה, נקוה
כי עוד טובות רבות ותקונים מועילים יצאו מכח אל הפועל על
ידו, ואף על פי שיתמהמהו, יען כי לא יעשה הצעד השני
בטרם עשה את הראשון, עכ״ז נחכה כי בא יבאו לא יאחרו
יותר מדאי.
צירי האספה בבריסעל מנו לראש עליהם את ציר ממשלת
רוסיה ה׳ שואמיני. לפני ימים אחדים התאספה בפעם הראשונה
להתחקות על הענין אשר לפניהם; אפס כפי הנשמע, גמרו
אמר להשאיר את דברי מועצותיהם במסתרים לבל יודעו בקהל
עד עת מצא.עסטרייך.וויען. אין בית גדול בכל עמי הארץ. היושבים לבטח על
אדמתם, כבית ראטהשילד בישראל עם מפזר ומפרד לארבע רוחות
השמים, ואין כבוד ליהודים, ככבוד אשר עשה להם כיום שברם
הגדול בהלקח מהם תפארתם בלאומים, הוא הבאראן אנזעלם
ראטהשילד היהודי! היום אשר לא יאמן כי יסופר ראו עינינו.
האיש הנעלה הזה, אשר כל עשירי הארץ כאין נגדו, אשר מנה
מספר לאוצרותיו למאות אלפי אלפים, באראן וחבר לשרי המלוכה
(מיטגליער דעס העררענהויזעס) ושמו כירח יקר הלך בכל הארץ.האיש הזה בן שבעים ואחת שנה בקץ ימיו הוצא היום מבית
מותו, בית קיץ במגרש העיר דאבלינג No. 28 כאחד היהודים
מדלת העם, בעגלה פשוטה, שחורה עשויה כארגז גדול, רתומה
לשני סוסים אבירים הוציאוהו, ואחריו עגלה שכורה (דראשקע)
אשר בה ישבו אנשים שמשי חברה קדישא ועוד עגלה שנית
כמוה אשר בה ישב משרת נפשו בעת חייו. כל העם הנאספים
לפני הבית עמדו משתוממים למראה הזה, כי אשר לא עלה על
לבם המה ראו וכן תמהו, הנשים הגדולים אנשי השם וטובי העיר
אשר באו ללות את המת הגדול הזה, שבו לשמאל בדרך אשר
באו בו העירה, וארון המת בלוית השמשים והמשרת נטו לימין
להסב אותו דרך חוץ לעיר אל חצר מסלת הברזל ההולכת מערבה,
אשר משם יובא אל קברת משפחתו בעיר פראנקפורט דמיין; כי
כן צוה המנוח הגדול הזה לפני מותו את בניו אחריו. אשר לא
יעשה לו כל כבוד לא יספדו לו ולא ישאו עליו המטיפים
מדברותם כדי שלא יספרו בשבחו, ולא ילוהו המון רב כדי
שלא למשוך עיני העם הרב על ארונו. היטב ידע האיש
הגדול הזה כי אין יתרון לראטהשילד ביום המות מבן עני ואביון,
וידע כי אך בחייו הוא ראטהשילד ובמותו רק איש יהודי כאחד
העם, ואשר ע״כ צוה ג״כ בכתוב מפרש כי לא ישנו בקבורתו
ממנהג אבותיו מאומה, וכן היה מונח על הארץ על מעט תבןמעת צאתו נפשו עד אשר רחצוהו אנשי ה״ק וטהרוהו כדת
וילבישוהו תכריכים לבנים קיטל וטלית וישימוהו בארון עץ
מנסרים לא חלקות (אונגעהאבעלט), ואת הארון הזה נתנו אל
מתכת להובילהו כן לפראנקפורט. ושם יוסר הארון החיצון והמת
יקבר בארונו של עץ. גם בניו (שלשה) ובנותיו (ארבע) לא
הלכו אחר מטתו, כי כן היתה מצותו האחרונה. רק הפרופיסור
זולצער הוא לבדו מבלי המקהלה (קאהר) קרא את הקאפ׳ יושב
בסתר עליון" על המת ויותר אין דבר.
ואמנם בדעתו אשר חי בה הבאראן אנזעלם ראטהשילד
בה גם מת, גם בחייו ברח תמיד מן הכבוד לא חפץ ביקר
וגדולה ולא התנאה באוצרותיו הרבים. במלבושיו לא נכר השוע
הזה לפני איש אחד העם, בהלכו רגלי בעיר לא ידעו מי הוא
רק אלה אשר ידעו פנים אל פנים, ובעברו במרכבתו הפשוטה
אין איש שם את לבו עליו כי לא ידעו מי הוא. רק שם בארא
אנזעלם ראטהשילד היה חרות על כל פה ולשון ואותו בנפשו
לא הכירו. כי היה רחוק מכל המון וישכון לבדד בחדר היכלוויעסוק אם בדברי מסחר או בדברי למודים, כי היה איש דעת
הרבה בזה וגם בזה.
ועתה נתתי את ידי להעתיק דברים על אדותיו ממ״ע „נייעס
וויענער בלאטט" לאמר:
בבית הקיץ בדאבלינג אשר שם שכן הנסיך קווא עד אחרית
ימיו, שוכב היום על הארץ שר הרבבות ואוצרות אין קץ. בחדר
המטה אשר שם תמו חיי הבאראן אנזעלם ראטהשילד ושם
ישכב על הארץ עד אשר יוציאוהו להשיבו לעפרו אין כל הדר
נראה בו, ופה ישבו בניו ובנותיו ויתאבלו ולא עזבו את החדר
הזה רק בלכתם העירה אל היכל אביהם לפתוח את ספר המצוה
אשר הניח שם המנוח ולקרא בו את אשר צוה.
פתח דברי הצואה דברי מוסר רכים ונכוחים לבניו ויעוררםויצום להיותם תמימים עם דת אבותיהם היהדות, להגן עליה בכל
עת, ויחדלו מרדוף אחר כבוד וגדולה, והוא מזכיר בזה את דברי
ראטהשילד הראשון אבי המשפחה בצואתו, אשר שאל מעם בניו,
כי יחיו איש עם אחיו באמונה באהבה ושלום גם יחד. את בנו
הצעיר באראן אלבערט ראטהשילד מצוה להנהיג את הבית
ולכלכלו בעסקיו כאשר בתחלה והוא מראה לו את הדרך הישרהאשר בה ילך בטח. ולבנו הבכור באראן פערדינאנד ראטהשילד
אשר זה מספר שנים הוא חולה בחלי חוט השדרה, לו צוה לתת
מדי שנה בשנה חמשת אלפי אלפים 5,000,000 המצוה הזאת
היא על איש הבית ועסקיו, ואולם אם יאבה הבכור להניח את
אשר לו ביד אחיו למען יקבוץ לו קאפיטאל רב, הרשות בידו.
ולהבן השני באראן נאטהאניעל ראטהשילד צוה ליסד
פיליאלע (בית מסחר סעיפי) מהבית הגדול בבערלין.
ואחרי דברים רבים הואיל המנוח ויכתוב כן: רצוני כי תהיה
קבורתי בלי כל תשואת כבוד והדר וישאוני על עגלה פשוטה
רתומה לשני סוסים. אל תניחו לשאת אחרי את אותות הכבוד
אשר לי (ארדען אונד וואפפען) או להניחם על ארוני. קראו את
הדר׳ יעללינעק ואת הדר׳ גידעמאן ללויה, רק רצוני הוא, כי
האנשים הנכבדים האלה לא יעשו לי כל כבוד רק הש״ץ הראש
פר׳ זולצער, הוא לבדו יקרא את אשר יקרא על המתים. אנשיבית מסחרי לא ילכו אחרי מטתי, ואם ירצו להתאסף בחצר מסלת
הברזל, יעשו כרצונם. את גויתי יביאו לפ״פ דמיין ושם אקבר
אצל אשתי ושכבתי בקבורת אבותי, אבל גם שם לא יחלקו לי
כבוד רב, ורק משרתי שומר סף חדרי הוא לבדו ילוני לפ״פ.
פה מזכיר המ"הע פרטים אחדים מכלל העזבונות הרבים
אשר עזב אחריו ברכה לחלקם, והם כתובים על ג׳ עמודים בספרנכתבים בכ״הע בכלל ופרט. ועוד סעיף א׳ נמצא בהצואה אשר
הוסיף בה המנוח בשנת 1872 והוא מוכיח ומזהיר עוד את בניו
לבלי יסירו את לבם מאחרי מדת אבותיהם ובה ידבקו כאמוני
שלומי ישראל, וכו׳ וכו׳
והיום 29 יולי הקימו את כל דברי המת ולא הפילו דבר
קטן מכל אשר צוה. אשריך ישראל שאנשים כאלה לך!
אברהם כהן קאפלאןטיסמניץ. משנת תק״ב, מעת מצאה החסידות קן בארצנו,
ותשלח כנפיה מלוא רחבה, שמיה לבשה קדרות, ותכם את עין
שמש ההשכלה, לבל תשלח קרניה, קרני הוד צדקה ומרפא,
להאיר אל יושבי הארץ. לשוא עמלו בוני מסלולי הברזל ופורשי
מכמורת קוי הטעלעגראף להפח באפם נשמת רוח העת החיה;
הסכלות והבערות כהררי עד נשאו ראש ולא נתנו אותה עבור
בגבול.אמנם הכחד בל אוכל, כי בערים הגדולות צעדו רבים
מיושביה בצעדי און קדימה לכל אשר יש עם רוח העת
החיה ללכת, אולם כאשר יאורו פניהם אל דרכי ותקוני הנהגת
האדם באשר הוא אדם, כן יפנו עורף ולא פנים אל רוח לאום
היהודית באשר היא יהודית; המה ילמדו את בניהם לדבר כן
בלשונות העמים אשר יערבו אתם מערב: פולנית, גרמנית, צרפתית,
ברטנית, אך לא בלשון עברית, לשון הקודש. — כמו הנוצריםהשפנים והמוירען בימי הבנים אשר שטמו איש את אחיו, צרו
חד את אחד, ויחלו אך לעת מצוא למען יוכלו לקרא מלחמה
איש על רעהו, אבל לאבד את היהודים ולהשבית מאנוש זכרם,
היו פה ולב אחד, כן המה הנאורים והמתחסדים בארצינו גאליציען
המה ישנאו זה את זה תכלית שנאה, ולא יוכלו לדבר בשלום,אך להשכיח מבניה הסגולה היקרה, אשר נשארה לנו מיתר
הפליטה מימי קדם פיהם ולבם שוים. —
„אין למדין מן הכללות אף במקום שנאמר בהם חוץ" לכן
אף בלעדי אגיד יבין הקורא כי אך מן הכלל דברתי עד הנה,ובעלי צורה אשר המה לנס גם בארצות רבות ונאורות, אנשיםאשר אהבתם לאמונתם ודתם, עמם ושפתם נפלאת היא מאהבת
יעקב לרחל ומאהבת דוד ליהונתן, אולם אנשים כאלה לא יציצו
כעשב השדה אף בארץ ברכה ואך מתי מספר המה, ונער יכתבם
ובארצינו גאליציען המה מעט מועד, וכשושנה בין החוחים, ולכן
כאשר ילבש רוח ד׳ את אחד מאלה, אשר הוא אמנם אחד
בעירו ואחד במשפחתו, ויתעורר לעורר את רוח הלאומי בקרב אחיו,
לאהוב את עמו, את שפתו ואת ספרתו, וירצה לכונן לתכליתנרצה כזאת „בית ספר לישראל״ כי בית ספר הוא בית אוצר
אשר ממנו יקח הנער צידה לדרך הרב אשר ילך בו כל ימי
חייו, והידיעות והדעות אשר יקנה הנער בעודנו רך בשנים תהי׳
לדם ובשר בקרבו, והלימודים האלה אשר יחונך בהם בילדותו
ובחריפותו יהי׳ שמורים וחרותים על לוח לבו כמו בצפורן שמיר
עד אשר גם כי יזקין לא יסורו ממנו; האיש ההוא החפץ ליסד
„בית ספר לילדי בית ישראל״ בית ספר אשר ברוח לאוםהיהודית בטהרתו ילומד בו, ושפת העברית צחות הלשון
וההשכלה ישים לו למטרה, וקרא אל שארי רוחו לתמוך, כי
לחפץ נעלה כזה דרוש סעד מוסרי גם רוחני, אבל קולו כקול
קורא במדבר, גרונו יחר וקולו לא ישמע, ועוזריו ותומכיו אך
מעטים יהי׳ אשר לזאת ירפו ידיו, ולא יעצור כח לכלות את
אשר החל, ואמנם יתעוררו כפעם בפעם השרידים אשר רוחהלאומי דופק בקרבם, ויתעודד גם שני גם שלישי לנסות את
כחו אולי תצלח בידו להוציא החפץ הנעלה הזה לפעולות אדם,
גורלו כגורל ההולך לפניו יהי׳, כי ארצנו גאליציען ארץ שמה
לא תניק קרני השמש הזורחת בעצם טהרתה בשנות המאה הזאת
ואיך תבשל פרח יקר שושנה נעימה. —
ואתה הקורא היקר אולי תחשוב בלבבך לאמור מצבנוהחומרי כן ברע הוא, כי היוקר יאמיר צרכנו מרובים ואין לכסף
מוצא, לכן אין לאל ידנו לפעול מאומה לתושיה; זאת לא זאת,
הן לו נשאו החפץ עם היכולת בד בבד, כי אז תקונים רבים
וטובים לכללות אומתנו כפורחת העלו נצה; הלא ליסד חבורות
לשעשועים ולשוח של מה בכך אשר קיומם מכלה שנה
בשנה כמה אלפים אין כסף נחשב למאומה, וזה האות כי הרוח
הלאומי, לאום היהודית, בארצנו, ילך הלוך וחסור עשר מעלות
אחורנית, כהמעלות אשר בהליכות קדם, (פארטשריטט), הכלל
ילך לפנים. ואמנם בתי ספר לעם, המה קו המדה למוד בו
השכלתו, ומאזני משקל לשקל בו הרוח הלאומי הדופק בקרבו.
אנכי אינני מגיד פשע, ולא באתי הלום אך ורק להגיד לעמי
פשעם (?) ולבית יעקב חטאתם אשר יחטאו בנפש הדור ההולך והדור
הנולד, אך בחשבי פן ע״י הדברים האלה אשר אעביר לפניהם
וכי חרפה היא לנו נגד העמים, אשר בארץ אשר מספר יושבינו
בה הוא קרוב לששים רבוא נפשות, כמספר העם אשר יצא
ממצרים, לא תמצא בה אך ארבעה בתי ספר לילדי ישראל*)*) מובן מאליו כי החדרים אשר בימינו אינם זוכים להקראות
בשם „בית הספר" ואמנם החדרים מלפנים, בעת שהיה מצב השכלת
העם אשר אנחנו יושבים בקרבו גם הוא ברע, ובתי הספר הכוללים
המעטים סגורים לישראל והיו בני הטובים ואצילי ישראל, אשר לרגלי
החינוך שחנכו אותם אבותיהם בביתם קנו להם מדות טובות ומתוקנות
והיו נאלצים לשקוד על פתחי החדרים, היו החדרים טובים לישראל;
אבל לא כן עתה, אשר בני הטובים והאצילים שוקדים על בתי הספר
הכללים, תחת אשר יחונך הנער העברי מדלת עם הארץ בדרך המוסר
תחת לקנות שמה מדות טובות ודרך ארץ, יגדל שמה בעיר פרא
אדם ויהי פרוע לשמצה -. הכותב.בלבוב, קראקוי, טארנאפל ובראדי), יתעודדו ויתעוררו אלה האנשים
אשר רב כחם לפעול טוב בקרב אחיהם ולרומם את היהודית
ולא יטמנו עוד בעצלתים את ידם בחיקם, ולא יהי׳ נחבאים אל
הכלים לאמור נואש, כי אם ישימו נגד פניהם דברי אבות העולם
„במקום שאין אנשים השתדל להיות איש״, ואיש את רעהו יעזורו
ולאחיו יאמר חזק ותקותי חזקה כי חפץ ד׳ בידם יצלח.
אשר שמחה ווייסמאן רוסלאנדקאוונא י״ז מנהם אב תרל״ד. מה גדלו התרמית והערמה
בזמן הזה, מה מאוד שגשגו ועשו פרי בלבב אנשים חטאים
אשר כשחוק להם לבלע נקי חנם, אם אמנם שונים המה האנשים
הלוקחים למו לכסות חמס על לבושם, להונות את רעיהם ולהריל
כיס כספם, אך שבעתים הגדיל לעשות זדון ומרמה איש בליעל
אחד בסביבותינו בקראו לנפשו שבעה שמות, ובהם יעשה כלי
משחית לחבל נפשות נקיות, ורשע עריץ אחד כמוהו מביא שואה
על נפשות רבות לקפד כאורג חייהן —
האיש הזה לקח לו לאבן פנה למחית נפשו לסחור בנפשות
אדם ולעשות בהן מקנה וקנין, לא יבקר בין נערה בתולה כלילת
יופי לזקנה ובלה, בין גרושה לאלמנה וחלוצה, ויחלל (או יקדש)
מן הבא בידו, בידעו כי באחרית הימים תנצלנה את עדין מעליהן,
או תסבבנה על פתחי נדיבים לקבץ על יד, למען תת כפר פדיון
נפשן להשיג ספר כריתות. ולאיש הזה היה אשה אחת בדינאבורגואחת במינסק, אחת בסובאלק ואחת בעיר קטנה רומשישאק, אלה
הנה הנודעות ושאין נודעות מי יודע כמה. האיש הזה הוא יליד
עיר קטנה וויזין ונכתב באוטיאן מחוז ווילנא, שנותיו כבן ארבעים,
דם הקומה ופניו שחורים, זקן גדל יסב את לחייו ומידו הימנית
נגדעו שני אברים מאצבעו, מימי נעוריו בקי הנהו בכל הדרי
בתי האסורים, ולא לעתים רחוקות ילך בלוית אנשי צבא וברתקות
ברזל מעיר לעיר, כי אם לא יצלח לו ללכד במכמרתו נפש
אחת, ישלח בגגבה ידו. לו שפת חלקות, וכה למד לשונו דבר
שקר, עד כי בעת הפיחו כזבים לא יכל איש להבין כי מרמה
בפיו, הוא יתאר את עצמו לפעמים לסוחר גדול ולפעמים לבעל
נכסים רבים אשר דבש והלב בביתו יזובו, אף לובש הנהו טלית
קטן ארוך עד ארכבותיו, ובתפלתו יכסה את ראשו בטליתו, ואחר
התפלה יקח לו ספר להביט בו גם כן מכל הבא בידו, לא יבכר
את הרמב״ם על המשניות, את ספרי התלמוד על ספרי הפוסקים,
ועל כן יתפש לב רבים להאמין בו כי תופש תורה הוא וכלדבריו אמת, ובכל מקום בואו יגיד כי זה לא כביר נתאלמן, ולא
יביט על מהר ומתן בלתי לקחת לו אשת חיל אשר תנהל את
ביתו בתבונת כפיה.
בהללו את העלובה בסובאלק נקרא בשם וואלף בן יעקב
מרגליות, וברומשישק בשם צדוק בן שמואל רובינאוויץ. בזדון
וערמה יחליף את שמו, למען יוכל להתכחש להאמללה אשר
יקדש, בהגישה משפטה לפני השופטים, כי לא זה הוא האישאשר היא מבקשת, ולשוא כל עמלה אם לא תאות לתת לו
פדיון נפשה כאשר תאוה נפשו הרשעה. —
אם יערבו אנשים להוכיח לו דרכו על פניו, יהי מי שיהי',
אם גאון או צדיק עשיר או נדיב, יתנפל בעל השבע שמות
עליהם וישליך שקצים עד בלי די, וביום י״ד מנחם אב הלכו
אנשים שנים אשר אחד מהם נכבד מאד, לדבר על לבו לתתספר כריתות להאמללה מרומשיסאק, וירם הבליעל את מטהו
ויך את הנכבד על קדקדו, ואת השני נשך באצבעו, וביום י"ז
לחדש זה העמד הבליעל לפני שופט השלום (מיראוויאיע סודיא)
על כל הדברים האלה, והשופט מסר את כל המשפט להדורש
משפט, (סודעבניא סלעדאוואטא) ולא נודע עוד מה תהי אחריתו,
לפי דבריו אשר התפאר, לקח לו כבר שבעים ושלש נשים,
ואולי יש עוד נשים המבכות את מחלליהן זה, תדענה כי פה
כלוא העוף הטמא הזה ותמהרנה ותבאנה —
לתוכחת מוסר לבנות ישראל או לאביהן ומיודעיהן, לבלי
ימהרו תת את שארן ורודיהן לכל איש המתאמר בנפשו, כי
נפשו בטוב תלין, ולא פעם ושתים קרו מקרים שונים אשר
חתונה מבהלה, אחריתה לא תברך, יראו רבים וייראו כי כל אף
אך למחסור 
א צ. מ.רומניה.פלטישני מנחם אב תרל״ד. לכבוד המו״ל שלום!
כבר הודעתי בנו׳ ג׳ ממ״ע היקר איך תקותנו היתה לשוא
בצפינו. כי שר הממשלה יציע להסיר דעת הסעיף השמיני מחוק
הליצנציה מהמשקאות, והנה עתה באתי לבאר הדבר ביותר, רבים
אומרים כי אך אנחנו לבדינו הסבונו לנו את כל הרעות והתלאות
אשר תבואינה כתומן עלינו, ויתנו אמתלא לדבריהם, באמרם כי
אין לך עיר אשר מאה בעלי- בתים יהודים ידודו שמה שלא תהי
מחלוקת בין התושבים, וכי מספר אנשיה היו מחלקותיה, כי כל
אחד יתגאה בלבבו לאמור: אני ואפסי עוד שרי הממשלהבראותם כי חומת השלום נבקעה בין היהודים, ואין כל אהר
ישים אל לבו לחזק בדקיה יאמרו בלבם: „נעשה כעת את רצו
העם אשר ישנאו את היהודים תכלית שנאה ובזכות זה נעמון
גם אנחנו על כס המשרה ימים רבים״. — הן אמת כי לו כל
היהודים יושבי רומאניה. יעשו שלום ביניהם וכל בני הכתות
השונות היו הולכים שלובי יד והשלום והאחדות שכנו ביניהם,כי אז כבר באה ישועתנו, בכל זאת לא זו בלבד תעכב גאולתנו,
כי גם חסרון החנוך. הכל יודעים מה העת הזאת שואלת ודורשת
מאתנו — ללמוד. וע״כ מה טוב היה אם כל עיר ועיר מערי רומאניה
יסדה „בתי ספר" לנערים ללמד שם שפת עברית, ואת השפות
החדשות. ולטוב יזכר שם חברת „אחות ציון״, כי גם ע״ז פקחה
את עיניה בקראה לכנסיות אגודתה בשם „Scole" לאמר: כי
חובות כל בני ציון לראות כי בכל עיר ועיר יהיו בתי ספר
לנערים עברים. ואם כי ישאלני השואל: „האם יען בוערים אנחנו
ולא למדנו ישנא הרומעני אותנו? הלא כאשר יעזוב איש אתדתו ואמונתו כמו יושבי רומניה נחשב ויש לו זכות אזרחי ארץ,
אם גם נבער מדעת הוא? הלא הדבר מראה באצבע כי שנאת
הדת שוררת ברומאניה״? על זה אשיבך כי דבריך צודקים מאוד
וכי רק שנאת הדת תעכב חרותנו, בכל זאת הבט נא וראה מה
יענה שר הממשלה אל כל הממלכות, על המכתבי-מחאות ששלחו
אלו האחרונים לטובת היהודים: „כי לא כיהודי צרפתי או אשכנזיכן גם הרומענין הראשונים אנשים המה, ילמדו בבתי ספר אשר
לעם ובין אנשים ג״כ יכולים לבוא; אך האחרונים הלא נמשלו
כבהמות נדמו ושכל אנוש אין במו, ולמה זה תחשדנו חנם? לו
היהודים הגרים עמנו יהיו גם המה כיהודים היושבים בארציכם
אז היינו מקבלים אותם בחדוה ובשמחה והיינו עמהם לעם אחד״.כזה וכזה ידברו שונאינו! — ע״כ אקרא לכם, יהודי רומניה!
יסדו בתי ספר בכל עיר ועיר וכל אב ישלח בנו שמה ללמד
ואם כה תעשו אשריכם, וסוף החירות לבוא. מאיר יוסטער.אמעריקא.נו-ירק בירח יולי תרל״ד. מצב הפרנסה בארצנו שנה
פניו לרוע זה קרוב לשנה ועדנה לא הוטב כמקדם. שמיטת
כספים באיירופה, תרמית סוחרי הבירזה ואונאת בוני מסלות ברזל
שמה אשר היהודי לסקר גלה תרמיתם, כל אלה הסבו גם
שמיטת כספים בארצנו. בחורף העבר, כאשר עצר השולחני הגדול
דשזי קוק ראש החברה הבונה מסילת הברזל צפון פציפיק,
לשלם לבעלי חובותיו, וגלה בפומבי כי אין כסף באוצר החברה,
היתה עת מהומה בארץ. שולחנים גדולים וקטנים מכל קצות
ארצות הברית, סגרו ידיהם משלם לכל נושה בם, ורבים אבדוממונם, ותהי עת צרה וחשכה לכל בני ארצנו. המסחור ירד
מטה, הרבה בתי פבריקים נסגרו על מסגר, אנשי עבודה לא
מצאו עבודה לפניהם, ובעלי מלאכה לא מצאו מלאכה ועבודה;
הסוחר לא מצא קונים על סחורתו, ומי שהיה לו כסף, לא
הוציאו על תענוגת בני אדם, ואנשים רבים, תחת אשר מלפניםהרויחו יותר מכפי צרכיהם, לא יכלו להרויח בעת הרעה הזאת
אף לחם צר. ויגדל מאד הלחץ בארץ. כבא השמועה הזאת
לאיירופה, הפחידה את הנוסעים לארצנו, ועד היום הזה רק
מעטים המה מספר הבאים מארצות איירופה להתישב בתוכינו,
ותחת אשר בשנים שעברו באו עמיגרנטים על כל אניה ואניהמערך שש מאת עד אלף ויותר, יבאו עתה רק שתי מאות או
שלש מאות עמיגרנטים על אניה, אף כי הוזל מחיר הנסיעה
מאיירופה לאמיריקה. אפס לא לנצח חסר ולחץ, וצר ומצוק עד
דור ודור! שמי המסחור בארצנו אשר לבשו קדרות, יטהרו פניהם
לאט לאט, שמש ההצלחה תפיץ ענני חשך, ולא יארכו הימים,
והטוב בארץ יחל להיות כמלפנים, והפרות השמנות ומלאות
הבשר, תבלענה את הפרה הרזה והדלה — זו השנה הרעה
החלפה הלכה לה — ולא נודע כי באה אל קרבנה, וארצנו
תהיה לברכה לכל היושבים בה, כי יתענגו על רוב ברכה והצלחה,והנוסעים ישובו לבוא הנה, ולהתאחז בתוכינו, לטובתם ולטובת
ארצנו, כימי עולם וכשנים קדמוניות. „Union fait la force״
האחדות היא היא הגבורה, יאמר משל הצרפתי, ואחינו ב״י פה
בארץ, חפצים לנסות עד כמה כח המשל הזה יפה. בעירנו
נויארק זה לא כביר התאחדו שתי קהילות יחדיו ותהיינה לקהילה
אחת תחת רועה אחד הוא הדר׳ איינהורן; ועתה יחפצו ליחד
ולחבר כל בתי חסד לעברים בעיר הזאת תחת הנהגה אחת. מכ״ע
האנגליים הודיעו כי גם בלונדן חפצו לעשות כדבר הזה, אבל
לא עלתה בידם; אם תעלה בידינו זאת? הזמן יגיד. אמנם לא
רק זאת לבד יחפצו ראשי אחב״י לעשות, אבל גם לקשר בקשר
אמיץ וחזק כל קהילות ישראל בכל ארצות הברית, למען תהיה
לאל ידן להרים קרן היהדות באמיריקה ולעשות גדולות ונצורות
בכח האחדות הזאת. כל היודע טיב ומהות ארצנו, יודע, כי הנהגת
הקהילות באמיריקה בל תצא מממשלת הארץ, ואין כח ביד
ממשלתנו החפשית לאמר: כזאת עשו, וגם אין ביד הממשלה
או ביד יהידים לאכוף את העם לשלם כסף לכלכלת הקהילות
כמו בשארי ארצות איירופה, או לעשות מכם על העם בעד הדבר
הזה. רק הספקת די צרכי הקהילות תלקח מנדבת יחידים אשריתנדבו מדי שנה בשנה כנדבת לבם, אחד המרבה ואחד הממעיט,
ועכ״ז אין קהילה בכל הארץ אשר תשלם לחזניה ורבניה שכר
גדול בקהילות אמיריקה. הקהילות בארצנו תציצנה בכל עיר וכפר
כעשב הארץ חדשות לבקרים, וכל קהילה וקהילה חפשית הנה
לעשות כטוב וכישר בעיניה, מבלי לשאול את פי הרב הגליל,
או רב הכולל, כי רב כזה לא יראה ולא ימצא בארצנו. כאשר
יתקבצו איזה אנשים, מעיר אחת, או מחלק ארץ אחד, או אלה
השוים בדעותיהם בדבר אמונה ודת, ויעשו למו מנין קבוע לפיהמנין לקהילה, כי יתחברו אליהם אנשים אחרים, וכל אחד יתן
נדבתו, ויבנו בהכנ״ס, ויקחו להם חזן, ואם ידם משגת יקחו להם
גם דורש ומטיף, ואת האיש אשר בו יבחרו למטיף הוא הקדוש,
ויכנוהו כאשר יחפצו, רב, דוקטר צדיק, או גאון — והכל
אחד להם אם למד בישיבת וואלאזין ופרסבורג, או בבתי גימנזיוםבעיניהם. עד היום לא היה שום קשר וחבור בין קהילה לרעותה,
ולא היה שלום ואחדות ביניהן. אכן כהיום הזה החלו הקהילות
להתחבר ולהתאחד, ושבע וארבעים קהילות מפוזרות. ומפורדות
בשבע עשרה כנסיות שונות עשו קשר אחדות ביניהן, להיות
באגודה אחת להרים מצב היהדות, ולעשות תקנות חדשות טובות
ומועילות. כפי הנראה לא יארכו הימים ויתחברו אליהן רוב
קהילות ישראל בארצנו, לטובת היהדות ולאשר הקהילות. הדבר
הגדול אשר יצא לפעולת אדם ראשונה מההתאחדות הזאת, הואבית מדרש לרבנים בעד אחב״י באמיריקה; וכבר קבצו כסף
והרימו תרומה, וכשלשים אלף דלר ויותר נמצא כעת להמסד
הזה. כל איש ישראל היודע ומכיר היטיב מעמד היהדות, ומצב
הרבנות בארצנו, ישמח אל גיל על המסד הזה. היהודים בארצנוע״פ הרוב המה מארצות הסלוים, וחלק גדול מהם מארצות גרמניה
ודרום אשכנז. כאשר באו לארצנו למדו מהר לדבר בלשון
אנגלית — שפת הארץ — וגם את השזרגן אשר הביאו אתם
בלבלו במלות אנגליות עד למכביר, ובניהם הנולדים להם בארץ
החדשה, בל יאבו לדבר אף כי שומעים שורגן אבותיהם, רק
בלשון הארץ. לא כן הרבנים והמטיפים אשר באו לאמיריקהבאו עפ״י הרוב מארצות אשכנז, ומטיפים בשפת אשכנז, שפה
זרה לרוב אחב״י באמיריקה ובפרט להדור החדש ילידי אמיריקה,
ורק מעטים המה הדרשנים הדורשים בשפת אנגלית השפה
המובנת, והחביבה על בני הדור החדש. ולכן תגדל מאד תועלת
„בית מדרש לרבנים" בארצנו, כי בו יחנכו רבנים ומטיפים בלשון
הארץ, אשר יבינו ללמד את עם ה׳ באמיריקה דעת ה׳ ואמונת
ישראל בשפת הארץ לפי רוח העם והמקום, ותמלא ארצנו
דעה. וגם צעירי ישראל הנולדים באמיריקה, יבקשו תורת ישראלואמונתו מפי הרבנים והמטיפים וימצאו, באשר יבינו שפתם, וגם
הנוצרים האמיריקנים ידעו להוקיר דתנו ואמונתנו, ושם ישראל
יהיה לשם, לתהילה ולתפארת עד העולם.
יחזקאל ראזענבערג.ה
ללר—
חדשות שונות.בימים האלה העבירו שתי נפשות אדם באש ויעלון על
המוקדה בארץ מקסיקה, יען מצאו בהן עון כשוף ונחוש;
ולבשתנו ולבשת דורנו — דור דעה — נראה, כי האנקויזיציה עוד
לא ספה תמה מן הארץ, ואם אין תנור ואין אור לה באיירופהלהבעיר את הפושעים והמורדים בדת הקתולית, עוד לא כבתה
נחלתה בארצות מקסיקה, כי יד הכומרים שמה על העליונה.
בכפר טקובה במדינת אהולאלוקה חלתה בת אכר אחד, וכל
הרופאים בסביבות המקום הזה, לא יכלו להעלות ארוכה למחלתה.
וינסה אביה לדרוש באשה זקנה, אשר היה לה שם, כי יודעת
היא כל טבעי הצמחים ועשבי רפואה, וגם שם מכשפה, באשר
היתה דרכה תמיד בעת רפאה חולים בצמחים ועשבים, ללחוש
בפיה על החולים והרפואות כדרך המכשפות; ותבא הזקנה אלבית האכר, ותתן להילדה החולה איזה צמחים ותלחוש עליהם,
ואחרי איזה ימים החלה החולה להקיא הרבה, ותקיא מלוא כף
יד שערות (בלתי ספק בלעה אותן מקודם) ותתרפא. השמועה
כי נרפאתה הילדה עשתה לה כנפים בכל הכפר בדבר פלא, ותחת
לשמוח עליה ולהתימר בכבוד הזקנה אשר החלימה את החולה
חפאו עליה אנשי הכפר כי מכשפה היא, וע״י עזרת שעירי לילושדים עשתה מעשה הרפואה, — הזיה גוררת הזיה, וכאשר יצא
הקול, כי הזקנה מכשפה היא, לא פסק עוד רק הלך וגדול,
וירננו אחריה, כי ראוה רוכבת על מטאטא בכל לילי יום חמישי
בשבוע, ובלילי מלוא הלבנה, ויושבת תחת תאנה אחת, אשר
אמרו עליה כהני הדת, כי שמה קננו שדים ושעירים, אשמרי
ולילית, ושמה מקום כנופיא למכשפות; ואחרים ספרו עליה, כי
ראוה בורחת מפני צלם שתי וערב אשר הניח אחד על דרכה,
וגם יש חשד בדבר שינקה דם ילד אחד, וכי תוקר רגליה מבית
אלה אשר יסגרו בתיהם לא במנעול, אך בברזל מפרסות הסוס.
שוטר הכפר (Alcalde) האמין לשמועות האלה, ועפ״י דברת
הכומרים אשר הסיתוהו לקנא קנאת אלהים, נתן צו לתפוש את
המכשפה ולשרוף אותה ואת בנה יחדיו. הוא אמר ויהי, ובלי
שום חקירה ודרישה עשו מוקדת אש, וישרפו את האומללה
ואת בנה הרך בשנים לעיני כל בני הכפר ושוטריו וכהניו, ולא
שעו ולא פנו לזעקת האובדים מהמוקדה ולקול בכיתם, וכל
השבועות אשר נשבעו באלהים ובקדושי הדת, כי נקיים המה
מחטא כשוף, לא הועילו למו להצילם מהמיתה האיומה והנוראה
הזאת. כאשר נשמע דבר השרפה האכזריה הזו להממשלה בעיר
הקרובה להכפר טקובה, שלחה חיש מהר אנשי חיל שמה,
ויתפשו את כל אלה אשר עשו הנבלה והרצח, הם ועוזריהם,
ועוזרי עוזריהם, ויאסרום בנחושתים, ויבואום לעיר קונקרדיה
להציגם שמה לפני שער המשפט וליסרם כחטאותיהם.מנו יארק באמעריקא מודיעים מיום 3 יולי לאמר: החום
הגדול אשר כבר בשבוע העבר (אחרית ירח יוני) הי׳ למעמסה
על יושבי המקום, הגיע בימים האחרונים למעלת חום רב מאד
אשר לא הי׳ כמוהו פה זה רבות בשנים. היום היותר חם היה
יום ב׳ 29 יוני, כי בו עלה החום עד 102 מעלות במקום הצל.
בשעה 4 אחר הצהרים היה האויר כמעט לוהט, ובני האדם עיפה
נפשם למות, כי נלאו נשוא. הרבה אנשים כרעו נפלו שדודים
ברחובות העיר, כי להטו אותם קרני החום אשר הדרו בהם
(זאנגענשטיך), וכן נגפו הרבה סוסים המושכים את העגלות ברחוב
העיר וימותו תחתם. אך ת״ל כי החום הגדול הזה לא האריך זמן
רב ובכלות השבועה באה גם רוח קרה ותמוג את האויר מעט,
אם אמנם עוד הי׳ החום גדול אך לא כבראשונה. ובאחרונה באו
גם רעם וברק ויקררו את האויר כראוי.
פ.
בכנסת פענסילווניה היה סער גדול ומבול מים אשר הסבו
נזק רב. המים גברו עד למאד, עד כי כסו את שבילי הברזלוגם הבתים הבנוים על המסילות האלה, וישטפו את הנשרים,
וישחיתו את הדרכים, ובעיר אלינהני עשו שמות. נפשות רבות
טובעו במצולה, ועוד לא נדע מספר הנטבעים על נכון, באשר
רק 55 מתים משו מן המים, ומספר החסרים רב מזה. גם
בהפלכים וואודזרון וסוואמילרין היה שטף נורא וחמשים נפשות
אבדו חייהן שמה. לערך 25 פרסאות סביב העיר פיטסבורג שטף
הזרם וכמו כן גם חלקי העיר. ויותר מבכל הכנסיה השחיתו
המים בעיר אליגהני, כי גברו המים שמה למעלה עד 20 רגלויותר משתי מאות נפשות אדם נטבעו. גם בכנסיות אהיא
וקינטוקי היה סער מתחולל וישם הארץ.
המכ״ע „Jewish World" היו״ל בלונדן מספר, כי בבא
המגיד ר׳ צבי הירש דיינאוו מסלוצק מפריו ללונדן, צוה הרב
דר׳ אדלער שלא יניחוהו לדרוש בב״הכנס, אפס אנשי רוסיה
ופולין הגרים בלונדן, שכרו בית ועשו פתקאות וזה איזה פעמים
אשר ה׳ דיינאוו דרש להם שמה וימצא חן בעיניהם עד למאד.
250 מאנשי פולין ורוסיה התחברו יחדיו, ויחפצו למנות את ה
דיינאוו לדרשן להם וכי ישאר בלונדן בתור מגיד לאנשי רוסיה
ופולין. המכ״ע הנזכר מרבה לספר בשבח ה׳ דיינאוו עד להפליא
ומגנה את הדר׳ אדלער על אשר ירדוף אותו על לא עון, וכתב
מאמרים ראשיים וארוכים בדבר ה׳ דיינאוו ודר׳ אדלער.בין כתבי יד הנמצאים למכירה אצל האדונים סוטביי
וילקינזון והודוש (נוצרים) בעיר לונדן באנגליה, יש גם ספר
תורה אשר קנוה זה לא כביר מבהכנ״ס אחת בא״י. הס״ת נכתבה
על ששים גוילים, ויאמרו עליה, כי היא נכתבה במאה השתים
עשרה לספ״הנוצ.
האדון יצחק שמואל אייזיקס בן להרב אייזיקס בנויארק
המו״ל את מכ״הע העברי „Jewish Messenger" כתב דרמה
ממקרי המלחמה האחרונה אשר היתה בין כנסיות הצפון וכנסיות
הדרום בארצות הברית, ובחורף הבא תעלה על במת ישחק באחד
מבתי התיטראות הגדולים בנויארק.
היהודי ל. פינקופס מראטעדראם נבחר לבית ועד הלאומי
הגבוה בהולנד.ממלכת בלגיה נתנה להיהודי אדולף שטיין מאנווירש את
תואר באראן לירושת עולם.
במדינות יאפון הנשים עוסקות בעבודה ומלאכה כאנשים.
בין חמש עשרה מיליונים עובדי אדמה, נמצאות שבעה מליונים
נשים, ובעוד שמספר הסוחרים בארץ לא יעלה רק לערך שמונה
מאות אלף, מספר הנשים העוסקות במסחר הוא חצי מליון. אפס
גם יש דברים אחרים אשר לא תצטיינה בהם הנשים כאנשיםוהמה: כל דבר עשק וגזל, רצח וגנב; ובתי הסוהר מלאים
מאנשים וריקים מנשים.
קר והם. מריגא מודיעים, כי בליל 9 (21) יולי היה שם
קור גדול כמו בימי חרף, עד אשר הרבה מיני פרות וצמחים
נשחתו לאין מרפא; ובעת ההיא בעצמה הובאו לבית החולים
בעיר מילאן באטליה ביום אחד עשרים אנשים אשר יצאו מדעתם
מחום העז והנורא השולט שם.הגעהירן. דבריו אמנם דברי טעם המה וראוים לעלות על שולחן
חוקרי השפה הקדושה ומבאריה, ואולם להשתמש בההוראה ההיא
בספרים הכתובים ללמד דעת את העם בימים האלה, יסלח נא לי
הח׳ הנכבד אם אומר כי לא יתכן. בספרים הכתובים לעת כזאת, אין
לנו לשים לב לטהרת השפה כפי שהיתה מדוברת מאדם הראשון,
כ״א לבדורם של הדברים וקלות הבנתם, וע״כ בבואנו לתת שמות לכל
המושגים השונים אשר יקרו לידינו, הלא נשמח בהמצא לנו שמות
נוכנים מידי בעלי אסיפות שקדמונו, יסכימו היטב עם כל סגולות
המושג או לא יסכימו, די לנו אשר המון הקוראים החליטום ויקבעום
לדורות. והנה שם „מוח" להגעהירן כבר השתמשו בו חז״ל, וכבר
נתפרסם כ״כ עד אשר היה למלה גם בפי עם הארץ, ועי"ז כבר
קנה לו זכות אזרח בהשפה, ואין כל הרוחות שבעולם יכולים לזוזאותו ממקומו, ולא ידעתי איפוא מה ימריצנו לדחות אזרח מתערה
כמוהו, אשר אם אמנם אולי לא בצדק נתישן אתנו, מפני השערה
חדשה אם גם לא רחוקה היא.
אמנם לא כך היא המדה בהשמות המלאכותים שלא הסכינו
עליהם הסופרים עדיין ועודם מפקפקים בהם. ד״מ: השמות אשר
יקראו לחלקי הבשר הנמתחים ומתכוצים. מניע האברים הנקראים
בלועז „מוסקעלן" (לעכברים) על שם סגולתם העכבר אשר להם
להמתח ולהתכוץ, שונים מאוד אצל כל סופר, יש אשר יקראום
„שרירים״ על שם „ואונו בשרירי בטנו" (איוב מ׳ ט״ז) יש אשר
יקראים „מיתרים״, ויש אשר יעתיקו המלה כצורתה משפת לועז
ויקראום „עכברים״. שלשת השמות הללו לא הניחו דעת הקהל, ואין
אחד מהם זכה להתיצב בהשפה לצמיתות. השם „שרירים" לא ידענולדרוש בו טעם, ואם כי למוד הוא מענינו, הלא כמה פנים לפרש
המקרא באופן אחר, השם „מיתר" לא תנתן לכתב מבלי לצרף לו את
הנסמך „בשר״ כי מושג „המיתר" מושג כולל הנהו, ויבצר ממנו לדעת
„מיתר" של מה הוא אם לא נבארהו כהוגן. אכן בצרפנו לו מלת
„בשר" יש בזה אריכות לשון וקלקול הצלצול הטוב, השם „עכברים"
אינו ברוח שפה העבריה אשר לא תתן שם מושאל לדבר כל עוד שאין
בהשם עצמו הוראה לסגולה משותפת לשני המושגים השואל והמשאיל.
לפי הדברים הללו הרשות נתונה לי להציע לפני הקוראים שם חדש
לחלקי הבשר הנכרים האלה. אשר לפ״ד כבר השתמשו בו חז"ל והנהו
מסכים עם סגולת המושג בכל בחינותיו.יסוד אחד בן שתים אותיות „פץ" נמצא בשפתנו הקדושה המורה
למושג הסגולות הנמצאות בהעלאסטיציטעט (סגולות ההתמתחות
וההתכוצות): „פוץ" ענינו: פשוט, שטוח, פזור ונפיצה באמצעות כל
הפועל בחזקה המבריח ממנו החלקים שהוא פועל עליהם. „פצה״ „פלח״
הוראתם, פתיחת הפה ע״י כח החיוני שבהמוסקעלים „פצם" בקיעת
אדמה ע״י כח וואולקני פנימי (געשפרענגט) „פצע" פתיחת הבשר
והתכוצות לכאן ולכאן אחר החתך שנעשה בו.והנה השם „קפץ" אנהו ג"כ מהיסוד ההוא, והוא מכלכל בקרבו
הוראה כפולה, לדבר והפכו, פעם יורה על ההתכוצות, כמו „קפץ באף
רחמיו" ופעם יורה על ההתמתחות, כמו מקפץ על הגבעות, הדיוט
קופץ בראש וכא״ב. מזה אנו למדים כי השם „קפץ" באמת מורה על
סגולת ההתכוצות וההתפשטות יחד, והיא העלאסטיציטעט עצמה.
מעתה הלא טוב לפנינו לבחור להמוסקעלן שם נגזר משרש „קפץ" אך
מה מאוד יגל לבנו אם באמת מצאנו שם כזה מפורש בחז"ל (ירושלמי
ברכות פ״א ה״א) ר׳ שמואל בר סיטר (אומר) מלאכים אין להם
קפיצין. ומה טעמא? קרבת אל חד מן קמייא (קרי ביה) קיימיא
(עומדים) והנה המפרשים פרשו מלת „קפיצין״: חוליות הרגל, אכן
לפי ראות עינינו אין ספק כלל כי הקפיצין הם הם המוסקעלן באשר
ידוע הוא כי אבר שאין לו מוסקלים, על עמדו יעמוד מוקשה כעץ
ונבלי נוע.חקרי לשוןבהמגיד גליון 25 ראיתי את ר׳ מנחם הרופא יושב ודורש לפני
חכמים בפתרון מלת „כליות" בל"הק, ומחדש בה הוראה חדשה, הורארוהנה אשוב לי לאשר החילות בדבר הגעהירן, ואומר כי לפי
דעתי הגעהירך הגדול נקרא בלשון הקודש „סעיפים" „וסרעפים״.
השמות הללו המה על שם הסלסולים והפתולים שיראה לעינינו בהמות
עת יגזרהו לחצאים בשטח החתך. הסלסולים הללו ילפתו ארחות דרכם
ויסובכו כסעיפי הסלעים, ולפי רבוי המחשבה ועומקה במדה ההיא
ורבו הפתולים בהמוח. והגעהירן הקטן נקרא „עשתונות" על שם צורתו
ג״כ. כי לפי אשר יתארוחו לפנינו המנתחים, הנהו עשוי צנורות
והכתלים אשר בין הצנורות הלא המה, כעשתות שן או ברזל (שטאבע).
זוהי מה שרציתי לבאר ויהי רצון שיקובלו דברי לרצון לפני הקהל.
יחיאל מיכל פינס(המשך מן גליון 4)
על פי רשיון הנזכר באו הגולים מווינא ונתיישבו פה
ברלין ואלה שמותם:ב) ר׳ אברהם הלוי מווין בנו של הדיין ר׳ מאדל הנזכר.
הוא ר׳ אברהם ריז המוזכר בפירוש בכתב הרשיון שנתן
הקורפירשט פרידריך ווילהעלם הגדול שיבואו למדינת בראנדעבורג
ונכתב בכ״א לחודש מייא 1671 בפאצדאם ונדפס ממיליוס בספר
Corpus Conslit Marchilar. V. btbeit. 5 Cap. 3
S. 21 2 ובספר (של קעניג) אנאלען דער יודען אין .
בראנדענבורג צד 95 וצד 99 מכונה: „פעם בשם אבראהאם ריז״
ופעם בשם „אבראהאם, מאדעל ריזענס זאהן״. על מצבת קבורתו
נחצבו השורות האלה: „פה טמון הנעלה כהרר אברהם בן מוהרר
מאדל סגל מווין. ברוך אברם לאל עליון, תומך יד עני ואביון, כלכל
פרנס וזן, שכרו לעולם הבא יהי צפון. פתו מצוי (לעו) ברי דרכים,
לומדי תורה על שולחנו סמוכים. הלך משרים ונכוחים מקדים לב"השחרית וערבית, נשמתו תנוח במרומים, עם נשמת שאר צדיקים ותמימים,
נפטר ביום ראשון של פסח תמ״ז לפ"ק תנצב״ה. בכו ר׳ מאדל הלך
מברלין לפראג ונפטר שם ג' כסלו תפ"ח ומצבתו נדפסת בגל עד
צד 69 נומר 135 ובמותו הניח בן ששמו כשם אביו אברהם ריז
סג״ל ובמצבתו, (שם צד 68 נומר 133) כתוב שנפטר בפראג י"ב
תמוז תקל״ה. ומבנותיו של ר׳ אברהם הלוי הנפטר בברלין נזכיר רק
שתים: האחת היתה מרת חיילה נפטרת בברלין כ״א שבט תפ״א,
אשת ר' מרדכי טאקלעס מליסא שהיה ראש בית דין בברלין בעת
שהיה הגאון בעל פני יהושע אב"ד בברלין ונפטר זקן ושבע ימים
כ׳ סיון תק״ג, והוא בעל ספר תורת חיים ואהבת חסד (ראה עליו
 בספר החיים ומעבר יבק שנדפת על ידי בברלין בשנת תרכ״ז לד 
מהקדמה שלי) ומבני בניו של הר״ד הזה היה המנוח החכם אשער
שבהוצאותיו נדפסו המסעות של ר' בנימין עם ביאורים ומחכמים
אחרים. בתו השניה של ר׳ אברהם הלוי שמה היתה מידל נפטרת ב'
אלול תצ״ד והיתה אשת פרנס ומנהיג ר׳ מאיר רינטל בברלין שנפטר
ר״ח אלול תק״ג. ובמותם הניחו בן אחד ובת אחת. הראשון הוא פרנס
ומנהיג ר׳ אברהם רינטל, שהדפיס בשנת תק״י ספר תורת חיים
ואהבת חסד של דודו הרב״ד ר׳ מרדכי טאקלס הנזכר ונפטר בן ס"ו
שנים כ״ז שבט תקב״ז. ואחותו בתו של ר׳ מאיר ריכטל שמה היתה
הנכי אשת פו״מ ר׳ הירץ בר אהרן הכהן בברלין והם הולידו את
ר׳ זלמן הכהן שהוא ואשתו מרת מערלה יסדו בביתם ברחוב
שפאנדויער-שטראסע 64 בית המדרש שעוד היום לומדים שם בכל
יום ג׳ רבנים שיעור משניות, ובגם השני הוא המפורסם ר' יאקב
כהן שהוא ואשתו מרת דינה בת ר׳ צדוק נויאן יסדו גם הם ברחוב
שפאנדויער שטראסע נומר 48 בברלין בית תלמוד ללימוד ולהספקת
ילדי משפחתם במאכל ובמשתה ודירה. והחכם המפורסם דאקטאר
קאסעל הוא כעת מורה ומשגיח בבית הזה ועל הסך שהניחו אחריהם
לבית תלמוד הזה ולהכנסת כלה.
 (ההמשך יבא)"
החפצים לבוא על החתום לקבל הצפירה ישיגו אותה.
בעיר ווילנא אצל הח׳ מרדכי פלונגיאן.
Marko Plungianski in Wilna.
בעיר קאוונע אצל ה׳ אברהם צוקערמאן.
A. Zuckernn in kowno.
או שם אצל ה׳ דוד ארינבערג.
Dawid Orenberg in kowno.
בעיר ביאליסטאק אצל ה׳ אליהו סלאנימסקי.
Elia Slonimski in Bialystock.
L. Levin in Cmopoir d. Dampimihle
בעיר קיעב ה׳ יהודה ליב לעווין.
von Hr. Brodski in Kiew.
MichalSlonimski in Warschau. .בעיר ווארשא או אצל הסוכן הכללי ה׳ מיכל סלאנימסקי
או אצל ה׳ אליעזר יצחק שפירא.
L. J. Schapiro in Warschau.נמצא למכור אצלי ס׳ אות זכרון לאלכסנדר פאן הומבאלד
מהדורא תנינא עם הוספות והערות, מקחו 25 קאפ׳. ועבור
הקונים סך מסויים למסחר אתן ראבאט כנהוג.
סוכן הצפירה
Michel Slonimski in Warschau,
Chlodna No. 5.הרוצה לפנות אלי במכתבו יכתוב על האדרעסע
S. Slonimski,
BERLIN, Georgenkirchstrasse 19.הלאומי ושבי רוסיא ואוליך
סורו נא בבית אכסניא שלי
האטעל ווארשויא
קלאסטער שטראסע 50/51
אשר הכינותי פה בערלין
להפיק רצון כל אורח הבא
בצל קורתי הן בחדרים מפוארים
והן במאכלים ערבים לחיך
טועמם וכשרים כד״ת.
שבתי מאיר בר״ז ליפשיץ,
קלאסטער-שטראסע 51—50.
Hotel Warschau,
von S. M. Lipschitz
Klosterstrasse-50-51.שאלות ותשובות.
אל בע׳ ראז׳ בווא׳ ספרי ככבא דשביט בלתי נמצא אצלי, מן
עיר וויללענבערג קבלתי מחיר בלי כתיבת האדרעסע, אל ה׳ סימי
גאט׳ בברא׳ לא נוכל לשלוח עוד למראה עין כי בעירו נמצא שם,
לה׳ מאיר שו״ב בלאנד, אנחנו שלחנו במועדו ולא ידענו מאיזה סיבה
לא הגיע לידו, ועכ״פ שלחנו פעם שנית, לה׳ פ׳ ס׳ בוו׳ מכתבו
קבלנו ויודפס בנומער הבא.Selbstwerlag: S. Slonimski in Berlin. Verantwortlicher Redacteur: S. M. Lipschitz in Berlin.
Debit für den Buchhandeli Julius Benzian in Berlin. Druck Von A. Ostrowski in Berlin.