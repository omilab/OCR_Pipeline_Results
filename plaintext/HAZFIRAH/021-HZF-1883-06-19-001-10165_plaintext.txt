A
ברוסיא ופולין.
א
אל השולח במוקדם לשנה 5 רו״כ.
 לתני שנה, 2.75 רו״כ.
אל גרבע שנה 1.50 רו״ג.
 ביתר הארצות 20 פראנק 
אל באמעריקא 5 דאללאר.
СK
מחירו באשכנז:
 14 רייכם מארק לשנה.
בעסטרייך 8 פל׳ לשנה. ל
וכן לרבע שנה.
שבי מדעת. 
ל מכל שורה קצרה 5 קאפ׳. 
ומשורה רחבה 10 קאפ׳. 
GA 60 6
מכתב עתי וע חדשות
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים קארעץ. אזערקאוו ירושלים
הצופה לבית ישראל. ארץ מאדאגאסקער
חדשות שונות. הודעות, שאלות ותשובותדברי הימיםקול המון בהרים. סאון סואן ברעש בארץ אלבאניא
לגבול מאנטענעגרא, כי התפרצו שם בני שבטי הקאטולים יושבי
הארץ מפני צבאות התוגרים ואיש על אחיו התנפלו בחרב. ה
אמנם המריבה בין האלבאנעזים ובין התוגרמים לא חדשה מקרוב
באה, כבר נושנה בארץ, וכל מביני דבר חזו מראש כי החרב
תשכל ודם ישפך במקום ההוא, אולם אין איש אשר פלל ונבא
מראש כי תפרוץ מלחמה גדולה ועצומה כמראה אשר נראה
עתה. מעבר מזה אלפי אלבאנעזים חלוצי צבא, ומזה עשרים
אלף גדודי צבא ממבחר חיל תוגרמא, ומספר חללי חרב
עולה למאות, והפראים הלוהטים מדלת האספסוף אשר בחיל
התוגרמים. מדי יכריעו את המתקוממים תחתיהם יציתו אש
בערים ובכפרים ויכו לפי חרב נשים וטף, הכל כמנהג המדינה
וככל התועבות והשערוריות שנעשו בהערצעגאווינא ובבולגאריא
בזמנם. הנסבה הראשית להמלחמה הזאת היתה המריבה
הממושכה המתנהגת בכבדות זה עדן ועדנים, ע״ד הגבלת
גבול נכון וקיים בין תוגרמא ובין מאנטענעגרא. ממשלת תוגרמארצתה באמת ובתמים להוציא אל הפועל את הדבר אשר קימה
וקבלה עליה במצות הקאנגרעסס הברליני, להרחיב את גבול
מאנטענעגרא ולספח לה רצועה היוצאת מנחלתה ונכנסה לאחוזת
האלבאנעזים, ותשלח שמה פקידים מקאנסטאנטינאפאל להציב
גבול, אך האלבאנעזים התיצבו נגדם ויגזרו אמר, כי לא יתנו
למאנטענעגרא אף מדרך כף רגל אחת מאדמתם, ולא יאבו
לקבל עול ממשלת מאנטענעגרא, ואם בחזקת היד יעלו עליהם
כי אז נכונים הם למלחמה. ויהי כשמוע השר הנציב באלבאניא
אססים-פחה, את הדברים האלה, ויחל לדבר על לב נגידי העם
דברי שלום, ויורם לדעת כי אין חפץ תוגרמא להסיג את גבולם,
והגרעון הנגרע מהם לא עתה נחרץ ונגזר, כי עוד בימי הקאנגרעס
הברליני, אך רוח האלבאנעזים לא נחה ע״י כל הדברים והאמת
האלה, ואחת החליטו אותה השיבו לשרי תוגרמא, כי טוב
להם צל הסולטאן ממחסה הנסיך המאנטענעגריני, ומאדמתם לא
עבירו כמלוא שעל; ועוד הוסיפו וידרשו מאת ממשלת הסולטאן
לזכות אותם בחופש ומשפט, שיהיו רשאים לשלוט בארצם פנימה
כחפצם, ולתת את המשרות על שכם אנשים נוצרים, וצל
הסולטאן יהי חופף עליהם מלמעלה מבלי געת בהם. הנה מןהמשא והמתן הזה שהיה בין שרי תוגרמא ובין זקני אלבאניא
ראה נראה ברור, כי לא מאהבת תוגרמא הוציאו האלבאנעזים
את החרב מתערה, הם שנוא ישנאו גם את התוגרמים גם את
המאנטענעגרינים, ותפשו במקרה הבא לידם לפרוץ נגד הראשונים
והאחרונים, רק מפני תקותם אשר יקוו כי בדרך הזה יעלה בידם
להרעיש את עולם הדיפלומאטי, ולעורר את גדולי העולם הזה
לטובתם להנחילם חופש ומשפט וזכיות טובות שמנעה מהם
תוגרמא עד היום. ויהי כאשר נתק פתיל המשא והמתן, ונציב
אלבאניא אססים-פחה לא שער בנפשו כמה גדול כח האלבא-
נעזים המתקוממים, ויצוה להוציא נגדם שני גדודי הצבא, עויהי
אך יצוא יצאו הגדודים ויתנפלו עליהם שש מאות אלבאנעזיו
ויכום ויכתום לפי חרב, ויחרד אססים-פחה ויאסוף אליו עשוב
גדודים ויצא הוא בראשם לערוך מלחמה נגד המתקוממים
והמתקוממים גם הם נקבצו יחד וילחמו כאריות בגבורה נפלאה
עד שהביאו את צבאות התוגרמים לידי סכנה ויהלכו עליהם אימים,במלחמות ההן נפלו אלף וחמש מאות „ניזאמים" אנשי צבא
תוגרמא, וחמש מאות אלבאנעזים אנשי מלחמה מנעוריהם מגזע
המאליססורים, ואססים-פחה נהפך מן רודף אל נרדף, ונאלץ
להמלט עם שארית צבאותיו לאחת המצודות ויתבצר שם, ואחרי
כן דבר שלום אל האלבאנעזים ויבקש אותם לשבות ממלחמהמשך יום תמים, והם עשו כבקשתו, אך ביום המחרת פרצה
המלחמה ביתר עז, והפעם היתה יד התוגרמים על העליונה
וישלחו באש את כפרי האלבאנעזים ויהרגו בחרב את הנשים
והטף, ומלחמות כאלה פרצו מדי יום ביומו משך שבוע תמים.
מזה ומזה נוספו אנשי צבא חדשים אל המחנה, וגבורת רוח
האלבאנעזים עלתה יותר, מפני להט קצפם ותאותם לנקמה בעבור
דם נשיהם וילדיהם השפוך, ומספרם עלה כעת עד שמונת
אלפים איש. אולם כקטן מספרם כן גדולה גבורתם וכן אמיץ
הקשר ביניהם, מאין כמוהם בין מלומדי מלחמה ומבלי ערוך להם
בין קושרי קשר. זאת היא התלאה בארץ אלבאניא וזה מקורה
וקורותיה, וכעת מתעוררת השאלה בלב יודעי העתים, התצא
לפעולה תקות האלבאנעזים, היקנאו להם הדיפלומאטים? לפי
הנראה תלוי הדבר בהליכות המלחמה מהיום והלאה. אם יכשלו
האלבאנעזים ולא יוסיפו להרגיז את מנוחת הדיפלומאטיס החוגגים
כעת שבת שבתון, אז שקוע תשקע שאלתם אל תהום הנשיה
בעופרת במים אדירים, עד שתתנער על פי מקרה ברבות הימים.
אולם אם המלחמה תוסיף להתחולל והאלבאנעזים יעצרו כח
לעמוד בגדוד ימים רבים, אז לא יוכלו הדיפלומאטים לעצוםאת עיניהם מראות את המבוכה הזאת, ואם כה או כה אנוסים
יהיו להתערב בדבר, והיה אם תבוא השאלה האלבאנית לפני
כס משפט הדיפלומאטיא, אז בל״ס תכנס אוסטריא בעובי הקורה
בענין זה, יען כי עניני הקאטולים יושבי חצי האי הבאלקאני
נוגעים אל עצמה ואל בשרה, באשר בעלי הכנסיה היוניתכמו המאנטענעגרים והבולגארים והסערבים מבקשים להם מעוז
מאת ממלכות אחרות, ורק הקאטולים לבדם נושאים עיניהם אל
הקיסר פראנץ-יוסף הנאדר גם בהדרת הדת (קייזערליכע אונד
אפאסטאלישע מאיעסטעט). והנה השר העסטרייכי קאללאו
אשר נתנה המשרה על שכמו לפקח על עסקי באסניא והערצע-
גאווינא, הוא הולך כעת למשמרתו במדינות ההן, ולפי הנשמע
נטל עליו גם כן להציץ באלבאניא ולחקור ולתור אל נכון מה
משפט הארץ ומה מבוכותיה, וזהו הצעד הראשון לכניסת שאלת
אלבאניא אל רשות הדיפלומאטים, ואם תעמוד השאלה הזאת
על הפרק, מי יודע אם לא תעלינה ותבאנה בעקבה כל הקופה
של שאלות הצבורות ומונחות על חצי האי הבאלקאני, אשר השם
הכולל „השאלה המזרחית" נקרא עליהן, היא השאלה שבכל
פעם אשר אייראפא חפצה לשבת בשלוה, היא קופצת עליה
וגוזלת מנוחתה ומוציאה מנרתיקה טחומות ומבוכות ומלחמות
עצומות המשנות פני תבל כל יושבי אייראפא ייראו מאד מפני
השאלה הזאת הרת מלחמות ומרידות, על כן לא יפלא הדבר
בעינינו. מדוע רעדה אחזתם לשמע המלחמה האלבאניא, מפחד
מדבר פן יהיה הניצוץ הזה לבער מדורה גדולה ורחבהולצרפת שתי מלחמות, בארץ ענמים באזיא, ובמאדא.
נאסקאר באפריקא, ואל שתי המחנות האלה היא שולחת יום
יום אנשי צבא וכלי תותח וקני רובה בציים אדירים לרוב וכסן
וזהב למכביר. גם חלפה עברה מעל צרפת הרוח הכהה אשר
נחה עליה בתחלה אחרי בוא השמועה המבהלת ע״ד תבוסת
צבאותיהם לפני הענמים, כי לפי הידיעות האחרונות יעשו שם
הצרפתים חיל, אף כי עוד מספרם מצער נגד עשרים אלף צבאות
ענמים העומדים הכן במערכה אצל הנהר האדום. הקיסר הענטי
תודוק שלח צירים אל הפקידים הצרפתים, ויבקש מהם שלום
ופשר לבוא לעמק השוה מבלי שפך דם, ולקיסר כינא הודיע
שהוא ועמו נוטים שכמם לסבול עול כינא: ורמז בזה, שהואמקוה לעזרת כינא בהמלחמה אשר לו נגד הצרפתים, אך מי
תכן את רוח כינא ומי יודע מחשבותיה? תהפוכות ראינו בה
בתחלה צלצלה בחרבה ותלטוש עינה אל צרפת, כמו נכונה היא
למלחמה, ויתר תקף ועוז לאותות מלחמה אלה היו דברי המארקיטסענג שהבאנו בשבוע העבר. הן הוא לא בסתר הגיד כי לא
תוכל כינא לשקוט במכונה ולראות במנוחה כבלע צרפת את
הענמים ואת ארצם. אולם הסער הזה התחולל רק עד ארגיעה
בקרב הדיפלומאטיא הכינעזית, עברו הנשיאים והרוח, וחוצבי
להבות מלחמה נהפכו למטיפי שלום במתק שפתים, ותחת אשר
המארקיז טסענג אמר על אדות הפקיד הצרפתי בוררעע, כי לחנם
שלחתהו ממשלת צרפת לגבול כינא להמתיק סוד עם שרי כינא
בדבר המריבה עם יושבי ענמים, ולפי דברי טסענג לא יפנו ולא
ישמעו אליו שרי כינא ולא יאבו דברו לשלום
בכל זאת עתה למרות דבריו נראה כי הציר הצרפתיובסוד שיחם יתלחשו על דבר תחבולות ודרכים לגמור בשלום
ולבצוע את הריב. כינא מבקשת שלום ופשר אך בכל אלה לא
צפון לבה משכל ותחזיק במעוז הכלל הגדול המקויים והמקובל
באיירופא כולה: אם תחפוץ בשלום הכון למלחמה. ובשעה אשר
הון-צאנג מדבר שלום אל הציר הצרפתי והכו ממתקים, באותה
שעה הכינעזים צוברים כעפר קני רובה וכלי תותח וכלים מכלים
שונים למלחמה, כל כלי הריגה אלה הם קונים מן המובחר
באשכנז ובאנגליא ובאמעריקא, ואם נאמין לדברי המלחשים,
גדול כח כינא ע"י שרי צבאות אנגלים ואשכנזים הנמצאיםביניהם, והמנצחים על כל הסדרים לישרם ולכוננם ולנהלם כדרך
ארצות איירופא וכמתכונתן. הצרפתים יקוו עוד שסוף כל סוף
יעלה בידם למנוע את כינא מבוא בדמים. לע״ע הוציאו לארץ
ענמים חמש עשרה אלף איש, אך אם תצא גם כינא למלחמה
מתי מעט כאלה במה נחשבים הם, ולהוציא המון גדול לארץ
ענמים לא תוכל צרפת, כי לא תוכל לעמוד באיירופא פשוטה
ועורה מאנשי צבא ואויביה מסביב לה, ומחנה הצבא למדינות
הים (קאלאניאל ארמעע) הלא מפוזר ומפורד הוא בארצות, ואיך
תוכל לקבצהו לארץ ענמים, בפרט כי המלחמה במאדאגאסקאר
חזקה היא במאד, לפי השמועות האחרונות המטירו הצרפתים
אבני אלגביש ברעם ואש מפיות כלי התותח אשר להם באניותיהםעל פני עיר החוף המאדאגאססית, מאדזונגא, והמאדאגאססים
נפלו והעיר נלכדה, בשגם עמדו המאדאגאססים על נפשם
בגבורה נמרצה, אך באחרית לא יכלו עמוד ויסגירו את עיר
חמדתם להצרפתים, וכבר נשמע בין הדיפלאמאטים, כי אנגליא
באה בדברים עם צרפת ותבקש ממנה לעשות שלום עם מאדא-
נאסקאר. אכן יש נדיבות לב באנגליא בנוגע לעסקי אחרים!
כאשר עשו האנגלים שפטים באלכסנדריא של מצרים, ויכו את
המצרים ויחריבו את עיר התהלה ההיא חורבן נורא אלף פעמים
מהריסות מאדזונגא, אז צחקה אנגליא בדבר אליה הדיפלומאטים
דברי מוסר ותוכחה, ועתה היא קוראת בקול מוכיח אל צרפת:
טול קיסם מבין שיניך! והנה דעת לנבון נקל, כי צרפת לא
תשים את לבה אל התוכחה הזאת ולא תשיב ידה ממאדאגאס-
קאר. בפרט אחרי שהצליחה לנצחון ללכוד העיר מאדזונגא.
אשכנז הבצורה מבית והנוראה מחוץ, נוע תנוע ולא תמצא
מעמד בעניני הפארלאמענט והקאנסטיטוציאן. הפארלאמענט צולע
על ירכו והמפלגות המדיניות מלאו תהו ולא סדרים, כי נאהז
בהם איל הברזל ביסמארק בסבך בקרניו וינפצם ככלי יוצרורגביהם לא ידובקו ומכתתם פזורה כאבק דק. הארי שבחבורת
חכמי מדינה באשכנז, בענגיגסען, המיסד מפלגת הנאציאנאל-
ליבעראלים ונשיא המפלגה הזאת זה עשרים וחמש שנה, החכם
המחוכם והדיפלומאטי החרוץ הזה, שעליו נבאו רבים וכן שלמים
כי הוא עתיד לבוא אחרי ביסמארק לגדולת נשיאות אשכנז
הוא יצא פתאום מבית הנבחרים הכללי ומבית הנבחרים לפרוסיא
הפרטי (לאנדטאג) והשליך אחרי גוו את עניני המדינות, ויפרוש
מן הצבור, ואת מפלגת הנאציאנאל ליבעראלים הניח כצאן בלי
רועה. הנה כעת אין אומר ואין דברים באשכנז בלתי אם השאלה
מה ראה בענגיגסען לעזוב את הפארלאמענט? ועוד לפניו הרגיש
לאסקער ועזב לפי שעה את הפארלאמענט ואת הארץ, הלא דבר
הוא! טעם הדבר הוא, כי מנהלי חכמי מדינה אלה ראו מראש
כי הממשלה וכת המרכז בעלי דת הקאטולית יאמרו לדבק טוב
ויתפשרו בעניני הכנסיה הקאטולית, והיה אחרי אשר המרכז
כולו יכנע וישתעבד להממשלה לתמכה ולסעדה בכל אשר תחפוץ
איך יעמדו אז נגד קנוניא כזו מתנגדי ביסמארק? אילו היו
המתנגדים האלה במפלגה אחת חברים, כי אז יכלו לעמוד על
עמדם ולהלחם מלחמת הויכוחים בביסמארק, אבל לא כן הואבהיותם נפרדים ומסוכסכים בינם לבין עצמם, ואיככה יוכלו להכריע
את הכף נגד פמליא של ביסמארק שחבריה שוים בצביונם
בדעותיהם כעדר הקצובות? המכשלה הראשונה היא מפלגת
הנאציאנאל-ליבעראלים, הוא מסתוללת בדיפלומאטיה ומראה
פנים שוחקות לכאן ולכאן, היא לא הרהיבה עז בנפשה לעמוד
נגד ביסמארק ברוח כביר, ולהלחם מלחמת החופש כראוי, רק
פסחה על שתי השעפים תמיד, ובענגיגסען מנהלה אחז את
החבל בשני ראשים, הוא היה מאנשי ברית ביסמארק בעת אשר
ביסמארק שאף צל הנאציאנאל ליבעראלים, וגם אחרי כן כאשר
בגד בה וישיבה עד דבא, ולא זכר לה את חסד נעוריה אשר
טפחה ורבתה אותו ותעלהו למעלה שהוא נצב עליה כעת, גם
אחרי הבגד והמעל, לא חדל בענגיגסען מכבד ומהוקיר אתביסמארק, ועוד קוה כי יצליח למלא את הפרץ בינו ובין מפלגתו
הנאציאנאל-ליבעראלים, אך הפעם נואש מתקותו, כראותו כי
ביסמארק יסוב לאחור בדרך המדיני, ויתמכר אל האפיפיור וישתקע
בראשו ורובו בעניני הצעותיו שבהם מציע חוקים חדשים בכלכלה
המדינית, שכולם הולכים אל מקום אחד לשלול את החופש מן
היחידים ולצמצם ולכנס את כל השלטון וההנהגה ביד הממשלה
לבדה, וולבעבור יהיו להיושבים בהפארלאמענט עתותיהם
בידיהם לדון בענינים האלה הארוכים והסבוכים, תבע מאת
הפארלאמענט לקיים בבת אחת ביד הממשלה את חשבון
ההוצאות וההכנסות (בודזעט) לשתי שנים, נגד הדת הקובעת
לזה זמן מדי שנה בשנה, ובענגינסען עמד בכל כחו נגד כל זה
ולא הצליח — אחרי כל אלה היטיב אשר עשה בסורו מן המערכה.
הן אמנם לפי שעה ביסמארק הולך וגובר ומנצח את מתנגדיו
ומקיים את כל הצעותיו, וגם בימים האלה נתקיימו בידו כל
החוקים החדשים חוקי חופש וזכיות להקאטולים ופשר נכון עם
האפיפיור, כי מאפס מתנגדים במספר הראוי להתכבד מי יאמר
לו מה תעשה בכ״ז יוכל להיות כי סתירת כת הנאציאנאל-.
ליבעראלים תהיה בנין לכת גדולה ועצומה, כי כל מתנגדי ביס-
מארק יתאספו לחנות תחת דגל ההולכים קדימה (פארטשריטטס-
פארטייא), ואז יהיה בהפארלאמענט שתי מחנות, מחנה ביס-
מארק ומחנה מתנגדיו, ואולי תהיה זאת תקנה טובה למאזני
הפארלאמענט לשאת יחדיו בפלס. אבל מי יודע אם בין כה לא
יקום ביסמארק לטאטא במטאטא השמד את הקאנסטיטוציאן כולה,
העשויה באשכנז כמין חומר בחיקו של ביסמארק.-
(חדשות בקרב הארץ) כמה חביבה מרגלית זו שתלה
כבוד הקיר״ה בצוארו של הגענעראל-גובערנאטאר הקיובי, השר
דרענטעלן, בהספר הגלוי ששלח אל השר אחרי חג הכתר, הלא
זה פתגם הקיסר והשקפתו על דבר הדרך הטובה שיבור לו שליט
חכם במדינה ההיא: כריתת ברית ואחדות ואחוה בין כל פלגות
יושבי המקום, ועמל ויגיעה לטובת כולם בדרך השלום וההשכלה,
זאת היא הדרך וזאת המטרה, אלה דברי הקיר״ה, ועל אדותם
ידבר מכ״ע זאריא ורואה אותם כחותם תבנית וכתעודה (פראג.
ראמס) רוממה, הנתונה להיות לנר לרגלי השרים והפקידים,
ע״כ תעורר הזאריא את כל פקידי המקום (איזר׳ No 23) לשים
את לבם אל התורה הנכבדה היוצאת מדברי הקיסר, למען עשות
שלום ואחדות בין כל פנות העם ובעלי האמונות השונות, מבלי
לבבר אלה על פני אלה ומבלי להטיל קנאה ביניהם ע״י משוא
פנים, כל הדרכים הנוטים מן המטרה הזאת הם נגד רצון
הממשלה, והכאיב יכאיבו כל חלקה טובה וישיבו את הצלחת
הכלל לאחור ולא לפנים, עכ״לכאורות מאפל נראו לנו בימים האלה אותות שלום ואהבה
אשר הראו לישראל פקידי המדינה נושאי משרה במקומות שונים,
בהטיפם באזני העם ביום הכתר דברים כבושין מענינא דיומא
ראו לנכון להזהירם ולעוררם להסיח את דעתם ולהסיר מלבם כל
שנאה דתית ולאומית, רק בשלום ובשלוח ישבו עם כל האזרחים
מבלי הבדל בין בעלי דת זו או אחרת. הרוח הזאת צלחה על
הפראקוראר הפאניעוויעזי וכמוהו גם שופט השלום בוואסילקאווא
דרש בטוב טעם ודעת בקהל אכרים. תבוא ברכה על המליצים
הטובים ומי יתן ועשו דבריהם פרי טוב!למה נסמכה „בהנאוואיע וורעמיא" החתונה בבית ראטה
שילד לשאלת היהודים בארצנו? מה ענין מזמוטי חתן וכלה
בפאריז להשאלה ע״ד מכירת משקה והיתר ישיבת קבע בכפרים
להיהודים ברוסיא? אסמכתא זו היא גלויה רק לסובארין לבדו
ולאו כל מוחא סביל דא. סובארין כלכל לא יוכל במנוחה את
הכבוד וההוד אשר נגלו כעת בבית ראטהשילד, ויספר את חזון
רוחו, כי כל יושבי פאריז קצפו קצף גדול על ההתהדרות
וההתנשאות שנראתה בבית ראטהשילד, ומפני זה השנאה
לישראל ללהב יוצאת בצרפת; ומענין לענין הוא מתגלגל לארץ
אלגיר, ושמה בתקלתם של היהודים שם ומפליג ומגזם אתספורי הפרעות שמה בתשעה קבין שקרים — ועיקר הדבר
כוונתו להוכיח לקוראיו, כי גם בארצות החפש והמשפט צמוח
תצמח שאלת היהודים לכל כלליה ופרטיה, גם עם סדר נזקין
ועם הלכות חבלות וכל המצות התלויות בהן — ואם כן ראוי
לעשות כמעשי העמים המשכילים, ודי למבין.
מחזה מעורר צחוק הוא לראות את נפתולי צוררי היהודים
בארצנו ואת תחבולותיהם ושיחם ושיגם נגד המליץ הטוב אשר
קם לישראל, הנסיך דעמידאוו פאן דאנאטא, שהבאנו את
דבריו בשבוע העבר, אוי להם מיצרם אוי להם מיוצרם, הם
חפצים בכל לבם לשפוך קיתון של בוז על הנסיך, אבל פחדו
נפל עליהם, כי נכבד הוא בעמו ונשוא פנים בעדתו, עושר
וגדולה ואצילות במקום אחד, ואיך יאריכו לשון על איש כזה, שא״א
לאמר עליו כי הוא נוגע בדבר ופניה צדדית בלבו לדון את היהודים
לכף זכות? רע ומר לכל כותבי פלסתר הדבר הזה ע״כ שטים
יעמיקו, יש אשר יתעקשו בפלפולים מעוקלים ונפתלים להוכיח
שכוונת הנסיך לא לטובה כי אם לרעה, וראש המדברים סובארין,
מפני פחדו לצאת בגלוי למלחמה נגד איש נכבד כזה, הוא יוצא
דופן בההבא, וזורק מלוא כף חול ואבק בעיני האיש ואחרי כןישוב אל מאורתו וירחץ בנקיון כפיו. אחד מכה״ע הודיע שהנסיך
דעמידאוו כהן בכהונת ראש העיר קיוב משך שמונה שנים
ראתה הנאוואיע וורעמיא ונפלה על המציאה, לתפוס את בעל
הסיפור ולהשיג עליו לאמר שדעמידאוו רק ארבע שנים היה
ראש העיר קיוב, והאם ארבע שנים אינם כדאי לנסיון.(מכ״ע חדש LAntisemitiduc בצרפת). צחוק עשה לנו
בימים האלה אחד הצוררים מיסד מכ״ע חדש לעניני האנטיסע-
מיטים בארץ צרפת. הוא שלח לנו את שני הגליונות הראשונים
ממכ״ע החדש שלו לשים עין עליו, אשפה כזה לא ראינו עוד
בין כל כתבי פלסתר סמרטוטי האנטיסעמיטים! על מצח מכ״ע
כתוב הפטוק: „וכסף וזהב לא ירבה לו מאד", והוא מזוייף
מתוכו. ותחת „לא ירבה לו" סתם או „לא ירבה לו המלך" באר
היטב, העתיק בשפת צרפת „לא ירבה לו היהודי", ואח״כ
באותיות גדולות ככלונסאות פתגם בוער באש השנאה לאמר:היהודי הוא הצורר! ואחריו פתח דבר נקרא בשם „לפני המלחמה״
המתחיל בגנות אנגליא ואשכנז, ומסיים בקללות נוראות נגד
היהודים ובקול הקורא למלחמה נגד היהדות, נסורה נא לראות
איך ילחם הערוד הזה, המאמר הראשון הוא מאמר היסתורי
(אוי לאותה בושה)! מחרף עקבות היהודים מקדם קדמתה, והוא
רפש ישן נושן שכבר אבד עליו כלח וירם תולעים ויבאש עוד
בימי אפיון. המאמר השני נקרא בשם „היהודים ועסקי הכסף״
ובזה לא העדיף ולא החסיר מכל אשר כתבו עד היום העמלקים
האנטיסעמיטים, אך ראה זה חדש הוא: המאמר השלישי מתחיל
בבקרת כתבי הקדש, בפה דובר נבלה ובעזות הדיוטית ובערות
נוראה אשר לא יאומן כי יסופר, לדוגמא נקח נא רצפה אחת
במלקחים מעל במת האליל ההוא, מחסרון ידיעתו שפת עבר
הוא גומר את הדין שהשם „אלהים" בבראשית הוא לשון רבים
ומזה הוא מוכיח שהיו להם לישראל אלהות הרבה! וכמוה כן
הן כל העלילות הבזויות, עוד שם התחלת סיפור של אנטיסע-מיטיזמוס, ומאמר ע״ד המסחר גם הוא מזוהם בשנאה, ומאמר
גדול של דבה ושטנה ושקרים נגד החברה הנעלה כל ישראל
חברים, וחדשות בעניני אנטיסעמיטים מארצות שונות, ומאמרי
גדופים מיוחדים נגד בית ראטהשילד — וכמעט שיצא החומט
הזה מקליפתו, וכבר רבו לו חליפות מכתבים ותשובות במכ״ע
הפונים אליו מקרוב ומרחוק, אם באמת נצמדו לכותב פלסתר
זה צוררים רבים מארצות שונות, או רק לאחיזת עינים הוא כותב
תשובות בדויות מלב. דבר זה הוא מסור ללב בעל מכ״ע ההוא.
לפי אשר שמנו את לבנו לדעת שרש דבר נמצא בו. מצאנו
ראינו, כי מכ״ע זה נוסד בלי ספק ע״י אדירי הכסף צוררי היהודים
בצרפת, הרוצים להלחם מלחמת הקונקירענציא נגד עשירי ישראל,
בית ראטהשילד ודומיהם. הצוררים האלה הלא הם באנטו וסיעתו
שכבר פשטו את הרגל להמלוים ועתה מפרכסים הם עוד הפעם
לצאת, והנה הם בל״ס יסדו להם מכ״ע זה להיות חליל מכה
לפניהם. וסימן לדבר, בסוף מכ״ע נמצאים מאמרים ומודעותע״ד חברות ובאנקען חדשים, והדבר הזה נראה כטפל. אבל
באמת הוא העיקר, וזאת היא כל מטרת מכה״ע נקוה נא כי
המלאך הגואל אותנו מכל רע יגאלנו גם מן המשטין הזה, ימיו
לא ימשכו ועלהו יבול ובעלומיו ירד שאולה. במכתבו הצרפתי
הוא קורא אל כל מו״ל מכ״ע לארצותיהם ללשונותם, להמיר את
מכ״ע היו״ל על ידיהם במכ״ע זה שלו, הוא שלח את המכ״ע
הזה גם אל מו״ל מכ״ע בפאריז, אך הם לא רצו לקיים מצות
פדיון פטר חמור ולא ימירו אותו את מכה״ע כמנהג הטולי״ם
גם „הקוריער ווארשאווסקי" בעירנו מודיע שקבל את המטמון הזה
ומתאר את שפלותו ונבלותו
(ישוב א״י ע״י האשכנזים). אנו רצים והם רצים, אנו
עוסקים בישוב ארץ אבותינו, וגם הם נתנו עיניהם בא״י לנו
זכות אבות ומשפט בירושה, ולהם יד חזקה וזרוע נטויה ומורא
ביסמארק, וע״כ ידם על העליונה. לכל איש אשר רעיון הישוב
קרוב אל לבו, נכבד גם כן הדבר לשים לב אל מעשי האשכנזים
ותחבולותיהם ודרכם בענין זה. במ״ע „קעלנישע צט״ג" קראנו
מאמר מיוחד ע״ד ישוב א״י ע״י האשכנזים, כדברים האלה:
תחלת שימת עין אשכנז על אה״ק היתה בשנת 1870. אה״ק
היתה אחת מעשרה ארצות הראשונות שהרגישו כי אשכנזמתמלאת באוכלוסין יותר מדי, ומאפס מקום ומעמד היא נאלצה
להקיא המונים המונים לארצות אחרות, א״י הרגישה כי לפתע
פתאום החלו אשכנזים לבוא אליה ולהאחז בה. בשנת 1872 באו
איזה בתי אבות מווידטעמבערג ויבחרו להם כברת ארץ בסביבות
יפו וישבו שם ויכוננו עיר מושב הראשונה. האנשים ההם היו
אכרים בריאים ואיתנים, חרוצים ומלומדים, והתגברו על כל
המכשולים שהצרו צעדי אונם, ולא לבד את האדמה חרשו וזרעו
כי גם בית מלאכת כלי מחרשה כוננו להם אצל העיר יפו ויעשו
שם את כל כלי עבודת האדמה. ויהי כאשר ראו האשכנזים כי
נעמה וטובה הארץ להם, ויבואו שמה עוד ועוד חברים להקולוניא
הראשונה, ואחרי כן באה חברת אשכנזים ויקנו גם הם ככר ארץ
אצל חיפה במורד הכרמל בין הכרמל, ובין חרבות קסריא, ויכוננו
שם עיר מושב ותגדל העיר הזאת על הווירטעמבערגית ותיף
ותעלה מעלה, שם ארבעים בתים מלאים חן ויופי מלובנים כשלג
ומתנוססים כאבני חפץ בשער האשפות, בין בניני העיר היפה
וסביבותיה הנמאסים והנאלחים. מספר יושבי העיר עולה עד
ארבע מאות ולהם ראש מאחיהם, והציר האשכנזי בחיפה חופף
עליהם, והיא כמו עיר קטנה אשכנזית בקרב אזיה, האנשים
אנשי שלום הם, בעלי נימוס ומדות טובות, אוהבי מנוחה ובעליסבלנות בעניני הדת, ובפרט מצוינים הם בעבודת האדמה אשר
המה עובדים בחריצות ובהשכל ובסדרים מאין כמוהם, ע״כ תשא
להם האדמה פרי פי חמש מאשר תתן לעובדיה הערביים, אשר
עבודתם תהו ולא סדרים. עוד עיר מושב שלישית נמצאת באה״ק
בסביבות ירושלים ובקרבת בית המקלט לנזירי הפראוואסלאווים
וגם היא טובה ונעימה וגם המסחר פרוח יפרח בה. והנה מפאת
רבות מספר האשכנזים עובדי האדמה בא״י מיום אל יום, יגדל
כח המדיני לאשכנז בארץ ההיא, ובכל פעם אשר תעלה השאלד
המדינית של סוריא על הפרק יהיו דברי אשכנז נשמעים ודעתה
מכרעת, הנסיך ביסמארק עסק בעצמו בדבר הזה ועזר, לישוב
האשכנזים בא״י משנת 1872 עד עתה הוא משתדל בהשתדלות
שונות לקנות את לב ממשלת תוגרמא וזה מקרוב הצליח לגור
בהרמו את הסולטאן ולקבל מידו במתנה את קסריא העתיקה
חוף טוב ונעים לאניות ונקודה מרכזית למשא ומתן, ועתה תוכלנה
שתי הקולוניות, הווירטעמבערגית והכרמלית, להיות לאגודה
אחת, וכל הכבר הגדול והנכבד מן יפו עד בואכה הכרמלה יהיה
ביד האשכנזיםכפתחו של אולם, לבעבור תהיה דרכם נכונה וסלולה לפניהם
אולם לפי משטרי הממשלה עתה, הלא נטל עליהם לתת
עזבוניהם באשכנז ובאוסטריא, וסחורות רוסיא הפנימית יעבשו
תחת מגרפותיהם ולא יצאו משם על ארץ רבה; ועוד גם זאת
רעה חולה היא, כי הסחורות מחו״ל הדרושות לחפץ יושבי
רוסיא הפנימית, רובן בכולן על פי היהודים תצאינה ותבאנה,
ובהנשל משם היהודים מלבד השרידים היחידים מהם אשר ידםמשגת לשלם מס רב, הנה על כן סגר הדרך מבוא שמה סחורות
חו״ל. והוא הדין גם בפרי האדמה ויבולה, אשר העודף ממנו
ישולח לממכר לחו״ל ועובר בגלילות המערב, ובהסגר הדרך
הזאת אין מוצא ליבול רוסיא, ורחמה הרת עולם לכל תבואתה
כאלה וכאלה אותות ומופתים יאלפונו לדעת, כי הבדלת ישראל
ע״י חוקים היוצאים מן הכלל. היא כרצח בעצמותינו ובכל
תבואתנו תשרש, וככל אשר נוסיף להשחות את שאלת היהודי
בוגרת ולהאריך עת ימי מרוקיה, כן גדל וכן נורש, ואתם
צוררי ישראל לכו לסבלותיכם. קחו עמכם דברים וטענו את
בעירכם בפתגמים ובמשלי אפר כדרככם, אך מה יועילו כל
התולעים האלה היוצאים מלשונכם, הן למרות כל הלהג
והחלקלקות. למרות כל עקרבי הסופרים, אין מקרא יוצא מידי
פשוטו: מאז הוצאתם מבטנכם את שאלת היהודים, ומאז גדלוהרטומיכם בלטיהם להקים את ההמון נגד היהודים, ירדו מוניטו
של רוסיא בעולם, והרו״כ הרוסי ירד עשר מעלות אחורנית
נזירה מחוייבת היא ואין לנו רשות להרהר אחריה ואין לנו היכולת
לשנותה, על כן יאמרו המושלים: את היהודים נכה בקוצי
המדבר והברקנים, ואנחנו בעצמנו נלקה — במזומנים״, זה לשון
הקוריער הרוסי. וחביבין ישראל שנבחרו על ידו להיות למחיה
לפני רוסיא, ולמשביר לכל עם הארץ ולמוליך ומביא את המסחר
וחרשת המעשה ממזרח למערב ומצפון לדרום. המשרה הזאת
נכבדה היא מאד וטובה ונכונה למען היהודים, וכבר פסק וגזר
החכם ראביללאנט במכ״ע הצרפתי „זורנאל ד׳ עקונומיא" שארץ
רוסיא היא ארץ סגולה שאין כמוה לטובה בעד היהודים, מפאת
כי יש ויש עוד מקום להתגדר בו. הוא מקצוע המסחר, קרקע
בתולה שעוד לא חרשו חורשים על גבו, וישובה של הארץעודנו רק מחספס.
צדקו מאד הקור׳ הרוסי והזורנאל עקונומיא. אולם הכי מפיהם
אנו חיים? ואם הם נותנים את המשרה על שכמנו, להיות המוציאים
והמביאים את מסחר הארץ, התכון המשרה בידינו, הננו מוכנים
ומזומנים לקבל על עצמנו את „התעודה" אשר הואיל הקוריער
הרוסי לתת לנו, להיות מגדילי מסחר ומאדיריו ברוסיא, אולם
בכח המליצה אשר העתקנו למעלה, עוד אין אנו רשאים לבוא
אל מקומות המסחר פנימה — כאשר גם בכח מליצת הח׳ רענאן
לא נוכל לקרוע שטן האנטיסעמיטיזמוס. החכם המפואר הזה
אשר בו צרפת תתפאר, נתן לנו הפעם מעט צרי ומעט דבש
בדרשתו האחרונה שדרש בפאריז. בהצופה גליון 16 דברנו עלאדות דרשה. אחת של רענאן, והוכחנו כי ברמון ההוא יושבת
רמה, כי קלע המטיף אל השערה לזהם את מקור לאום ישראל
בהשד תערובות. לא כן עתה הפעם נתן רעגאן כבוד וגודל
לישראל, וחותם תכנית דרשתו היו הדברים האלה: „מאז מעולם
היתה מנת חלק ישראל להאציל מן סגולותיו ולהשפיע את מדע
לכל באי עולם, ולהנגף אחרי כן מידי העמים אשר היטיוב להם,
כי זה גורל כל גדולי דעה גומלי חסדים טובים לכל המין האנושי
אחריתם לסבול מכאובים. והנה כעת יד המשפט וההשכלה על
העליונה, ומאין זאת לנו? הלא זה הוא האור אשר הופיע מהר
פארן, הלא כל הטוב והישר היפה והנעלה אשר אתם רואים
להם הוא. הכירו נא החוקרים! למי החותמת? דרשו מעל ספרי
קורות הדורות ותראו כי הם אצלו לנו כל אלה״. זה לשון רענאן.
וגם בארץ האנטיסעמיטים יצא לאור בימים האלה ספר חדש
ונכבד „דיא קולטורגעשיכטע דער קרייצציגע" מאת החכם פרוטץ
המומחה לאותו דבר, ועיקר תוכן הספר הוא להוכיח, כי ימי
החשך ימי מסעי הצלב, אשר זכרונם עובר בדברי ימי ישראל
כשביל של דם ודמעות, הם פתחו את המקור לההשכלה
ולהדעות הטובות, כי בימי המבוכות והמבוסות ההם אשר מכל
קצוי אייראפא קרבו העמים ויאתיו יחד להרים פעמיהם לארץהצופה לבית ישראלמי עשה לנו את כל החיל הזה? מי הוציא חוצץ את גדוד
מליצי ישרנו, ומה המריצם לחגור כעת את כלי מלחמתם להלחם
בעמלק? עוד מתוק לחכנו טעם צפיחית בדבש אשר עשה לנ
הנסיך דעמידאוו סאן-דאנאטא במאמרו הנעלה שדברנו עליו
בגליון העבר, והנה כשבלים העולות בקנה אחד, באו אחריו
גם מכ״ע „גאוואסטי" גם מכ״ע „רוסקי קוריער" ויטיפו למשפט
יצדקה בעד בני ישראל יושבי רוסיא, אחרון אחרון חביב. -
מכה״ע „רוסקי קוריער" מביט על שאלת היהודים באספקלריא
המאירה וטהורה כבדולה. הוא מוציא את העצמות אשר נתקע
בגרון הצוררים לא לבלוע ולא להקיא, וישטחם שטוה ויטהנם
עד אשר דקו, וישם את פניו אל מכה״ע הרוסים המדובקיםבמדוי „לאומיות" הרעים, ובפרט לצאת לעזרת ישראל במלחמת
סופרים הם עשו דבר בעתו, כי הימים האלה ימי בכורי
שאלת היהודים המה בהועד הראשי אשר בפעטערסבורג, לכן
ידי מליצי יושר מלאות עבודה לקרוע חלונות בבית האפל —
בשאלת היהודים, להפי"י אור בהיר ולברר וללבן, לעזור בזה
לראשי הועד להוציא דין לאמתו, לא זה המקום להעתיק את
כל מאמר „הקוריער הרוסי׳, אך את לשד השמן גרים מעל פניו
דברי הגיון ושכל טוב, הנסה אחד הסופרים הרוסים לדבר
דברים ברורים כאלה? „בואו ונחזיק טובה להיהודים, לולא
הם ומסחרם ומערבם ורכולתם רבת הענפים והדליות נדמו
כאבן כל סוחרינו וחרשי מלאכתנו. באשר היהודים לבדם
מעבירים את סחר רוסיא המזרחית אל גלילות המערב, ולכן דעת
לנבון נקל, כי נחוץ הדבר, לפתוח להם פתח לרוסיא הפנימיתישראל להוריש את המושלמנים משם, אז בימי נדודיהם נגלתה
להם חכמת היהודים הספרדים, ומדעי היהודים בבית המדרש
במאנטפענסיער בצרפת ובשאר מרכזי התורה והחכמה, שם
מקור רחב ונאמן ובאר מים חיים להשקות צמאי דעת, וכל
העמים ירדו העינה למלא את כדיהם, ועי״ז יצאו מאפילה לאורה,
ותקופה חדשה התחילה בדברי ימי ההשכלה — על כל אלה יביא
המחבר מופתים למדי, והולך וגומר את דינו לאמר: „ההשכלה
האייראפית אשר אתם רואים, בת ישראל היא, ומוצאה מבתיהרבנים בטולודו ובברצולנה ובמונטפשייר״. הנה כן שני החכמים
הנוצרים האלה מייחסים לנו את ההשכלה האייראפית, וחושבים
את כל העמים המשכילים — ליהודים. אולם יתרה יעשו האנגלים
המתיחשים על עשרת השבטים, לא די להם התיחשות הדעות
והזדווגות עילאה של שכלים נבדלים כשיטת רעגאן ופרוטץ, כי
משתוקקים הם גם לקרבת בשרים, להוכיח שהם הם בני הגולה
לחלה וחבור. בעלי החברה הזאת לפי הודעת מכ״ע האנגלי
נאספו בימים האלה להמתיק סוד בעניניהם, ולפי 
הדין והחשבון שעלה כעת בידם, נראה כי נוספו להם חברים
לא לבד באנגליא כי גם באפריקא הדרומית, „והלאומיים" האמתים
אנגלאי ישראלים האלה מדפיסים ספרים וחוברות ומפיצים אותם
בין העם, להבב על העם את הדעה כי אצילי בני ישראל המה,
ומה יענה „דזאהן בולל" בן עשרת השבטים בקראו במכ״ע„טהיימס" את המספר שמה״ע קושר להיהודי לאסקער בסגנון:
בכו להולך מפאת אשר לאסקער עזב לפי שעה את ארצו והלך
לאמעריקא להתארח שם בבית אחיו משך חמשה חדשים, ללמוד
לדעת את דרכי הארץ, והטהיימס רואה בזה פירוד לעד
ומתלונן על אשכנז שלא נתנה לאיש התהלה ההוא לעמוד במקום
דולים כפי ערכו, יען אשר הוא יהודי, הלא ישומו וישרקו על
זה המתיחשים על עשרת השבטים, בשמעם כי איש מורם מעם
גולה לאמעריקא לא בפשע אחר רק בעבור יהדותו, אכן אין
יסוד לדבר הזה, שגגה יצאה הפעם מלפני השליט הששי משליטי
תבל, הטהיימס, וגם מלפני מ״ע יודישע פרעססע שיצאה להנקב
ממנו נקם ושלם בפזמון הזה: אילו נתן לאסקער את כחו לישראל,כי עתה לא השלך כנצר נתעב, כי עתה הורם ונשא על כפים
בין כל אחיו בני דתו, אבל הוא נתן כחו לעם אשכנז ולאר״
מולדתו, על כן בא קצו. בימי הוסד סניף לחברת כל ישראל
חברים בברלין, בקשו היהודים את לאסקער להיות לראש החברה,
אך הוא מאן בזה, ונתן טעם לדבר שבהיותו מוכתר בנימוסו
בבית הנבחרים, לא יוכל לשמש ג״כ בכהונת ראש חברה עברית,
עתה נוכח לדעת כי בדי ריק יגע להיטיב לאשכנז, האשכנזים
לא יכירו לו טובה, והיהודים לא ידעוהו, ונשאר קרח מכאן וקרח
מכאן. אולם נקוה כי עתה יפקח לאסקער את עיניו לראות נכוחה
ולהדבק בעמו. כן ירגז ויקוה מכ״ע „יודישע פרעססע" והנה
כמבואר למעלה אין מקום לכל ההשקפה הזאת, ולאסקער כבחו
אז כן כחו עתה באשכנז, אבל לו יהי כן כאשר שערו, האין
זה מוסר הבלים. והיש טעם בדבר שמ״ע לישראל מוציא לבית
הסקילה את לאסקער ושמח בתקלתו: לא נכון הדבר, אשר
יאמרו כי לאסקער רחוק מישראל, בימי השערוריות נגד היהודים
ברומעניא יצא במערכות הפארלאמענט ודרש בחזקה מאת ממשלתאשכנז להתערב בדבר לטובת היהודים, וגם בשנה העברה היה
בסוד חכמים ואנשי מעשה בברלין אשר ערכו מחאה נגד הפרעות,
ומה שלא קבל את המשרה להיות לראש למחלקת הכי״ח בברלין,
הוא מפני שלא הרגיש א״ע ראוי לזה, ומפני שהפראפעססאר
לאצארוס הוא איש אשר עטרת נשיא העדה ההיא הולמתו ביתר
שאת — ומה עוד לאסקער בעיני המוכיח, באשר נתן את כחו
וכשרונו לאשכנז? לו על פי המוכיח הזה יתנהג סדר העולם
כי עתה החובה מוטלת על לאסקער להיות לגבאי של חברה
קדישא באינאווראצלאוו או בקאטאוויטץ, ועל המיניסטער הצרפתי
דוד ריינאל להיות לפרנס חודש בבארדא, כהנה וכהנה — אבל
כל בעלי דעה יבינו, כי מוטב לנו שיתנוססו לאסקער וריינאל
לתהלה ולתפארת ע״י כשרונם ופעולותיהם בעולם הכללי, משיהיו
כלואים ראשם ורובם בד׳ אמות שלנו, הן אמנם הלאסקערים
והריינאלים אינם עוסקים בצרכי צבורנו, אבל פעולותיהם הלא
הן חכמתנו ובינתנו לעיני העמים, הן כעשן לעיני צוררינו
כמופת חי וקיים על כח השכלת ישראל. ודי לנו בעבור זהלכבד אנשים כאלה, ולא להוציאם בקולר באותה שעה שצוררינו.
מתגוללים ומתנפלים עליהם! אכן היו בינינו מעולם וישנם עוד
היום אנשים נשגבים אשר שמשו בשתי כהונות, ותאומים היו
פעליהם, כן לתפארת ארץ מולדתם וכן לתפארת עמם, ובדבר
הזה לא ישוה לאסקער אל כרמיה, כי לא כל האנשים שוים
יש איש רב פעלים אשר מצודתו פרוסה על כל המקצועות, ויש
איש אשר במקצוע אחד תתכנס כל פעולתו, וכזה הוא משפט
לאסקער, וע״כ לא הרחיב את גבול פעולתו מן הפארלאמענט
האשכנזי וחוצה, אף כי באמת ידיו ולבו אמונה לישראל, ובמקום
גדולתו שם ענותנותו להמנות כחבר בחברת „אהבת ציון״
בברעסלא —; ולמה להם להמוכיחים להטיף מוסר כזה אשר
ינעם מאד להאנטיסעמיטים ופעול לא יפעל מאומה? עד שיוכיחו
את לאסקער, טוב כי יוכיחו וירריכו את בני עדתם וצדקה תהיה
להם. מכה״ע האשכנזים מספרים כדבר הזה, מעשה באכסנאי
ואושפיזו: לעיר אחת מערי אשכנז בא יהודי יליד פרס הלך
עני ודל, ויסד לבית מלון איש יהודי אשר שמו העיד כי מבנילוי הוא, וילן שם היהודי העני, ויהי בבקר וילבש את טליתו
וישם על ראשו ועל ידו את תפלין לעבוד עבודה שבלב, וירא
בעה״ב וילפת, כי לא נסה לראות כאלה, ויחרד על העני חרדה
גדולה לצאת מן הבית, והאורח האומלל נפעם והשתומם ולא
מלא אחריו, ויבהל בעה״ב שמה את השוטרים, ויקחו את האיש
היהודי בטליתו ותפליו ויושיבוהו בבית האסורים, ויעצרוהו שם
ומים מספר ולא הועילו כל תשובותיו אשר הצטדק לאמר: את
האלהים אני ירא ולו התפללתי כדת בטו״ת. בעה״ב לא האמין
לו כי לא ראה כזאת מעודו, והתפלין הבהילוהו, ואולי דמה כי
בתים של דינאמיט המה. — והנה בלבנו מתעוררת השאלה,
הלא זה מנחם בן אליהו ס״ט הפרסי וארטהור לעווי האשכנזי
אנשים אחים המה, ומדוע לא הכיר איש את אחיו? יענו נא ע״ז
הלאומיים" המסלסלים את הרעיון הלאומי לבדו והמבטלים
מפניו את כל היהדות, לפי שיטתם בדין הוא שבן אליהו הפרסי
לעווי האשכנזי יתעלסו באהבים — אבל רעיונות כאלה יכולים
להתקיים רק בכמה וכמה מוחות מבולבלים ולא בעולם המעשה.לאומית לא תקום ולא תהיה, ובעבור העדר כח הדת רחוק
היהודי הפרסי באמת כרחוק מזרח ממערב מאת היהודי האשכנזי,
כמו שרחוק ממחנה ישראל איש ישראל אחד בוויען אשר על
אדותו לפי הודעת מכה״ע היתה השאלה הזאת: האיש הזה
נשא אשה נוצרית, ובנשואי תערובות כאלה פוסקים על מולדתם
אשר יולידו, להכניסם לדת היהודית או הנוצרית, או יחצו את
הילדים, ויהי בפעם הזאת נאות הבעל לאשתו לקבל עליו כי
לא לו יהיה הזרע, ויולידו בנים ובנות ויכניסום לדת הנוצריתואחרי עבור איזה שנים מאסה האשה בדתה ויצאה מכלל
הנוצרים והודיעה בגלוי שמהיום והלאה תהיה חסרת-דת (קאנ-
פעססיאנסלאז) ונתנה רשות לבעלה ליחד את הילדים, ויבוא
האיש אל הרב ויבקש מאתו לכתוב את הילדים בכתב ישראל
כמו שהם, והרב מאן לקבל את בני התערובות ולא רצה את
בקשת אביהם, והסכסוך הזה עתיד לבוא לפני משפט השופטים,
מה ראה היהודי להתעקש שבני אשתו הנוצרית יתיהדו?
בתחלה חשב כי היטב ייטיב להילדים אם יצמידם אל הדתהנוצרית, ואחרי אשר בני אם נוצרית המה ונוצרים יהיו, אחרי
כל אלה הלא בטוחים הם מפחד מזיקים ומשטינים, כן חשב
בתחלה, אולם אחרי כן שמע מעשה שקרה בהאללע, וחזר בו
ויאמר אשובה נא אל עמי ואל דת אבותי, כי גם התמורה לא
לעזר ולא להועיל. בעיר האללע, לפי הודעת מכ״ע איזר
וואכענשריפט, פרצה מריבה בין שני תלמידים ותיקים בבית
מדרש המדעים, שניהם אנשים נוצרים ילידי ברעסלא ממרוםעם הארץ, אבותיהם הם נושאי משרה נשואי פנים במדינה
ומשפחתם דמת היחש, ויהי ראשית המדון ביניהם כי הכלים
איש את רעהו, באמור לו כי אבי אמו היה איש יהודי ואם כן דם
בני שם נוזל בעורקיו, והנעלב התעורר עד מאד ותבע את רעהו
למלחמת דועלל, וסוף הדועלל היה רצח נפש הנעלב, מפני
שנמצא בדמו חלק בני שם בנותן טעם לפגם; ואם כן אם
היהדות היא דבר שאין לו תקנה, למה יתמלאו עלינו בארצות
שונות מיסיאנערים שונים לאסוף אליהם את נדחינו מכה״ע .Jew. מודיע, כי היעזואיטים אשר גורשו מצרפת מצאו
מקלט להם בארץ גאליציא, ובארץ הזאת החלו לגור בחרמם
יהודים קלי דעת וגם ילדים מכל הבא בידם, הנשמע גלגול
מחילות כזה מצרפת לגאליציא, לצוד ציד נפשות ולפלח אל הסיר.
גלגול רחוק כזה נתגלגלו האשכנזים מאשכנז לדאברודשא
מעבר נהר הדאנוי ומדאברודשא לארץ ישראל, כבר הזכרנובאחד המאמרים הקודמים, כי קצה נפש האשכנזים בדאברודשא,
מפני ממשלת הרומענים המושלים בארץ מימי המלחמה האחרונה
שנלחמה רוסיא בתוגרמא, הפעם הודיע מכ״ע „וועלטפאסט״
דברים ברורים בענין זה, ומדמה את מצב האשכנזים בדאברודשא
למצב היהודים ברומעניא, והולך ומונה חוקים ומשפטים רבים
הדומים לאלה כמו לאלה, ומפני התלאה הזאת נטל על האשכנזים
לעזוב את הארץ וללכת משם לארץ כנען להסתפח על אחיהם
הווירטעמבערנים, וטוב להם הסולטאן ופחותיו מן קארל מבית
האהענצאללערן היושב על כסא רומעניא, והירא לעמוד לימין
האשכנזים פן יאמרו עליו הרומענים „הלאומיים״ כי לא רומעני
הוא ורק אשכנזי וע״כ אין לו חלק ונחלה עמם. ואם כן הוא
בבני עם ביסמארק, מה רע ומר מהם חלק עם לא עז בני ישראל,
יושבי ארץ רומעניא. טוב אפוא ונכבד הדבר אשר הם עושים,
לפלס נתיב לאנשים היודעים בטיב עבודת האדמה לצאת לא״י
המפעל הגדול הזה יכון רק אם יעשוהו לאט לאט בסדרים נכונים,
ולא ישאו את הבצק טרם יחמץ, כי אין סומכין על הנס, וענינים
כאלה יצלחו רק בהעשותם בחשבון ובהגיון ולא בדמיון ובהתלהבות.
שני מכ״ע הווינים „פרעססע" „ונייע פרייע פרעססע" מספרים
והובא גם במכ״ע „דזוז אוארלד", כי רוב אחב״י יוצאי רומעניא
סובלים תלאה ומחסור באה״ק, יען מפני קלות דעתם נתעו
להאמין לדברי יועציהם בעלי הדמיון הנלהבים, אשר קראו אליהם
יום יום: פנו וסעו לכם עלו ורשו את ארץ אבותיכם — וילכו
ולא מצאו את אשר בקשו, והנם נתונים בעוצר רעה ויגוןבמכ״ע Jew. Chron. נדפס מאמר מאת אלבערט גאלדשמידט,
המתאר מצב שתי קולוניות אשר בקרבת צפת, ושמותיהן:
מירון ומימירון, שתי הקולוניות האלה עומדות וקיימות זה שש
שנים, ויהודים ספרדים ומאראקקאנים יושבים שם ומתפרנסים
בצמצום, ואילו היה את לב נדיבי ישראל לתמכם במשען כסף,
אזי רמה קרן הקולוניות הקטנות ההן המפרנסות עשרה בתי
אבות מישראל. במכ״ע הנ״ל נדפס ג״כ קול קורא מאת „איש
יהודה" מלאנדאן, הקורא לעזרת הקולוניסטים בעלי הקולוניא
פתח תקוה". גם אנשי ישוב אלה לא חדשים מקרוב באו, אך
זה כביר מאסו בלחם הקלוקל פרי החלוקה ויאחזו בעבודת
האדמה, והנה גם הם לא יוכלו לבדם מצוא הית ידם מבלי עזר
ומשען. לו השכילו חובבי אה״ק לתמוך בתחלה בידי היושבים
שם והיודעים את הארץ ואת לשונה ומדותיה ורגילים באוירהשיעסקו המה בישוב הארץ עד שיגיע הדבר למדרגה טובה, אזי
היה יסוד איתן וחזק להענין הגדול היקר לנפש כולנו, אבל המה
הסכילו לעשות בעוררם לצאת שם אנשים אשר לא ידעו את
הארץ ההיא ולא את עבודת האדמה, וע״כ — לפי הודעת מכ״ע
איזראעליט רבו שם סרסורים רמאים המוליכים שולל את כל הבא
שמה, גוזזי צאן אלה מרבים תלאה ומצוקה ופרעות ומדנים
השחתת המדות, והאם לא נקל היה לראות מראש את המכשלה
הזאת, ולהזהיר לבל ילכו שם אנשים שאינם בדוקים ומנוסים
בעשרה נסיונות, אנשים שאינם אכרים שלמים במלאכתם ובריאים
בגופם ושלמים בממונם? יציאות אוכלוסין לא"י היא לפוקה
ולמכשול לכל ענין הישוב, טלטלה גבר כזאת תוכל למצוא חן
רק בעיני — איסטאצצי הצורר הזה השמיע דעתו עוד הפעם
בענין ישוב א״י, וזה הדבר: הפראפעססאר היהודי וואמבערי
היודע את ארצות המזרח על בוריין מאין כמוהו, קרא זה מקרוב
בקהל עם מאמר נכבד ע״ד א״י ועל פי ידיעתו הברורה והנכונה
שהוא יודע את הארץ ואת עמה ואת ממשלתה, פסק והחליט,
כי כל עוד אשר לא תקבע תוגרמא תיקונים וסדרים חדשים, לא
תוכל הקולוניזאציאן להתקיים שם, ובעבור זה תבע וואמבערי
את ממשלת אייראפא להעלות על הפרק את שאלת א״י יחד עם
שאלת אדם. הדבר הזה לא מצא חן בעיני איסטאצצי, ויצא
נגד זה במאמרו לאמר: אנחנו האונגארים לא נוכל לחכות עד
פתרון שאלת א״י בדרך המדיני, נכונים אנחנו לשלוח אתהיהודים בשמחה ומשם עברי בעיר לארץ אבותיהם, על כן
ימהרו נא לצאת שמה, כי לא באייראפא מקומם. הצעה הזאת
נאה היא מאד לאנטיסעמיט
עוד דבר לנו על אדות האנטיסעמיטיזמוס: הנה מפאת
אשר בימים האלה ימלאו ארבע מאות שנה מאז נולד אבי הדת
הפראטעסטאנטית מארטין לוטהער, ועתידה אשכנז לחוג את
החג הזה בהוד והדר, על כן פרצה מריבה בין רועי אנטיסע-
מיטיזמוס ובין רועי פילאסעמיטיזמוס (אהבת ישראל) על אדות
לוטהער, האנטיסעמיטים חושבים אותו לאנטיסעמיט, ומורים בו
פנים לשיטתם, ומוכיחים כי שלשלת גדולה יצאה ממנו והיא
השנאה לישראל. ולנגדם אוהבי ישראל מתפעלים ומתרגשים
על הדבר הזה, ולא יוכלו לראות במנוחה כבלע האנטיסעמיטים
את לוטהער, ע״כ הם חוקרים ודורשים וטוחנים הרים בסברא
ומשתדלים להביא ראיות כי לוטהער היה אוהב ישראל, והמלחמה
כבדה בין בעלי הריב, ושטעקקער מרעיש עולם בדרשות
ובמאמרים כגחלי רתמים במכ״ע „אללג׳ עוואנגעליש-לוטהערישעקירכענצייטונג״, ויקצוף וירגז ואין נחת, מפני אשר הרהיבו היהודים
ואוהביהם עז בנפשם לקנות לעצמם את לוטהער — ע״כ מפני
דרכי שלום, הננו פוטרים את האשכנזים מלוטהער, ואם ירצו
נתן להם שטר כתוב וחתום שידינו מסולקות הימנו ואין לנו
חלק בו, והננו מניחים אותו להאנטיסעמיטים לעשות בו כל מה
שלבם חפץ. האם לא הצחוק הוא לחשוב לאוהב ישראל איש
אשר מרגלא בפומיה היו פתגמים כאלה: „דער יודע האט דען
טייפעל אים לייבע״. „יעדער יוד איסט פערראָטהער", ועוד רמונים
כאלה שהם מיני מתיקה לצוררינו?ארץ מאדאגאסקערלעת הזאת אשר האי מאדאגאסקער הוא סלע המחלוקת
בין ממשלות צרפת ואנגליא, ואניות צרפת החונות על הים
הורידו את צבאות מלחמתן להבקיע לתוך הארץ פנימה, לא
מותר יהיה להעריך לפני הקורא דברים אחדים מן תולדות הארץהזאת, תכונת יושביה ומנהגי חייהם, אשר דרש זה מקרוב אחד
החוקרים בגלילות הארץ באספת חכמים ידועים בברלין. החוקר
הזה היה אחד מן התרים את הארץ בשנים שעברו, ומשך
טבע שנים התגורר על האי מאדאגאסקער ולמד דרכי חייהם
ומנהגיהם, תכונת רוחם וסדרי המלוכה ע״י המלכה המושלת
שמה, ויספר לפני חברת החכמים את כל אשר ידע וראה בעיניו
משך ימי שבתו שמה. לפי דבריו ממשלת המלכה בארץ איננה
על כל פני האי ההוא, רק על חלק נושב ממנו הנקרא בשם
„האווע". ואף כי שערי הארץ פתוחים לפני כל הבאים שמה
מארצות אייראפא, בכל זאת לא הגיעו לדעת ממנה רק הערים
והמקומות הקרובים אל הגבול. ואולם פנימית הארץ עוד לא
נודעו, באפס דרכים וארחות סלולות לבוא בתוכה, והיא עדנה
סגורה לפנינו, עד שגם מספר תושביה לא נוכל לדעת על נכון.
וכפי הנראה גם חפץ הממשלה הוא לשמור פנימית המדינה
מפני אנשי אייראפא הבאים שמה, לבל יטמאו אותה בהשכלת
אייראפא ונימוסיה, — האדמה היא טובה ופוריה, ויושביה בלתי
בדלים הרבה בתואר גופם מאנשי אייראפא, כי משחר פניהם
הוא רק כשזופי השמש לא יותר, וגם בין הנשים יש אשר רוח
חן שפוכה עליהם. בדרכי חייהם הם דלים, משכנותיהם באהלים
קטנים אשר אין בתוכם רק כלי בית פשוטים היותר נחוצים
רוב מאכליהם הוא אורז ולפעמים גם בשר בהמה ועוף, בתכונתבעיניהם למעלה טובה ומושכלת, והאשה תלמד את בנה לדבר
שקר, כי תדברנה כל היום עמהם דברים הרבה אשר אין להם
שחר, וגם המלכה היא אחת מן הנשים דברניות אשר לא תדע
גבול למדברותיה; ואנשי עירי ספרו לי אז, כי פעם אחת נשאה
מדברותיה אל העם ונמשכו דבריה כל היום.
יושבי הארץ בכלל יחלקו לג׳ מפלגות שונות. הראשונים
הם האצילום חורי הארץ, ואחריהם האזרחים השולחים במסחר
ידיהם או במלאכות שונות. המסחר הוא עומד במעלה נכבדה
בעיניהם, והמטבעות העוברים לסוחר באנשי המדינה, הן מטבעאחת צרפתית של זהב מן מחיר 5 פראנק, אותה יחתכו לחתיכות
קטנות אשר יתחלקו עי״ז למטבעות קטנות במחירן לכל מקנה
וקנין. ואולם המפלגה האחרונה בדלת העם הם העבדים אשר
קנין עולם המה לאדוניהם, כי יוכלו למכרם ממכרת עבד או
ושכירום לאחרים לכל מלאכה ועבודה, אבל בכל זאת לא יכבידו
עולם עליהם ולא ירדו בהם בפרך, כי העבד יחשב בעיניהםכאחד מבני הבית במשפחה. אמונתם היא דת הנוצרית אשר
האנגלים המסיתים הביאו אותם תחת כנפיה במשך הזמן, אבל
עוד לא הכתה שורש בלבבם להיות נוצרים נאמנים לדתם,
ורבים מהם יחזיקו באמונתם זאת רק למראית עין בלבד, למען
יתכבדו בחברת אנשי אייראפא, ואף כי הדת הנוצרית אסרה
עליהם להרבות להם נשים, לא ישימו לב לשמור את החוקה
האת תמיד, והמלכה עצמה היא להם לעינים ללכת בדרך
חוקי הארץ כמנהג אבותיהם מאז ומקדם, וברצונה להיות לאיש
תבחר לה אחד משרי המיניסטערים אשר לה להנשא לו, וגם
אם בעל אשה ובנים הוא, אין לאשתו עוד זכות ומשפט עליו,
רק תגרש מבעלה ויצאה והיתה לאיש אחר עם ילדיה — חיל
הצבא אשר לה בארצה הם בני אספסוף וערב רב לא תואר ולא
הדר להם, חוק ושכר קצוב מאת המלכה אין להם, וכלי נשקם
הם ישנים אשר יביאו סוחרי אייראפא מכלי הנשק שנפסלו
מעבודתם, בבגדיהם ולבושיהם אשר ישאו עליהם הם מעוררים
ושחוק בעיני כל איש אייראפא, להיותם כולם בגדים ממיניםוצבעים שונים המובאים שמה מסוחרי בגדים ישנים מאייראפא
שר הצבא האחד יתהדר בבגד ישן אשר מלפנים היה בגד לאיש
המשחק על הבמה (טעאטער), והשני בבגדי אחד מהשוטרים
האנגליים וכדומה, ואשר אין לו לבושי מכלול כאלה, הוא
הולך יחף וכתנתו יורדת על המכנסים כיתר אנשי הצבא, וגם
השרים ופקידי הממלכה אין להם שכר קצוב מאוצר המלכה
ומאין יקחו להם לחם חוקם אין יודע; ואם יקרה כי יחטא איש
מהם נגד דתי המלכה, הנה רק המות יהיה מנת גורלו, אבל אז
תחרץ המלכה את משפטו בדרך כבוד מוזר מאד, כי תשלח
אליו את ציריה לפני יום הנועד לפקדהו בשלום בשם המלכה,
ולהגיד לו כי יבוא ביום מחר באספת הקהל, באשר המלכה
תחפוץ ביקרו, לכבדהו נגד כל העם להראות כי מעשיו הפיקו
רצון ממנה, מן הדברים האלה ידע האומלל כי נחתם גזר דינו
וביום מחר כאשר יבוא בקהל העם יגישו לו כוס מלא מסך
לשתות לכבוד המלכה, ומבלי להתאונן על מר המות ימצה
ישתה את כוס התרעלה וימות בעונוכל ימי שבתי שמה לא ראיתי את המלכה המושלת שמה,
רק במקרה פעם אחת, ואז הופיעה הדורה בלבושה החדש אשר
לקחה מידי סוחרי בגדים אייראפים כפי המאדע, אך לא לבשה
אותו כראוי, כי לא ידעה מה לפנים ומה לאחור, ותהי לשחוק
בעיני. — מדה אחת טובה ונכבדה למאד אשר בה יוכלו
להתפאר יושבי הארץ ההיא נגד כל עמי אייראפא, היא מדת
„הכנסת אורחים" הגדולה במאד אצלם. כל איש נכרי הבא
מארץ רחוקה אליהם, יקרבוהו ויקבלוהו בסבר פנים יפות
יאבילוהו וישקוהו מכל טוב כאורח נכבד, והוא קרוא לבוא
עמהם כל פעם בחברתם ולשיש עמהם משוש ביום חגם. בסוף
דבריו יאמר החוקר הנ״ל, כי לפי דעתו יכבד מאד על הצרפתים
להכניע את יושבי הארץ ההיא תחתם, ולתקוע להם יתד נאמן
על אדמת מאדאגאסקער אשר לא ימוט עוד, מכשולים וחתחתים
רבים נכונים להם תמיד להבקיע לפנימית הארץ, ולהסב אליהם
לבב העם הזה אשר עודנו במצב שפל מאדקארעץ. ערב שבועות תרמ״ג
גודה לה׳ חסדו בתוך קהל ועדה ונפלאותיו לבני אדם
העושים צדקה וחסד ועוזרים לאחיהם בצר להם, לפני שמש יגון
שמם הטוב וכבוד תפארתם לדור דור, כמלאך מליץ אחד בשם
כל העדה אבא הפעם להגיד לאדם ישרו, טוב לבבו ורוב
צדקתו עם עדת קארעץ, לאיש רב פעלים גומל טוב וחסד עם
הבריות, ה״ה הגביר הנכבד יליד קארעץ מהור״ר אברהם בראנ-
שטיין נ״י תושב בעיר ווארשא, בעד זכרונו והשתתפו לכל דברמצוה וצדקה בעירנו. טרם קראנוהו והוא עונה מן המצר
נקראהו והוא עונה במלוא ידו הרחבה והפתוחה
בעת שעשו גדר אבנים לבית מועד לכל הי שלח נדבתו
שלש מאות רו״כ; אחר השריפה שהיתה בשנת תרמ״א נדב
בשביל האומללים חמש מאות רו״כ; בעת בנין ביהכ״נ במקום
הנשרף שלח לנו עזרתו בקודש סך מאה רו״כ; וכעת על
בנין בית החולים ג״כ זכרנו ושלח נדבת לבו הטהור סך מאה
רו״כ הטוב לכל ישלם לו כפעלו הטוב כפלי כפלים, צדקתו
תעמוד לעד וישלח ברכה והצלחה בכל מעשי ידיו, וברכות
הנאנחים יבואו על ראש נדיב לב וכל בני ביתו. אמן
אגב הנני להעיר עוד על ענין אחד הכי נכבד שנחוץ מאד
לתקן בעדתנו, וכל איש נבון ואוהב עמו באמת לא יוכל לעמוד
מנגד שלא ישתתף לדבר מצוה הנוגע לטובת הכלל והוא כי
בקארעץ אין כעת שום תלמוד תורה או בית חנוך ומלאכה, ובגלל
זאת בני העניים הולכים בטל כל היום בלי שום חנוך ועבודה
ועושים כל מה שלבם חפץ בלי מורה ומנהל; ומי חכם עיניו
בראשו ולא יראה אחרית דבר אשר יוכל לצמוח מזה? ואל מי
קול דמי אחינו האומללים צועקים לעזרה, אם לא אל ראשי ונכבדי
עיר ועיר, אשר עליהם החוב מוטל לעשות מה שביכלתם לטובת
הכלל? כי בכבוד הכלל כבוד יהיה גם לכל אחד מאתנו, וחלילה
להפך...תקותנו חזקה בהנדיב המפורסם הזה, אשר פזר בחורף
העבר הון רב בשביל בני עניים הלומדים בבית ספר אחד
בווארשא, כי גם צעקת בני העניים בעיר מולדתו קארעץ,
תמצא מקום בלבו הטהור ויעשה התחלה טובה בדבר טוב הנוגע
לכבוד כלל ישראל, וע״י אנשי חיל ונדיבי לב, כמוהו ירבה
בישראל ובהם נתפאר, ירומם קרננו ושלום יהיו לנו, שלום מבית
שלום מחוץ:
אוסיף ברכתי גם אני המכבדו כערכו הרם ומברכו בכל טוב.
נחמיה הערשינהארן רב בקארעץ והגלילאזערקאוו. א״ה שבועות, בעירנו היה גר איש עשיר בן טובים,
שמו „איטשע ליבינסקי" ותמת עליו אשתו, וימכור
את נחלתו וכל אשר לו ונסע מפה עם בניו ובנותיו הקטנים לגור
בעיר לאדז, ובהיותו בלאדז לקח את כל רכושו בידו ויברח
בלילה עם אמה העבריה אשר לו, ויעזוב את בניו ובנותיוהקטנים אשר הם תשע במספר באין משען ומשענה. אומרים כי
ברח ללאנדאן לקחת את האמה הזאת לאשה בחופה וקדושין,
באשר פה אין כבודו לדור עמה, וע״כ מהראוי הוא להודיע הדבר
בהצפירה, למען ידע הרב בלאנדאן ולא יתן להם חו״ק עד אשר
יפריש מהונו עבור בניו ובנותיו הקטנים, בני עורב אשר יקראו,
העזובים ביתומים באין מרחם עליהם. טוביה לאנדהויז
(כמעט לא יאומן מעשה אכזריות כזאת על איש מאחב״י
אשר יקראוהו עוד בשם בן טובים, לולא בא המקרה הזה במ״ע
האשכנזי היוצא בעיר לאדז במאמר מיוחד נקוב בשם „דער
ראבישע פאטער״).
רושלים, כ"ה אייר תרמ״ג.
כבוד הרב מו״ל הצפירה שלום וברכהגם לעדת ישראל יושבת ירושלים היה יום בשורה יום
השמועה כי ניתן כתר מלכות בראש הקיסר האדיר אלכסנדר
השלישי יר"ה. ומיד בהגיע הבשורה מאת השר וואסילי פעדא-
ראוו קוזעווניקאוו. קונסל לממשלת רוסיה אשר בירושלם
להרבנים הג׳ ר׳ מאיר פאניזיל ור׳ שמואל סלאנט נ״י צוו לכבד
הלילה ההוא באורים וסביב לגזר בית הכנסת הגדולה בית יעקב
ממעל לגבו הגבוה והנהדר בקדש, ובו ביום שהלכו כל גדולי
העיר מכל הממשלות שבירושלים לבית הקונסל הרוסי להראותו
אותות שמחתם הלכו גם גדולי עמנו. הה׳ שני הרבנים הגדולים
הנ״ז ועמהם מגדולי חכמי ירושלם. והקונסל קבלם בכבוד והדר
וקבלם בפני רצון וחדוה. והמה ברכו את הקיסר האדיר ואת
אשתו הקסרית ובנם יורש העצר יר״ה, ואף הוא והנלוים אל
משמרתו ענו אמן.והרבנים בקשוהו במכתב לבא גם הוא אל בית כנסת
ישראל לשמוע ביום ההוא אל הרנה ואל התפלה בעד שלום
הקיסר ומשפחתו וממשלתו, ויענם כי ביום ההוא הוא טרוד
לקבלת פני הבאים אל ביתו, והיה זה ביום מחר, ויהי כן
וביום אתמול אחרי הוכנו כל ההכנות הדרושות בבית הכנסת
בית יעקב בכל פאר והדר, וקהל גדול באו בו. חוסי בצל כל
ממשלות תבל, ורבני הספרדים והאשכנזים בראשם. והנה באו
משנה הקונסל ומתורגמנו בשם הקונסל, וארבעה סריסיו עם
גולות הכסף שבראש מטיהם צועדים לפניהם. אל תוך בית
הכנסת המלאה מהמון אנשים קרואים אל הבית. ונרות רבות
דולקות מפארות את הבית הגדול והמפואר בגדלו ובגובהו ובכל
כבוד תפארתו, ובבואם השמיע הש״ץ קולו עם להקת משורריו
ובברכת הנותן תשועה ברך את הקיסר אלכסנדר השלישי ואת
הקסרית אלכסנדרא, ואת בנם הנסיך הגדול ניקאלאיי, ובברכת
הנותן תשועה השנית ברך את הוד מלכות השולטן עבד אל
חמיד יר״ה, ואת פחת העיר ראיף פאשא יר״ה, ואת כל שרי
הממשלה, והרב הגאון ר׳ שמואל סלאנט נ״י קם ויעמוד על
רגליו, ובשם כל קהל ישראל יושבי ירושלם, התפלל לה׳ בנוסח
התפלה שנסדרה בו ביום לכבוד שימת הכתר, וכל העם ענו
אמן ביראה, ושני יועצי הקונסל לקחו בידיהם, גליוני נוסח
התפלה הרוממה הזאת, והיא רצופה גם בזה לעיני המו״ל.
יוסף ריבליןחדשות שונותכבר בארנו בשעבר מן ההמצאה החדשה שהמציאו הא-
מערקאנים במסילת הברזל, לעשות אופני העגלות מן נייר מוקשה
(פאפיר מאשעע) (עיין הצפירה ש״ע No. 27), עתה הודיעו מא-
מעריקא שכבר התחילו לעשות גם הפסין שעליהם ירוצו העגלות
ג״כ של נייר מוקשה, וכבר תלכנה העגלות על פסי נייר כאלה
על מסילת הברזל ההולכת בין שיקאגא ואהיא, והנסיון יעיד על
טובם וערכם כי לא נופלים המה בחזקם מן פסי הברזל, ועוד
יתרון להם במה שהם בלתי נפסדים כ״כ במהרה כמו פסי הברזל
והם נקלים במחירם מאד, כי מקחם לא יעלה יותר רק כדי שליש
מהמחיר של פסי הברזל, וכבר הביאו באניה כמות גדולה מן
הפסין ההם ללאנדאן להניחם על מסילת הברזל במקום אחד
בכדי לשפוט על ערכם, ההמצאה החדשה הזאת הביאה מורך
בלבב הפאבריקאנטען הגדולים אשר באייראפא העוסקים בתקון
פסי ברזל ההם ואשר מסחרם עולה לכמה מיליאנען
פה לעירנו ווארשא הביאו זה מקרוב אניה קטנה לשוטט
על נהר הווייכסיל, ג״כ עשויה מנייר מוקשה, והיא יותר טובה
משל עצים מלבד קלותה, באשר היא כולה מגולם אחד בלי
חבור מחלקים דבוקים זה לזה, וע״כ היא בטוחה מכל סדק ונקב
בלתי נכר. הודעה
אתכבד בזה להודיע שכל יודעי ומכירי איך שהפאברי- שלי מפאפיראסין ביכליך
אשר עד כה זה כעשר שנים היתה הפירמע א׳ זאטע
רמאן עט מ' קוראטאוו ועתה מן
רען 1 מאיי הרחקתי את שותפו מאתי ונשארתי ת״ל בעצמי בהפאבריק הנ״ל, באותו מק
וום
אשר היה מקדם ברחוב נאלעווקי תחת נומר 25 בחצר הגביר טא
קאר, ואבקש מאת
הקונים הקרובים והרחוקים לפנות אלי באשר יצטרכו ואקוה שישבעו רצון ממני, ובעוד
חדש ימים אקוה שיהיה לי סארטין חדשים ממש כמו ווינער נאטאראל
.A. Zaterman, Warschau Nalewki o 25 אדרעסעכנודע לכל יודעי ומכירי מאז אשר אנכי הייתי המוציא והמביא והעיקר
לתכלית הפאבריק שלי מפאפיראססין ביכליך, אשר היה לי יחד עד כה עם א׳ זאטערמאן
ברחוב נאלעווקי. וכעת הנני להודיע כי למען הפיק רצון הקונים אשר לא היה
לרצונם לרדת במקום מדרון ורפש הייתי מוכרח לעזבו, וכעת הפאבריק שלי בדירות
מרווחים ברחוב נאלעווקי בחצר הגביר ר׳ לייזר ווייס 12, ותקותי חזקה כי בזה
אמלא רצונם, ע״כ אבקש מאת כבוד הקונים הקרובים והרחוקים לפנות אלי בעת
אשר יצטרכו, ובעזר ה׳ אמלא כל מבקשתם בסחירה טובה כמו ווינער ממש, ובשאר
פרטים .
M. Kuratow Warschau, Nalewki  12 אדרעססע שליזה כששה ירחים עזבני בעלי יצחק משה פידעלזייד מווארשא, אותותיו:
שנותיו כבן עשרים, שערות ראשו גבות עיניו וזקנו אשר התחיל
לצמוח, ש
גבה הקומה ות, עיניו מעט כהות (קורצזיכטיג). אנא אחב״י רב״ר חוסו נא עלי ועל
בתי לאה תחי׳ לדבר על לבו במקום שהוא שישוב לביתו ויסלח לו, גם ישיבו לו
כל ההוצאות אשר הוציא בנסיעתו
נאום האשה נעמי פידעלזייד בת ר׳ ראובן יוסף קאהן מווישענראד (פאלצקער גובערניע)
אדרעססע כשמישש שנים חלפו, מאז יצא אישי מירושלים לדרוש ברופאים לעיניו אשר
עמדו מראות, ועוד היום עקבותיו לא נודעו, ואותי עזב עם בתי היקרה, ברעב וחוסר
כל. באין חונן ומרחם, אנא אחים יקרים! מי אשר ראהו או ידעו או שמע ממנו
חסדו יודיעני על אדרעס הרב הגאון מוהר״ר משח נחמיה כהניו נ״י, ר״מ בישיבת
עץ החיים בירושלים תוב״ב, ואלה הם סמניו: שמו ר׳ יעקב בן ר׳ יצחק העשין, ובן
לשה ושלשים שנה הוא היום, קומתו גבוה, זקנו קטן, ושערותיו צהובות מעט, ועיניו
כהות, לפי הנשמע היה בשנה העברה קודם ההפ״ס בעיר הוראדנא
דברי הנעצבת, נעחא בת ה״ר יצחק יעקב סופר
כנים דברי העלובה הזאת, כל היודע ממנו, יהי נא חסדו להודיע על שמי
נאום משה נחמיה כהניו
ולצדקה תחשב לו.זה ד׳ שבועות נסע מעירינו נאווא-מינסק איש אחד שמו ר׳ „חיים משה
נאדיל" ויעזוב את אשתו וחמשה ילדיה ועקבותיו לא נודעו. ואלה סמניו: גבה הקומה,
שערותיו שחורות, זקנו קטן. כל אשר ימצאהו ימהר להודיע להרב ר׳ יחיאל מיכל
בנאוואמינסק פלך ווארשא.הודעה
עכטע זיידענע שווייצער מיללער- גאזע
פיר מיללער, אויך בוימוואללענעס אונד
שוה, פוטטער
וואללענעס גלאססע, 
פיר האנדשוה פאבריקאנטען, עמפפעהלט.
A. S. Wachholder Warshau Nalewki 9תחבולה לעשות חיל
יש לנו למכור תמצית חומץ 80%, (עססיג
ענץ) אשר מוכשר להיות חומץ טוב
עססע
אשר יערב עם 35 חלקים מים. נגד ש
של 70 קא
אפעיקעס (בפאסט מארקין) ישיג
כל מבקש פראבע
Люблинеръ и Коцъ
Влоцлавекъ, Варш. губ.פראנקפורטער עססיג-עסענץ
אין הארט אונד אין פלאשען, צו בעקאממ ען
בייא מ׳ וויסקאטש ווארשא
פראנצישקאנער 10 №, אים הויזע קאפטאלסשאלות ותשובות
לה׳ פייבל בר״י באסט׳ נמצאה עדיין בידנו ו מחירה
3 רו״כ לה׳ י״ק וכי בשביל המארקע ששלח יחייב
אותנו להושיב לו על שאלותיו אם אין לנו הפנאי
זה, לה׳ ח״מ החותם א"ע בר"ת מבלי נדע מי
הוא לא נוכל לקבל.אדרעססא שלנו
Релактору газ. ГАьопр4
З. Слонинскону Варшава
S. Stonimski WWarszawie.
Dzika No 254