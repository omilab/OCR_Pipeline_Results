E
ברוססיא ופולין.
א השולח במוקדם לשנה 5 רו״כ.
 לחצי שנה, 2.75 רו"כ. 
ה לרבע שנה. 1.50 רו״כ 
ביתר הארצות 20 פראנק. 
באמעריקא 5 דאללאר.
 אשר בעיר אור יסור את אשר בקרים אללמכטנטטנטכטנטא
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מודעות:
 מכל שורה קצרה 5 קאפ׳. א
ומשורה רחבה 10 קאפ׳.
אבריקר אשר באראמכתב עתי משמיע חדשות
בקרב עם ישרון, מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים, פעטערסבורג, אדעססא, יעקאטערינסלאוו
יורבורג. לאמזא. באהסלאב. פיראטין. טולטשא.
לוקאטש. בארות בא״י קורות היהודים בקאווקאז מאת ש. פ.
ראבינאווין. חדשות שונות. בריסק. הודעות. שאלות ותשובות.דברי הימיםביום 5 לחדש נפתחה מלכת בריטאניא את שערי הפאר-
לאמענט, ותברך את נבחרי העם אשר באו לשבת בו בפעם
האחרונה טרם תתיר הממשלה את אגודותיו ותעשה בחירות
חדשות. כל הדיפלאמאטים היושבים בלאנדאן, שרי המלוכה
קהל גדול מתושבי עיר הבירה נקבצו באו לשמוע דברי
המלכה אשר תדבר באזני מחוקקי העם לעת כזאת, אשר
סכסוכי המדינות בבריטאניא בפנים הארץ וחוצה לה רבו
ויעצמו במאד מאד. תוכן דברי המלכה הוא: „בעת הזאת
שלום לבריטאניא עם כל אדירי הממלכות באייראפא. במשך
העת אשר שערי הפארלאמענט היו סגורים ומחוקקי העם שבתו
ממלאכתם לא חדלו שרי הממשלה להחזיק במעוז השלוםויתאמצו להוציא לפעלם רובי תנאי הברית הברלינית, אשר
היתה לאבן פנת השלום הכללי מימי מלחמת המזרח האחרונה.
המלכה אמנם לא תכחד כי עוד רבה העבודה טרם תצלח
לשום למישור את מעקשי ממלכת תוגרמא, אך תקוה כי
שלום חלק ארצנו לא יופר בגללם, וברבות הימים יעלה בידם
להשקיט שאון רוח עמי ארצות הקדם ולהשיב להם את
ברכת השלום והמנוחה. על פי מצב עניני המדינות באזיא
התיכונה בכלל ובאפגאניסטאן בפרט, אין ביד הממשלה להוציא
את צבאותיה מהארץ הנזכרת לעת כזאת. הן אמנם אין
לב הממשלה הולך לרשת ארצות חדשות, ולספח את כל
ארץ אפגאניסטאן אל מלכות בריטאניא בהודו המזרחית,
ונהפוך, כל ישעה וכל חפצה אינו, כי אם להשיבלהאפגאנים את חירותם למען יהיו עומדים ברשות עצמם,
ובריטאניא תסתפק בברית השלום אשר כרתה עם אפגאניסטאן
לפני שנה, ולא תרחיב את גבולה רק במדה הזאת, אשר תהיה
בטוחה, כי לא יוסיפו האפגאנים להיות בעצה אחת עם ממלכה
אחרת לחרוש רעה על בריטאניא. בארצות אפריקא הדרומית
על יד מצב הארץ „תקוה טובה" מקום מושב שבטי הזולוסים
כבר חושב השלום על כנו, וכל הנסיכיות אשר שמה באו
בברית נאמנה עם בריטאניא. בסוף דבריה תגע המלכה גם
במהומות הימים האחרונים על האי אירלאנדיא, ותאמר: כי
בדעת הממשלה להציע לפני המחוקקים חוקים חדשים, הנכונים
להחיש ישע לעניי העם על האי הזה אשר שבר להם הזמן
כל מטה לחם, ולהטיב להאכרים וחוכרי האדמה הנאנחים תחת
עול החורים ובעלי הנכסים הגדולים. זה הוא תורף כל דברי
המלכה אל נבחריה. בו ביום הציעו אחדים מהנבחרים והשועים
לערוך אל המלכה מכתב תשובה (אדרעססע), למען תדע את
הרושם אשר עשו דבריה על באי כח העם, וביקאנספיעלד
השתמש במקרה הזה לשנות את דברי המלכה ולבארם, אך לא
הוסיף כל חדש עליהם, איך שיהיה הנה נראה בעליל. כי
המלכה בהגיעה אל פרק מצב חיל בריטאניא באפגאניסטאן
נזהרה מאד בלשונה ותדבר דברים הנשמעים לכמה פנים
ואלה אשר דמו כי המלכה תגלה חדשות ונצורות ותודיע בקהל
דברים אשר לא נודעו מראש, ראו ונוכחו כי נכזבה תוחלתם.בין כה וכה והידיעות אשר יביא הטע״ג יום יום מהודו המזרחית
פה אחד תדברנה, כי לא יארכו הימים ואזנינו תשמענה שנית
קול רעש מלחמה מארצות אזיא התיכונה. אותות רבים
יעידו ויגידו, כי האפגאנים והבריטאנים שניהם מכינים את
עצמם למלחמה כבדה וקשת ערף; והמכה״ע Standard מודיע
מעיר באמבייא לאמר: בסוד הממשלה מנויה וגמורה היום
כי כמעט ימס השלג מעל הארץ בראשית ימי חדש מארץ,
תעביר גדודי צבא חדשים אל העיר קאנדאהאר אשר בנגב
אפגאניסטאן, וצבאות החיל העומדים שם היום ישימו פניהם אל
העיר העראט אשר בצפון הארץ, אשר אותה יחפצו הברי-
טאנים היום לתתה לנחלה להשאך המושל בפרס, ששם יבוא
עם עשרת אלפים איש מאנשי צבאותיו עם כלי תותח וכבודהרבה לבקר את העיר מעשעד בקרבת העראט המקודש לבנ
דת מחמד. מובן הדבר כי לא למען השתטח על קברות
קדושי דת האיסלאס יבוא השאך הנה בראש צבאותיו, כי אם
לתת יד לצבאות בריטאניא, אשר דבר לאט לו עם ממשלתה.
וקרוב לשמוע דברי אלה האומרים: כי מלך פרס כרת בסתר
ברית מגן ותגרה עם בריטאניא, ורק תואנה יבקש לבצע את
מזמותיו ולהרחיב את גבולות ארצותיו, והדת נתנה אל כל
פקידי הצבא בהודו להיות עתידים ליום 15 מארץ לשום לדרך
פעמיהם. ומעבר מזה מודיע מכה״ע Daily New כי צבאות המתקוממים הנאספים היום בהעיר גהאזני תחת פקודת
מאחמעד יאן, שלחו דבריהם אל הגענעראל ראבערטס להודיעהו,
כי אחת נשבעו להלחם עד טפת דם האחרונה, כל עוד לא
תשיב בריטאניא את יאקוב כאן הנדה משאתו בתגרת ידה
ולא ישיבו את הרבם אל נדנה, כל עוד אשר לא יעזבו צבאות
בריטאניא את אדמת אפגאניסטאן. למראה הדבר הזה הנה
נכבדו עוד ביותר השמועות ע״ד מסע הרוססים אל מקום מושב
בני השבט טעקיטורקאמאנים לעומת העיר מערווא, וכי הגע-
נעראל טערגוקאסאוו בא אל טופלים להמתיק סוד ע״ד המסע הזה;
גם נשמע כי הגענעראל הנודע לתהלה מימי המלחמה האחרונהסקאבאלעוו, יהיה למצביא כל צבאות הרוססים באזיא התיכונה.
כל הדברים האלה ידברו בשפה ברורה, כי בעוד ירחי מספר
תהיה אזיא התיכונה לבמת החזיון אל מקרים גדולים ורבי
העלילות, לא לבד לעמי אזיא כי אם גם להעמים והממלכות
אשר באייראפא.
ובאשכנז נראה, כי מיום ששב הנסיך ביסמארק אל
ברלין, נראו אותות תנועה רבה על מערכת הדיפלאמאטיא
וענפי הנהגת הממשלה פנימה וחוצה לה, עוד בשבוע העבר
הודענו את כל תוקף המועצות אשר מצאו מקום בין הנסיך
עם הקיסר ויורש העצר, ופעולתן על היחס אשר בין אוסטריא
ואיטאליא, ועתה נודע הדבר, כי גמרו אמר, אשר יורש העצר
בבואו לשכון כבוד בעיר רומא, יסור אל מלך איטאליא ויבינהו
לדעת, כי לא תתן אשכנז לאיטאליא להתגרות באוסטריא
ולבקש לה תנואות, וגם לבקר את האפיפיור ולדבר עמו פא״פ
ע״ד השלום בין ממשלת פרוססיא וכהני הקאטולים בארצה
הדבר האחרון הזה נתן כפי הנראה יד אל הקול אשר יצא
בקרית מלך אשכנז, כי נכון ביסמארק להתפטר ממשמרתו
כי נפלגה דעתו מדעת הקיסר ומתי סודו, ובעוד אשר הנסיך
ביסמארק לא יאות לבטל לגמרי את חוקי חודש מאי משנת
1874, הנכונים לשום מתג ורסן בפי הכהנים, כי אם לשנותם
מעט לפי צורך השעה הנוכחית. הנה היתה דעת הקיסר
לבטל מכל וכל את החוקים הנזכרים, למען שום בפעם אחת
קץ אל מלחמת שבע שנים אשר לממשלתו עם כהני הקטולים.
אך יורש העצר החזיק על ידי הנסיך, ועצתו קמה כאשר נראה
מדברי המו״מ אשר מצאו מקום בבית נבחרי עם פרוססיאביום 6 לחדש. ביום הזה כאשר בא למשפט לפני הנבחרים
דבר הוצאות הממלכה על עניני האמונה והדת, מצא הנבחר
ווינדהארסט העומד בראש בעלי המרכז האדוקים אחרי
האפיפיור וכל קדושיו, את לבבו לגלות דעתו בקהל רב כי
אין תקוה להממשלה לשום קץ אל מלחמת הדעות (קולטורקאמפף)
בארצה, כי אם בהעבירה כלה את חוקי חדש מאי הנזכרים.
על הדברים האלה ענה המיניסטער שעל השכלת העם ועניני
האמונה, פוטקאממער, הנודע גם הוא לאיש בעל דעות נושנות,
לאמר: „נכון הדבר אשר מלחמת הממשלה וכהני הדת יגעו
לרעה בעצם הדת הקטולית, ואין דעתה נוחה מאריכות ימי
המלחמה בינה ובין עבריה הקאטולים, אך עם כל זה, גם
השלום הזה מחויב להיות נשען על יסודות חוקי ממלכת
פרוססיא: מצב המו״מ בין הממשלה וכסא האפיפיור לא נתן
עוד להגלות בקהל רב, איך שיהיה ממשלת פרוססיא לא תתן
לעבדיה לעשות מעשים למרות עיני כבודה, ולהיות למשמעת
ממשלת מושל מחוצה לארץ״. מהדברים האלה נראה בעליל
כי גברה דעת ביסמארק על דעת מתנגדיו, ופרוססיא גם אם
תשלים את האפיפיור לא תוותר מזכיותיה אף כמלא נימא.
אמנם לעומת הנצחון הזה אשר נחל הנסיך בדבר הנוגע
לעניני ממלכת פרוססיא פנימה, הנה עוד מרום חפצו ממנולפלס נתיב להחוקים אשר עתידות ממלכת אשכנז בידיהם
נתנו. המה חוקי הצבא החדשים. עם הבאייערים הראשון
שבעמי אשכנז אחרי פרוססיא, יצא לשטן לביסמארק בדבר
חפצו זה, וביום 5 לחדש הציע אחד מגדולי הנבחרים במינכען
את דעתו לפני מחוקקי העם, לבקש מהממשלה, כי תצוה
את צירה היושב בסוד מועצת ממלכות הברית באשכנז,
להתנגד אל חפץ הנסיך, ותחת להרבות את מספר הצבא
וכלי המשחית, עוד יבקש להמעיט את מספרם, למען הקל את
עול ההוצאות מעל העם בצוק העתים האלה; והממשלה ק
לה
את דבר הצעתו ותבטיח למלא את דבריו, וכפי הנשמע תחפוץ
גם סאקסאניא לצאת בעקבות באייערען בדבר הזה, באופן
אשר חוקי הצבא, אשר הרעישו את לב עמי אייראפא מקצה,
הנם מוטלים בספק, ולא רחוק הדבר כי לא יתקבלו גם בסודצירי ממלכות הברית באשכנז.
אמנם אם יקום דבר ביסמארק וחפצו להפוך את כל ארץ
אשכנז לשדה מערכת אנשי הצבא, אם לא, הנה פעולת
הצעתו באה ונהיתה, ובכל מדינה ומדינה אשר דבר חוקי
הצבא החדשים באשכנז מגיעים, מרבים ראשי הממלכות להציע
לפני מחוקקי העמים הצעות מהצעות שונות, איך להוסיף אומץ
ולעשות חיל בהרבות על אחת שבע את מספר הצבא וצרכ
המלחמה, המראה הזה נראה בימי השבוע העבר על כל
ממלכות אייראפא התיכונה הגדולות עם הקטנות, ממשלת
הרפובליק בשווייץ, הממלכות בעלגיא והולאנדיא. הממלכות
המתנהגות ע״פ חוקי הדרור והחירות המוחלטת, וכל מחשבות
קרב ומלחמה רחקה מהן, גם הנה בהיותן נשענות על גבולות
אשכנז, לבשו פחד וממשלותיהן מצאו לנחוץ להציע לפני מחוקקי
העם, למלא ידיהן בכסף לבנות מבצרים חדשים על גבו
הארץ ולחזק את הישנים, ובצרפת, אשר עד היום היה חפץ
הרפובליקאנים להמעיט את מספר שנות העבודה בצבא עד
שלש שנים היה דבר שר המלחמה לאמר, כי לעת כזאת
לא נכון לעשות כן; ובכל בתי המלאכה והנשק בצרפת העבודה
רבה עד מאד, ואין קצה לתכונה אשר בערי החוף על אניות
המלחמה, וגם אוסטריא בעלת ברית אשכנז, אשר זרועה
תאמצה, גם היא תמהר להחלץ חושים, ובימים האלה יצאהקול בוויען, כי מנויה וגמורה בסוד הממשלה לבצר את
עיר המלוכה, ולהקיפה מכל עברים במבצרים ומצודות כתבנית
המבצרים אשר בסביבות פאריז, אשר כחמשה ירחים צרו
האשכנזים עליה ולא יכלו להוריד עז מבטחה. השמועה הזאת
הרעישה את לבות יושבי עיר המלוכה ותכעיסם תמרורים
כי נודעים אזרחי קרית מלך אוסטריא מאז ומקדם לאנשים
אוהבי חיים נעימים ורודפי תענוגים, ורוחם זרה לעבודת הצבא
ורעש מלחמה, כאשר הראו זאת למדי בשנת 1866 ועל
כן כמעט הגיעה עדיהם השמועה, כי תחפוץ הממשלה לעשות
את וויען לעיר מבצר ויעל מורא על ראשם פן תקראנה
מלחמה ועיר משושם תבוא במצור, קול תלונה חרישית
נשמע מאת כל פנות תושבי עיר המלוכה, ומכה״ע אשר שם
יתאמצו להראות דעת, כי ממצב הראות של תכסיסי מלחמה
נכון לבצר הערים העומדות על הגבול כפראג וקראקא, עד
אשר מצאה הממשלה לנכון להודיע, כי עוד לא גמרה בדעתה
להוציא את המפעל הזה למענהו, סוף דבר, בכל פנותשאנחנו פונים הננו רואים כי נכונים דברי הצרפתים בדבר
הזה, כי לרגלי ממלכת אשכנז החדשה, שלשת רביעי איי-
ראפא נהפכו לבתי מלאכת הנשק וכלי משחית, ותקופת הברזל
הנה הגיעה ותהי כאבן מעמסה על העמים, למוץ את לשד
חיתם ולהשיבם עד דכא.ומתוגרמא נשמע, כי ממלכת איטאליא הכניסה את עצמה
בתור מפשרת בין מאנטענעגרא ותוגרמא, ולרגלי המכשולים
אשר ישימו האלבאנים על דרך המאנטענעגרים, הציעה
הממלכה הנזכרת, כי תתן תוגרמא חבל ארץ אחר חלף המחוזות
פלאווא וגוסינא; אך רחוק לשמוע, כי יאותו המאנטענעגרים
אל הגאולה והתמורה הזאת, אחרי כי לא מחפצם לרשת את
הארץ חפצים בהגלילות הנזכרים, רק בעבור, תכונתם הנכבדה,
לחסום את הדרך לאוסטריא, אם תעלה עליה הרוח להרחיב את
גבולות שלטונה לעומת נגב חצי האי הבאלקאניביום 6 לחדש הופיע הנסיך אלכסנדר מבולגאריא בעה״מ
פעטערסבורג, אשר בא שמה לחזות בנועם חג היובל ההולך
וקרב. בימים האלה מצאו מקום גם הבחירות החדשות אל בית
הנבחרים (סקופשצינא) בבולגאריא, מוצא דבר הבחירות עוד
לא נודע אל נכון. המכה״ע .Pol. Cor מודיע, כי רובי
הנבחרים המה אנשים אשר עוד לא נודעו טיבם ומהותם
בעניני מדינה, וע״כ קשה להגיד מראש, אם יהיו מהנוטיםאחרי הנסיך או ממתנגדיו, בעוד אשר יתר המכה״ע יודיעו כי
רובי הנבחרים המה מהראדיקאלים מתנגדי הנסיך, מאלה
החפצים לספח גם את המחוז רומעליא המזרחית אל בולגאריא,
למען האדיר את ממלכתם ולעשותה עליונה על כל הממלכות
אשר קמו על משואות תוגרמא, לפי הידיעות האחרונותנשמע כי נבחרו שמה ראשי מוכנגדי ממשלת הנסיך ה׳
קאראוועלאוו ומרעיו; והשמועה יצאה בוויען, כי גמר הנסיך
אומר להסיר את עטרת בולגאריא מעל ראשו, אם רוב הנבחרים
החדשים יהיו מן המתנגדים לשיטתו המדינית.ביום 5 לחדש הופיעה בקרית מלך רב סט׳ פעטערבורג
כבוד הוד הקיסרית יר״ה, כל העיר לבשה מלכות ותבוא
בעדי עדיים. דגלי הממלכה רחפו מעל מרומי ארמונות העיר,
יקול תרועת הידד נשמע מן כל ההמון הרב, אשר ששו ויגילו
לראות את הוד הקיסרית בשובה אל עיר ממלכתה.
ממשלת העיר ברעמען וסביבותיה אשר באשכנז, הוציאה
זה מקרוב קול קורא להזהיר את העם לבל יארחו לחברת
מתנגדי בני שם" (אנטיסעמיטישע ליגא), ונתנה טעם לדבר
ען לפי תקנות האגודה להעלים שמות החברים, ותכליתה
לעורר ריב ומדון בין אזרחי הארץ היהודים והנוצרים, וע״כ
אגודה כזאת נכללת בכלל אסיפות וחברות אשר נאסרו בארץ
אשכנז מטעם חוקי המדינה בדבר הסאציאליסטים בשנה העברה,
באשר חפץ אחד להסאציאליסטים ובני אגודת החברה הזאת,
לסכסך את האזרחים איש באחיו ולהרחר ריב בין מפלגות
העם. בפקודה הזאת יזהירו מושלי העיר את התושבים לאמרכי העובר על דבריהם יענש בעונש גוף וממון.
ס׳ פעטערסבורג, יום השמיני לירח שבט — יום זכרון הוא
לבני ישראל בעיר הבירה, יום זכרון אבל
ויגון, מספר ואנחה על הלקח מעל ראשם את השר וגדול
ליהודים יוסף יוזל גינצבורג זכרו לברכה, לפני שנתים ימים.
גם בשנה הזאת קראה עדת ישראל לבבי ולמספר בהיכל ה׳
אשר בפה ביום ההוא, ואנשים רבים מאצילי בני ישראל וקריאי,
העדה מהרו לבוא אל ההיכל לשמוע אל הרנה ואל התפלה
לזכרון נשמת המנוח הנכבד, כי לא בתמונתו לבד, צלםדמות תבניתו משוח בששר ומשובץ בזר זהב, כבדתהו העדה,
בתלותה את תמונת המנוח בבית הקהל; לא בזאת לבד
תכבד עדתנו את הבאראן יוסף גינצבורג, אך גם בהזכירה
את מעשיו לרגעים, ותמונתו עם זכרונו חקוקים על לוח כל
איש ישראל השוכן בתוכנו מעשיו וצדקותיו יזכירו את שמו
לדור דורים, ומפעלותיו לטובת עמו הן המה לו מצבה חיה
וקימת לעד.
בעוד מצבה חיה הקים לו בעודנו חי, הוא בנו הבאראן
נפתלי הירץ ההולך בעל
קבותיו. בצאתו אחרי המספר מאת
פני ההיכל פזר כסף רב לצדקות שונות, וינדב עשרת אלפים
רו״כ ליסד בעיר הבירה בית ספר ללמד אומנות ומלאכת ידלנערים עניים, כי בימים האחרונים האלה חשבו ראשי העדה
בפה מחשבות מה לעשות ביום התשעה עשר לירח פעברואר
הבא, ליסד איזה דבר טוב ונחוץ למזכרת היום ההוא, והנה
היתה עצת חבר ועד הקהל א. קויפמאנן ליסד בית החולים
למען יהודים עניים, וכבר התנדבו על זה גבירים אחדים.
אבל כאשר נקראו בני העדה לשאול את פיהם, לא נענו
להצעת החבר ההוא, אחרי אשר כל בתי החולים אשר בעיר
המה פתוחים לפני החולים העניים מבני ישראל באין מבדיל
והרשות נתונה לבני ישראל לכלכל את חוליהם במאכלי כשר
ככל אות נפשם באין מפריע, ולכן בית החולים הוא דבר
בלתי נחוץ בעיר הבירה, המלאה בתי חולים יפים ומתוקניםעל צד היותר טוב ומועיל, ואשר המיסדים פזרי כסף כאפר
ולא חשבו מכל יגיעה נפשם להקל את ענות האומללים ולמהר
את רפואתם. לא כן יהיה בית החולים אשר יבנו היהודים
להם בפני עצמם מכסף התרומה אשר ינדב כל איש, ואשר
אין יודע אם ירבו המתנדבים להביא, והחולים מבני עמנו
רבים מאד, כי חולים רבים יבאו הנה לבקש מזור ותרופה,
גם מערי השדה, אחרי אשר להחולים הרשיום לשבת פה
בעת אשר להבריאים אין הזכות הזה, סוף דבר, כי ההצעה
על דבר בית החולים לא מצאה לה אזנים, ובמקומה הציע
אחר ליסד בית ספר למלאכה בעיר הבירה. על ההצעה הזאתמנה יפה כזאת לטובת הרעיון הנעלה הזה.
ולומדי התורה גם כן העלו את זכר הבאראן המנוח ביום
ההוא, בבית כנסת הסוחרים אשר בפה, נוסדה זה כבר
חברה אחת בשם „חברה משניות", אשר המנוח היה אחד
ממיסדיה ומחבריה הנכבדים. לכן נמנו וגמרו ראשי החברה
לסיים את ששת סדרי המשנה ביום ההוא, ובלילה נקראו
כל בני החברה יחד עם נכבדי העדה לבוא אל בית הכנסת
„לגמרה של תורה״. חי נפשי כי השיבותי את פני אחד
מרעי אשר קראני ללכת עמדו אל בית הזמרה, ובחרתי ללכת
אל הסיום הזה, אשר גם אני הייתי בין הקרואים, כי אם
נעלה על הלב את מצב ישראל בעיר הבירה, הטמון בעולם
הפרוטה על ראשו על כרעיו ועל קרבו, ואת מצב תורתו אשר
גם בקרן זוית לא יתנו לה מקום, ונשוה לנגד זה כי גם פה
יוכלו בני ישראל להתאסף קהל רב „לסיים ששה סדרי משנה״,
עם „הדרן" עמוק לכל פרטיו ודקדוקיו, — אז אך אז נבין,
כי יתרון להמראה הזה על כל המחזות בבית הזמרה, וטובעשיתי כי לא שמעתי בקול רעי ללכת עמו
מרדכי בן הלל הכהן
אדעססא, כ״א שבט. בכל קצות ארצנו הרחבה יתכוננו כעת
לחוג בכל פאר והדר את יום 19 פעווראל. יום
מלאות עשרים וחמש שנה לשבת הקיסר על כסא ממלכתו
אשר באורו ראו אלפי אלפים עבדים מרודים חיים חדשים, ואור
חדש האירה את רוססיא כולה מקצה לקצה; לדבר הזאת
רחש לבב עדתנו רעיון טוב, לקחת חלק מיוחד בהחג הלאומי
הזה, ובמוצאי שבת העברה נתאספו ראשי העדה לבית
מועצות העיר, לקחת דברים באיזה אופן לחוג את היום
המרומם הזה, ויגמרו אומר, כי למען אשר זכרונו ישאר
למשמרת בלבות בני ישראל מעירנו, תכונן העדה „בית מושב
זקנים״, אשר יאוסטו בו ששים ושנים אנשים כמספר שנות
חיי הקיסר, ושם היום הזה יקרא עליו לבנין הבית הזה
האצילו ממכס הבשר שלשים אלפים רו״כ, ולהחזיקהו יומסרו
לקרן של קיימא שמונים אלפים רו״כ, אשר מפירותיהם יקחו
בעד כל ההוצאות הדרושות עליו תמיד, חן וכבוד להעומדים
בראש עדתנו, אשר הבינו לאחד בזכרון החג הזה את היפה
והמועיל גם יחד! האומנם כסף רב דרוש לזה, אך במהנחשב הוא כעת בקופת עדתנו מיום אשר ה׳ קופערוואססער
פתח את ידו הרחבה ויעניקה בהון רב כיד ה׳ הטובה עליו
הודות לו, הרימו תשעים אלפים רו״כ לבנין בית התפלה הגדול
אשר יבנו מחדש, הוסיפו על מכסת הכסף הקצוב לתת שנה
שנה לבית החולים המיוחד לעדת ישראל. להתלמוד תורה,
להטרוד ליתר בתי ספר העברים, וגם הישיבה לא נעדרה.
הלא תראו קוראים יקרים, עד מה הגדיל ה׳ קופערוואססער
לעשות עם עדתנו, רק בדבר אחד לא יגדיל לעשות, הלא
הוא כי לא ימלא באמונה את תנאי ההתקשרות, ובחניותיו
ימכרו בשר במחיר 15 גם 18 קאפ׳ כל ליטרא, לפי הנראה
היה ראוי לסלוח להחוכר הנכבד את שגיאתו הקשה הזאת,
מען הטובות הרבות אשר צמחו על ידו במעשה הצדקה
של עדתנו לכל ענפיה, אך העניים לא יבינו את יושר
ההגיון הזה, וצועקים בקלא דלא פסק, כי יותר טוב היה, לו
לא נתנו בפעם אחת 90,000 רו״כ לבנין בית תפלה, לא
הוסיפו בכפלים לכל בתי הספר, וגם הישיבה היתה נשארתבמקדם, רק בעד זאת היו נותנים למו את היכולת לקנות
בשר טוב לא ביוקר, למען יהיה להם מה לאכול ויהיה להם
כח לעמול ולעבוד! ככה אומרים העניים; אם הצדק אתם? —
ישפטו הקוראים.
בין כה וכה האצילו לטובת השכלת העם במשך ארבעת
השנים הבאות סך 60,000 רו״כ לכל שנה, סך נכבד מאד
אשר יוכל להביא תועלת מוחשית בהמצב הרוחני של המון
ישראל בעירנו בין כל בתי הספר, אשר הוסיפו את מכסת
הכסף הנתונה למו ממכס הבשר, תמנה גם הישיבה: במקום
1,500 רו״כ יותן לה מן הוא והלאה 2,000 רו״כ לכל שנהרק באופן כי תשנה את סדר לימודיה על יסודות אחרים. תן
אלהים, אשר תמלא הישיבה את הבטחתה בפועל, ונראה
בעינינו את אשר נשמע באזנינו, כי זה כמה פעמים אשר
הבטיחה גם בהודעות נדבקות לכותלי בתי התפלה, כי תשנה
את מצבה לטוב, אך תמיד נשארו הבטחותיה מעל
זלמן בן נחום עפשטייןועקאטערינסלאוו אם נעמוד על דרך הדור החדש, אזנינ
תקשבנה קול תלונה על מנהגים רבים
משנות קדם אשר נספחו על אדמת אמונת יהודה, ובשימנו
עין על מעלליהם נראה כי אין להם כל צדקה לצעוק חמס
בדת ודין היהודים, כי רובם לא נחלו גם מאבותיהם מדות
טובות, ואך כל מנהג וכל חוקה אשר יסודתו להטיב לעצמו
או אף להרע לזולתו, יקרבוהו אלימו ויקדישוהו, ואם אמנם
אנשים האלה לא יוכלו להרע ולהשחית ברוב הערים אשר ב״ינחתים שמה, יען כי רפי ידים המה נגד מרבית אנשים
חכמים אשר בכל עיר ועיר, אכן בעירנו יעקאטערינסלאוו
מצאו קן למו מרבית אנשים כאלה, אשר חכמתם וערמתם,
שמלתם לעורם ותאותם לנפשם, וכל מדה נכונה אין בקרבם,
להם העוז למשוך רסן הנהגת הקהלה בעירנו, — כן זה
מקרוב מתה פה אשת הגביר הרא״ל. ובחדש הזה היה
גבאי הקהל אחד מאנשים האלה אשר זרה רוחם לנושנות,
וימצא מקום לנקום נקמת אנשי חברתו, ובשמעו כי יש את
לבב הגביר הנ״ל לפזר כסף לשם המתה, לתקן את כל
החברות הדרושות תיקון ולחדש את המקוה אשר צלמות
ולא סדרים בה, ויקבוץ הרועה הזה אנשים כמוהו בביתו
ויגמרו אומר לגזור על חברת נושאי המטה לבל יזידו לשלוח
ידם בהתעסקות המת, וחרצו משפטם לבלי תת מקום קבר
לאשת הגביר הנ״ל עד אשר יתן סך חמשת אלפים ושתימאות רו״כ (1), ואף שגם זאת הוא מנהג קדומים מביזת
מצרים, בכל זאת לא מאסו בו, באשר על ידו מצאו מקום
לקחת נקם במחזיקים בנושנות, ואלה החדשים שמו את
הכסף בכליהם ולא יתנו להג׳ הנ״ל כל משפט לחוות דעתו מה
לעשות עם הכסף, זאת היא דרך האינטעליגענציע החדשה
מעדתנו! — ואתה צופה נאמן לבית ישראל צפורת תפארח,
הגד לעמנו פשעם, אולי ישובו האנשים האלה ויתנחמו על
שמואל מן פיסק
מעשיהם.יורבורג. בין כל המפעלים היקרים והנעלים אשר יצאו לפעולת
אדם בעיר ראסיין, הנותנים כבוד ותפארת ליושביה,
הכי נכבד הנהו המפעל היקר אשר יצא לפעלו מחדש זה
לא כביר ע״י אנשים אשר אהבת הלאום נגעה עד לבם. על
המפעל הנכבד הזה יהגה להם תודה וברכה כל איש אשר
בשם ישראל יכונה, יען כי עתידות גדולות ונכבדות נכונו לנו
בצאתו לפעלו, גם בכל מקומות מושבות אחב״י ברוססיא המדינה.
מודעת זאת הצעקה הבאה עלינו בני ישראל בדבר חובת עבודתהצבא, כי בני עמנו אשר הגורל יחייבם לצאת בצבא, יברחו
וימאנו בעבודה הזאת; ואלה הנותנים את שם ישראל לחרפה
ולדראון עולם מצאו זאת דרוש לחפצם, והרחיבו עלינו את
פיהם בדברי נאצה בוז וחרפה, לאמר: כי עם לא נאמן למלכו
ולארץ מולדתו המה היהודים, וכי ממרים המה בחקי הממשלה,
ובכל התחבולות אשר יהיה אך לאל ידם להמלט ולהפקיע אתעצמם על ידם מעבודת הצבא, ימצאו חפץ בהן. ובעינים
מפיקות עצב ותוגה נביט על תוצאות לזות שפתיהם, איך
הבאישו בזה את ריח עמנו בעיני הממשלה, לקצץ עי״ז
בזכיותינו אשר הממשלה הרוממה ברוב חמלתה עלינו, לא
הבדילה אותנו, את כל אלה ראו יושבי עיר ראסיין, ויתנ
אל לבם לסקל אבן נגף זאת מקרבם, והתחילו לתור ולהתחקות
אחרי הסבה הראשונה והעקרית אשר תסב את לבות נערי
עמנו מאחרי עבודת הצבא, ויבינו לדעת, כי לא מרוע לב ולא
מאי אמונתם לארץ מולדתם ימאנו אחינו בעבודת הצבא, כי
אם יד העוני במעל הזה, כי רובם אשר לא יבואו למלאות
את החוב הזה, הנה הנם אשר ידם אינה משגת ואין להם
מבית לעזור, במשען כסף, ולתמכם בכל העת אשר יהיו נמסרים
לעבודת הצבא, למלאות די מחסורם אשר יחסר למו, ובפרט
האמונים על ברכי הדת והאמונה מנוער וידה חזקה עליהם
לבלי יכשלו במאכלים אסורים. לכן המתיקו סוד איך ובמה
לרפא שבר נערי בני ישראל אלה, לתמכם במשען כסף כפי
אשר יהיה לאל ידם. ולמען הפיק את חפצם זה, הסכימו
כלם לכלל דעה אחת: שכל איש אשר ממדרגה הראשונה
יען כי שכרו אתו אם כל הקרואים יבואו למלאות את חובתם
בזה, יתן לא פחות מחמשים רו״כ, והחוסה תחת צל הכסף
ווסיף עד מאה רו״כ, לטובת אלה הנלקחים לצבא. ות״ל כי
כלם נתנו בתום לב ובנפש חפצה את אשר נוטל עליהם
עד כי הצליחו לאסוף עד חמש עשרה מאות רו״כ, ומה
מאד ישמח לב כל חובב עמו באמת. בשמעו כי לא החטיאוהמטרה, כי בהודע מזה להקרואים ליום המקרא (פריזיוו) אשר
להמחלקה הזאת (אוצאסטאָק), ראו ויתבוננו כי אין עוד להם
ליראה מפני חמת העוני והמחסור כי יעיק עליהם, וכי הסבה
הראשית הזאת כליל תחלוף, באו כלם ששים ושמחים לעש
רצון החוק הזה, וברצון לב וחפץ נפש קרבו ויאתיו גם אלה
אשר כבר מצאו מקום בחוץ למדינת רוססיא, איש איש לגורלו
ולעבודתו, וכל אחד נשא באומץ לב את אשר נוטל עליו, וכן
הלכה האסיפה לעבודת הצבא קדימה, עד כי לא הגיע עוד
לאלה אשר למדרגה הראשונה התחשבו. וגם מעט מהמדרגה
השניה נשארו מבלי לצאת בצבא, ויושבי עיר הזאת גם המה
הראו את טוב לבם הנדיב, ונתנו לכל אחד מהנלקחים לצבא
מאה רו״כ. להיות לו למשען מעט בעניו. — את כל זה
עשו יושבי עיר ראסיין לטובת היוצאים לצבא בפרט ולאושר
העם כלו בכלל. את הטוב הרב הצפון לנו במפעל הנכבד
הזה, הלא הוכיחו למדי באותות נאמנים; וראוי אפוא כי כזאת
יעשו בני עמנו בכל מקומות מושבותיהם, למען הסר מעלינו
לזות שפתים, ודבת אחינו הרוססים, הלוענים לנו וחורצים עלינומשפט מעוקל כזה, לתתנו לבני אי אמונה למלכנו ולחקיו
וראו כי גם בני יעקב עם בינות הוא, וחובותיהם לארץ
מולדתם קדושות הנה בעיניהם, ולבות בני ישראל המחויבים
לעבוד בצבא, שלמים המה עם מלכם ועם ארץ מולדתם. ושלום
והיה לנו ולכל ישראל, ובתוכם גם אנכי
אליהו בר׳ מרדכי אבראמזאהן
מעיר לאמזא מודיעים לנו את צדקת ר׳ אהרן אליעזר דינאבורג
מסטאוויסק, כי מלבד צדקת פזרונו לעניי עירו,
ואשר יתן מלחמו לתופשי תורה, ומלבד את נדבתו מאז עבור
עניי א״י נסע עתה עוד הפעם לארץ הקדושה, ויביא מנחה
בידו אל העטופים ברעב דגן וקמח לערך בעד אלף רו״כ. הסופר
הזה יודיע מעיר לאמזא כי חלק שם לב ראשי העיר וגביריה,
וע״כ לא יכלו לבוא לכלל דעה אחת להושיט עזרה לעניי
עם בימי הקור ועת היוקר כאשר עשו קהלות אחרות. ולכן
רבו שם עתה המחזרים על הפתחים, וביותר יסבלו אלה
הבע״ב שירדו מנכסיהם אשר יבושו לדפוק על פתחי נדיבים
מעיר באהסלאב מודיעים, אשר בראות גבירי העיר כי אזלת
יד העניים אשר רבו כמו רבו בעת הזאת
לכלכל את רעבון בתיהם, באשר מחיר פוד קמח עלה עד
1.70 רו״כ, ויתנדבו איש איש כיד ה׳ הטובה עליו. הגביר ה
ואב פיינזילבער הרים את נדבתו בראשונה סך 250 רו״כ,ואחריו החזיקו כל נדיבי העיר, ויאספו עד 1000 רו״כ, ויקנו
ויטחנו קמח חטים למכור כל פוד בעד א׳ רו״כ
מנחם יאמפאלסקי
מעיר פיראטין מודיעים כי אנשי חסד בעיר הזאת ובראשם הרב
המו״ץ והנכבד ה׳ גינובורג נ״י דפקו על פתחי
נדיבים ויקבצו עד סך שמונה מאות רו״כ, וקנו קמח דגן במקח
א׳ רו״כ 10 קאפ׳ כל פוד, והם ימכרו לעניים במקח ששים
קאפ׳ כל פוד כן יחלקו לעניים שבוע בשבוע לקנות להם תבן
להסקה, ישלם ה׳ פעלם.
(צבי הירש גאלדשטיין)טולטשא, שאלת היהודים בממשלת רומעניען אשר הביאה
בכנפיה השנה העברה, לא נפתרה עדנה כל צרכה
גם בימי השנה החדשה, בהשקפה ראשונה נראה כי מלאה
רומעניען את חובתה במה שנוגע לברית הברלינית, על דבר
נתיגת הזכות לכל יושבי רומעניען בלי הבדל דת ואמונה;
על זה יעידו מעשי הממשלה מחדש העבר אשר נתנה זכות
אזרחי לאיזה אנשים נכבדים עשירי יהודי רומעניען, לרחוץ
בנקיון כפם לפני ממלכות אייראפא; אך מה זה לפני כלל
היהדות ברומעניען אם אחדים מאתנו השיגו החופש וזכות
אזרחים, ויתר אחינו נסוגו אחור. הן אמנם תקותנו תאמצנו
כי האחדים אשר השיגו זכות אזרחי יפעלו להיטב מצב יתר
אחיהם הנשארים, וגם הממשלה הרוממה תתאמץ להרים קרן
היהודים בארצה, כי כבר עברו ימי הבינים עת חשך
ובערות כסו שמי תבל וימי החופש וחירות הדת לקחועמדתם.
אכן מה ישמח לבב כל חובב עמו לראות במכה״ע אשר
 להממשלה Monitor ohcial איך ידבר נשיא המיניסטעריום
ברגל אהבה וכבוד לכל בני ארצו בלי הבדל דת ואמונה,
וכה אמר המיניסטער בנתנו צו לכל פקידי המחוזות הפרעפעק-
טין והפרימארין: „הנני מבקש אתכם ליסד חברות שונות בכל
ערי רומעניען לקבץ נדבות להחזיק העניים אשר מטה ידם
והקור והקרח יכאיבו גורלם לרגלי החורף הנורא השורר בארץ;
החברות האלה יהיו נבחרים בכל עיר ועיר מכל עדה ועדה
בלי שום הבדל דת ואמונה, וכן יחלקו המעות הנקבץ לכל
העניים מהמחוז מכל דת ודת״. רב לנו רב כי אזנינו תשמענה
דברים נכבדים כאלה יוצא מפי נשיא המיניסטעריום, הדברים
האלו יוסיפו להפליא את העם הרומאני הפלא ופלא, ואברה
מזמות חורשי רע על היהודים ודעותיהם הנפסדות תסתתרנה.כן גם נקוה כי אחב״י יושבי רומעניען ידעו להוקיר המפעל
הגדול הזה ויושיטו עזרה בצר לעניי עיר ועיר
או אז יערה עלינו רוח ממרום, ושכן ברומעניען משפט
וצדקה במאלדוי תשב.
כפי הידיעות האחרונות ממכה״ע, יתאספו ממשלת אשכנז,
איטאליען וצרפת, ויכירו כח מלכות רומעניען לממשלה עומדת
בפני עצמה „אינדעפערענץ" בעגלא ובזמן קרוב
חובב עמו, יוסף גאלדרינג
לוקאטש אל כבוד הרב המפורסם, יודע בינה לעתים, הר׳
ח״ז סלאנימסקי, שלום.
בעיר מגורי עיר לוקאטש מחוז וולאדימיר פלך וואהלין
נאבד נער אחד מהוריו. בעת השרפה אשר שלח ה׳ על
העיר הזאת בכ״ה לחודש יוני שנת 1875, וכבן שש שנים
היה הנער בעת ההיא, ומאשר כי אחרי החיפוש בכל עיי וגלי
השרפה הנוראה, לא נמצא אף זכר מעט מזעיר אשר עליו
יוכל להאמר כי שריד הנער הנשרף הוא, לכן הוריו האומללים
האמינו, ויאמינו עוד עד היום, כי עוד בנם חי, וכי נגגב
בשאון השרפהעתה בהודע להורי הנער הנזכרים הקול קורא מהמליץ
שנה זו N. 38 מעיר וואלאזין, מדבר הנער העברי המוצל בעיר
ווילנא מידי סוחרי חזירים, פחד ורחב לבם להאמין אולי הוא
בנם הנאבד, כי שנותיו ותמונתו המתוארים בהמליץ, קרובים
עם סמני בנם; ומאשר בהמליץ נאמר כי הנער ההוא נמצאבעיר וואלאזין, פניתי במכתבי שמה וקבלתי מענה כי שם
הנער פניו אל העיר מינסק, וגם משם נסע להעיר פאריץ.
ובכן נעתרתי לבקשת וחפצרת ההורים האומללים, להודיע
צערם זה במכה״ע ולבקש את כל אחב״י אשר הנער הנזכר
כעת שמה, לשלחו לעיר קאוולע הסמוכה לעירנו ע״י מסלת
הברזל ההולכת לקאוולע, לבית הגביר הר׳ יעקב איעראָוו
ואם לא, לעצרהו עכ״פ במקומו עד אשר יצא דבר החקירה
והדרישה אודותיו לאור, והנעשה בדבר בקשתי זאת, יחושו
להודיע במה״ע, או ע״י הפאסט על האדרעססע הנרשמה מטה.
ומכבודו הרמה אבקש לאסוף דברי אלה במכתב עתו היקר
היוצא בווארשא, ומשכורתו תהי מאת ה׳ שלמה. כאות נפשו
ונפש ידידו בלתי מכירו.הק׳ יוסף חונה פה לוקאטש.
——
בארות בא"י (המשך מגליון 4)
מדברי אלה יבינו הקוראים כי המקבל היותר גדול אשר
יקח בכפלים או כפלי כפלים מכסף הצדקות. הוא נחלה ביותר
בהמחלות המשתררות בארה״ק; האיש אשר באמת כל מחסורו
נמצא לו מפרי הנדבות הבאות אל הקודש, הוא הקנאי היותר
גדול אשר ירצה לנקר את עיני האנשים החפצים לתקן ישוב
בארה״ק במלכות העבודה והמלאכה. החופר תמיד בורות
מהמורות להפיל במו את ישרי לב, אשר בוז יבוזו ללחם
עצלות ולהם עצבים, בפחדו פן ואולי תצליח בידי ישרי לב
לתת לרעיוניהם מעבה ומכסה „הפעולות". ואז במה ובמי
ובקשו רחמים, הן עניי הצאן האלה האומללים הנם אך כלי
למעשיהם כהרובים ביד הצוענים, או כבעלי המומין ביד מחזרי
על הפתחים, בהם יעוררו רחמים, בעבורם על נדבות ישמיעו,
ואם בעלי מומין האלה ירפאו אזי לא יהיה להם עוד במה
לעורר לב הנדיבים. לא כן העני האמתי אשר חלקו בכסף
הצדקות לא יספיק לו אפי' על חבל ובורית לחנוק בהם את
עולליו, ומה גם כי המקבלים הגדולים ירדפוהו על צוארו
יוצים לחטוף מפיו גם את הפתות האחדות אשר יניחוהו למראהעינים ללקוט תחת שלחנם, ובעבור זה רוצים לעקרו ולשרשו
מן הארץ למען יחדל אביון. העני הלזה לא ילבש קנאות,
לא ירדוף באף את חפצי טובתו ואשרו
מי ומי המקבל הגדול, ובמה יזכה האחד להמנות בין
האנשים הגדולים, המאשרים המתעים העומדים בראשי התחלקות
הצדקות, הם ועוזריהם שכיריהם חונפיהם, ואופני מרכבותיהם
הדום כסאי כבודם, הם יאכלו בכל פה, הם יאכלו על ימין
ויגזרו על שמאל, הם הבולעים את העני בעורו ובבשרו מכרעיו
עד בדל אזנו. הם המתחזקים להעמיד שקוץ הבטלה המשומם
בקודש ובמקדש, הם יפושו כעגלי מרבק על חשבון אחיהם,
הם הרודפים באף את כל איש אשר ישרו בו תציקהו לההל
מבט אור על חשכת מושבות אחיו השוכנים בערפל ובעלטה,
הם המשליכים שקוצים על כל דבר ידיעה אשר בכחה להטיב
מצב האומללים, הם והם אשר ידם בכל רע, הם מלאכי
החורבן ומשרתיו עושי רצונו להחריב את כל מארה״ק, ולהחרים
כל רעיון ומפעל טוב אשר בכחו לבנות הנהרסות בארה״ק,
אזי יתאספו מלוא רועי רוח אלה, ומלא יקראו אחרי האיש
ההורה והוגה מחשבות טובות לבני עמו אשר אהב סלה,
יחרימוהו יתירו דמו, מן גיו יגרשוהו, ודבר בליעל יציקו בו,
כדרך היעזואיטין אשר בזה הכבידו אכפם ימים רבים על יושבי
תבל. והעיבו במעשיהם המתועבים את טוהר שפרירי הדת
והדעת.הה מדי אזכיר פה את אשר יעשו המאשרים המתעים
האלה. לא אוכל עבור מבלי באר בפרטות המעט מני אלף
אשר עשו בימים האלה בצפת העיר, זה כארבע שנים תכופות
ורצופות מיום צבא הרעות והאסונות וחליפותיהם תקעו יתדם
בארה״ק, עצירת גשמים, שרפון, ארבה. מחלות נוראות
עברו וישימו את הארץ לשמה ולשאיה, עד כי רבים מאד
מתו ברעב, ואלה הנשארים בחיים שבחו וישבחו את המתים
שכבר מתו. האסונות האלה פקחו עיני העניים, ונוכחו לדעת,
כי שקר נדבות לתשועה, והבל העזרה הבאה אל הקודש, לאבאלה יצילו את נפשם ונפש עולליהם, ומה גם כי קץ הושם
לחושך, ובטח רבים מבני ארה״ק, גם הם התחילו לראות
האור כי טוב, האור המאיר לארץ ולדרים עליה, המוצאים
מזון ומחיה ע״י עבודה ומלאכה, גם הם הרגישו בהבושת אשר
ישיג וינחל האדם האוכל לחם עצלות, ויגמרו רבים אומר
לגשת אל העבודה והמלאכה, גם רבים מנדיבינו אשר באיי-
ראפא ההלכו בהרגלם הקדום, לכפר פני אהבתם את ציון
ובנותיה וחבתם לארה״ק ותושביה בהשלכת איזו אגורות
אל קופות הצדקה הנשלחת לארה״ק, ואשר משטרי וסדרי
התחלקותה, כבר נתישנו, וקשה לתקן המעוותות אשר אצל
רבים מצאו שם „מנהג ישראל״ גם רבים מנדיבינו אלה נתעוררו
מקרי הצרות הרבות והרעות אשר כתומם באו על עם ה׳
היושבים בקודש בשנים האחרונות, והואילו בטובם לשים עין
ולב, לחקור ולהתבונן במה יושע ישראל היושב בארה״ק? ובמה
יחלצו ממעמדם האיום? נדיב אל נדיב קרא לחשוב עצות,
ולהמציא אמצעים אשר יביאו ישע לעם ה׳, באופן שלא יביטו
עוד בשבעה ושבעים עינים על היד המושטת להם, אם יש בה
איזו פתותי לחם? וגם הם אחת חקרו, ללמד את בני ארה״ק
עבודה ומלאכה, להרגילם בעבודת האדמה, באדמת הארץ אשר
חלו בה ידי אבותינו הנאהבים והנעימים לעבדה ולשמרה, וכמו
כן ללמדם שארי עבודות וחרושת המעשה, אשר ימצאו לחמם
ברוחה מעבודתם, ולא ייחלו לאדםזאת העצה היעוצה לאומללי אחינו בארה״ק, וזה הפתרון
האחד להשאלה — שאלת היהודים בארה״ק — הנבוכה מאד
ולתכלית זה נתיסדו איזו קאמיטעטען, כמו הקאמיטי למזכרת
משה בלאנדאן הבירה תחת השגחת ועד שלוחי הקהלות (בארד
אף דעפטיוס), לנדבות קראו, לעזר השמיעו, אשר כל אוהבי
ציון יתנו ידם אליהם.
לא למותר יחשב לפרוט פה הפלאת רגשותינו בההתעוררות
הלזאת, בראותנו כי גם אצל גאוני ישראל פעל הרעיון הזה
פעולה עזה, עד שקם הרב הגאון הר׳ חיים אליעזר וואקס
האב״ד דק"ק קאליש, האמרכל מכולל ווארשא, ויתנודד להמציא
עזר לעניי כוללו, ע״י עבודה בגני אתרונים אשר קנה עבורם
האומנם כי לדאבון לבבינו ולבב כל אוהב עמו באמת. לא
הצליח הרב הגאון הרה״א במעבדיו, ורעיונו הטהור נאחז בסבך
אבל לא מפאת אשמת העניים ועצלותם, כי אם מצד המאשרים
המתעים אשר בהם בחר הרב הגאון וואקס לתתם למשגיחים
על מפעלי חסדו, (זכורני כי הרב החכם המהולל רודף צדקה
וחסד מוה' אליעזר רוקה נ״י, קרא פעם לפני מכתב אחד אשר
כתב להרב הגאון וואקס נ"י. בעת התחיל הגאון לשלוח כסף
ליד הר׳ שמואל העלליר לקנות גני אתרונים, והרב החכם
הר״א רוקח ראה את הנולד והזהיר את הרב הגאון וואקס
אבל לאסון ארה״ק לא מצאו מועצות הרב הר״א רוקח מסלות
בלבב הגאון וואקס, עד אשר נלכד בפה, ופרי צדקתו לפתוארחות בוצעי בצע; האומנם עתה כבר נפקחו עיני הגאו
וואקס, וירא כי צדקו דברי הרב הר״א רוקח, אשר רק אהבת
אחיו ושלומם המריצוהו כי ידבר, ויסר את העלליר מפקודתו,
וגם הרים מעל שכמו משרת התמנות הכולל. אבל כבר אחר
המועד, כבר נשקעו סכומי הכספים בעבי גבי העלליר ועוזריו.
המשגיחים הם הרסו את המפעל הנשגב והנכבד אשר אמרואשר התחיל הרב הגאון וואקס לעשות בארה״ק לטובת
ענייה
כמו כן גם הקאמיטי הלאנדאנית התחילה לעשות איזו
דבר ותשלח ציר מיוחד את האדון מ' פינס לירושלים תב״ו
למען יראה בעיניו את אשר לעשות לטובת עניי ארה״ק.
מפעלות הציר הנכבד במשך ארבעה עשר חדשים משך שבתו
בירושלים, עוד לא נראו, יען נלכד בשחיתות מחריבי ארה״ק,
אשר כל מאווים ומגמתם להרוס ולהחריב כל דבר ומפעל טוב,
אשר בכחו להרים קרן ארה״ק ותושביה. גם לפי הנשמע מאחורי
הפרגוד תקות התוחלת (מישע ע"י הועד הלאנדאני ע"י
צירו) עודה עם אבן הזוחלת. התנועות האלה, הפיחו רוח חייםחדשים בעצמות עניי ארה״ק היבשות; השיחה המשוחה בעזרת
רעבי ארה״ק, אשר עלתה על לשון מכתבי עת רבים והחקירה
והדרישה בהאמצעים והסבות אשר בכחם להביא ישע להאומלליםהבודדים בחרבות ארה״ק, הדברים האלה בראו לב ורוח נכון
להאומללים, עד כי כה ההיתה התקוה אותם, ותתן בהם כח
לגשת לבדם אל הפעולה, עוד בטרם תשיגם עזרת אחיהם
החברה אשר כנן הרב המהולל הר״א רוקח בצפת זה כשלש
שנים תחת השם „ישוב ארה״ק ע״י עבודת האדמה״ ‧ התחילה
לבצע רעיוניה תחת השגחת והתעוררות הרב הנכבד הלזה.
כל בני החברה הלזאת מכרו את כל אשר להם עד גם
שמלתם לעורם, ובעד הכסף אשר אספו, קנו חצי כפר „גיא
אוני" עם חצי אדמתה הפוריה, בגליל העליון בקרבת העיר
צפת, וכטו״ב בעלי בתים ירדו לע״ע לגור בהכפר, הלזה לעבוד
את האדמה ולשמרה, ולא במסירת הקולמס, מובני במסירת
המחרשה והדרבן ליד אכר מגויי הארץ, כי אם הם בעצמם,
חרשו זרעו וקצרו
(סוף יבוא)
.קורות היהודים בקאווקאזמן כל המאורעות אשר מצאו אותנו יהודי רוססיא בימי
השנה החולפת, הרעישו ביותר את לבות כל פנות בני עמנו,
המעשים על אדמת קאווקאז בראשית ימי השנה. השמועה
המחרידה מן מספר יהודים יושבי עיר סאטשבערי בגליל קוטאיס
אשר נלכדו בשחיתות העלילה הנוראה עלילת הדם. המשא
ומתן במכה״ע משטינינו ומליצי ישרנו, דברי המחייבים והמזכים
והמשפט אשר נחרץ מאת שופטי הצדק בבית דין הגלילי
בקוטאים, להוציא כאור צדקת הנאשמים, כל אלה נתן ענין
אל העוסקים בהלכות שאלת היהודים לענות בו; ויהודי קאווקאז
אשר דרכיהם נסתרו מעינינו עד היום, החלו למשוך עליהם
את עיני דעת קהל ישראל ורבים חפצים היום, לדעת דברקורות אחינו ובני ארצנו, אשר כמו זר נחשבו לנו עד היום.
זכרון יהודי קאווקאז כבר עלה על שפת סופרים אחדים, אך
מרביתם הסתפקו בדברים קצרים ומאמרים מקוטעים. גם לא
שמו עיניהם על הדברים העיקריים, אשר בהם ימצא חפץ
איש ישראל החפץ לדעת תכונת אחיו הרחוקים, ומצב השכלתם,
למען דעת איך ובמה נוכל להרימם משפל מצבם. ולהוציאם
מתחת סבלות הבערות אשר המה נשקעים בה היום. הח'
הנוסע טשארני אם גם השמיע קול דברו פעם ופעמים במ״ע
ע״ד יהודי קאווקאז, אך לא יסף לתת לפנינו ציור שלם
ואמתי מן חיי היהודים שם, מלבד הבטחתו להראותנו נפלאות
בספרו הגדול ע״ד ארצות קאווקאז למשפחותיהן ולאומיהן.
וזולתו נסה עוד סופר אחד לפני עשר שנים בהכרמל לתתנדמה כי לא למותר יהיה אם נשים היום לפני הקוראים ראשי
פרקים מדברי אחד מטובי המשכילים ה׳ י. סעגאל במכה״ע
המכלכלים בקרבם ציור קצר והשקפה על קורות (
יהודי קאווקאז, מקור מחצבתם, זמן בואם אל הארץ מימי עולםושנים קדמוניות ארחות חייהם, שיחם ושיגם, תכונתם ומצב
השכלתם בזמן הזה. מובן הדבר כי בהשקפה קלה כזאת, הננו
רחוקים לדמות כי נצא בזה ידי חובת סופר דה״י וחוקר
תכונת משפחות העמים (עטנאגראפה), עמודי מכה״ע קצרים
מהשתרע עליהם דרוש עיוני ורחב כזה, הדורש חקירה שלמה
מקפת את כל חלקי העטנאגראפיא וההיסטוריא של העמיםשוכני אזיא המערבית
זמן בוא היהודים אל הארץ אשר מעבר לרוכסי הררי
קאווקאז נגבה, הארץ אשר תחוץ בין הים הכספי והשחור
הנשענת אל גבולות פרס ותוגרמא האזיאטית, לא נודע בצמצום
אל כל חוקרי הקורות. המסורת הקדומה השגורה בפי כל
סופרי דה״י לעמי הגרוזים והארמאנים, תאמר: כי היהודים
הראשונים אשר אוו למושב למו את בריח הארץ בין הים הכספי
והשחור היו אלה הגולים אשר הגלו בימי תגלת פלאסר
ושלמנאסר מלך אשור בימי הושע בן אלה מלך ישראל, ועליהם
נלוו אחרי שנות מאות עוד גולי יהודה אשר הגלה נבוכדנצר
מרביתם נאחזו בארץ ולא אבו להניח מקומם ולשוב עם עולי
בבל אשר עלו עם עזרא ונחמיה, כי התענגו פה על רוב
שלום בעת ההיא, ויראו מנוחה כי טוב והחסות בצל מלכיחסד המה מלכי פרס כי נעמה, ויטו שכמם לסבול עול מלכום
הפרסים בארץ גלותם ארמאניא מלשוב לארץ ישראל, ששם
ושבו אל עקרבים המה הכותים אשר היו עוינים את עם
ישראל מאז ומקדם. סופר דה״י לעם הארמאנים משה החורוני
 הנודע לנאמן רוח בספרו את המאורעות,העברים באו לארמאניא בימי המלך נבוכדנצר. בימיו בא
זעיר ספער אחד מחורי היהודים חוטר מגזע ישי ומבית
המלוכה שאמבאט או סאמבאטר (Cangarn) ראש בית אב
למשפחת הבאגראטים (Barparn), אחת ממשפחות חורי הארץ
וגדוליה בארמאניא, אשר באחרית הימים עשתה לה שם עולם
בספר תולדות הארמאנים, הסופר הנזכר יוסיף להודיע, כי
בצאת אחד ממלכי ארמאניא טיגראָן השני למלחמה על המלכה
קלעאפאטרא, לעשות בה נקמות ע״ד הרעה אשר עשה בנה
אל אביו, לקח בשביה יהודים רבים מאלכסנדריא של מצרים
ויושיבם בערי ארמאניא. פה פרו ורבו וימלאו את הארץ, עד
כי ברוב ערי ארמאניא עלה מספרם על מספר יתר בני
העמים ילידי הארץ. הסופר פאווסט מביצאנץ (קאנסטאנטינא-
פאל) אשר חי במאה החמישית למספר הנוצרים יספר, כי
בהעיר זארעכאוואן בארמאניא היה מספר הארמאנים בימיו
חמשת אלפים והיהודים 8,000, בהעיר יערואנדאשטאט חיו
30,000 משפחות מב״י ובנאביטשעוואן 16,000 משפחות.
המספרים האלה, אף כי תוצאותם מזמן מאוחר. מעידים בשפה
ברורה כי התישבו שם היהודים הרבה מאות שנה לפני זה.
ההשערה כי היהודים אשר באו אל ארצות ארמאניא וקאווקאז
הדרומית המה הפליטים אשר נמלטו מאת המהפכה אשר מצאהאת ארץ יהודה, בתקופת השנים מן חורבן בית שני עז
הריסות ביתר אין לה על מה שתסמוך. בשנות מאות הראשונות
לספירת הנוצרים, היתה ארץ ארמאניא וקאווקאז הדרומית לבמת
החזיון אל מלחמות בני האמונות והדתות אשר התנגשו פה
אחד באחד ויתמרמרו איש על רעהו בחמה שפוכה ובשצף
קצף, פה התקבצו באו למלחמה עובדי האלילים, בעלי השניים
האמנושים (מאגיער), הנוהים אחרי תורת המחוקק צאראאסטער,
ולאחרונה בעלי ברית אמונת הנוצרים, אשר כבר הרימה את
ראשה ותכן את עצמה לשבור את חוקה על גוי ועל אדם
יחד, במצב כזה אין ספק כי לא משכה הארץ הזאת את
לב היהודים אשר נמלטו מארצם לתור להם מנוחה, אשר
מצאו באמת בארץ ארם נהרים ובכל החדשה, אשר שם
חדשה תורת היהדות את נעוריה ותיף בגדלה תחת צל מלכי
חסד; בעוד אשר בעצם הימים האלה היתה דת נצרת
להאמונה השלטת בקרב הארץ בארמאניא, בימי המלך טירידאט,
בשנת שלש מאות שנה לסה״ג, אשר קנא קנאה גדולה לאמונתו
החדשה, וירדוף באף את עובדי האלילים מבני עמו ולא חשך
את שבט עברתו גם מהיהודים, כחמש עשרה שנה אחר זה
קבל גם המלך מיריאן בגרוזיא את האמונה הנוצרית, ומראה
רדיפות הדת נראה גם שם ע״כ רחוק להאמין כי באו
היהודים לגור שמה בעת ההיא אשר הארצות האלה רגזו
תחת יושביהן.
(המשך יבוא)חדשות שונותבמכ״ע Nowiny N. 23 ,1880 קראנו הדברים אשר נעתקו
מאת מכה״ע בפ״ב. תוכן דברי המו״מ ופסק הדין אשר יצא
מאת בית המשפט הגלילי בעה״מ פעטערסבורג ביום 29 יאנואר
במושב המושבעים. הנדון איש הצבא אשר כלו לו ימי עבודתו
בשנת 1875 הודה לפני חוקר הדין על מעשהו, כי למרות
הדבר אשר הובא במסורת הדת הנוצרית בהיותו בן אחד
שר שנה בבית הספר לנערי בני הצבא (קאנטאניסטענשולע)
ויקרא שמו בברית החדשה: „מיכאל מיכאלאוויטש" שמר חוקי
הדת אשר נולד בה, ובחפצו לקחת לאשה את בת ישראל זייף
את מכתב תעודתו, ראש המקטרגים במדברו התאמץ ללמד
עליו חובה, ולהראות דעת כי לא נאמנו דברי הנאשם, אשר
אמר, כי דבקה נפשו אל אמונת אבותיו, אך אהבתו אתהבצע וחפצו לקחת אשה בעלת עושר הניעוהו להפר חוקי
הארץ ולזייף את מכתב חפשו, על הדברים האלה ענה הסניגור
תשובה ארוכה ורבת הענין, בהראותו לדעת את כל תוקף
המשפט הנוגע אל עיקרי הסבלנות, הן אמנם חטא הנאשם
חטאה גדולה ויפרוץ את גדר חוקי המוכר והמדינה, בזייפ
את מכתבי תעודתו, אבל האם מרוע לב ולמען בצוע בצע
עשה כדבר הזה? בעודנו ילד נלקח מזרועות אבותיו, ויובא
בברית החדשה עוד טרם הגיע לשנות בינה, בצאתו לחפשי
מעבודת הצבא כבר עברו עליו ימי השחרות ויגיע אל תקופת
העת אשר בה יבקש האדם למצוא לו מנוח מעמל החיים
בחיק משפחתו. אז היה מצבו מורה מאד ויסגר עליו הדרך
לבוא אל חפצו ומשאת נפשו; את הדת אשר שמה נקרא עליו
הקדיש בלב ולב, ונפשו אותה לשוב אל ברית אבותיו ולמות
בחיק האמונה אשר נולד בה, וגם רעיה בחיים לא יכול למצוא,
כי בידעו נגעי לבבו לא יכול להתקשר במעדנות הברית עם
אשה נוצרית, ולא נמצא רב בישראל אשר יסדר לו קדושין
בחפצו לארש לו בת ישראל, כהנה וכהנה היו הסבות אשר
הניעוהו לעשות מעשהו ולהפר חוק; ואחרי כל אלה הנה כבר
נשא חטאו די פשעיו בהיותו אסור בבית הכלא שבעה חדשים.
השופטים המושבעים התיעצו כשעה אחת ויחרצו משפטם לזכות
את הנדון ולהוציאהו לחפשיכבוד יורש העצר בפרוססיא אשר במדברו אל אלופי
עדת ישראל בברלין כאמור בהצפירה N. 49, גלה דעתו לעיני
השמש, איך היו מעשי הקנאים בארצו למרות עיני כבודו,
יוסיף גם היום להשתמש בכל מקרה הבא לידו להראות דעתו
גלוי לכל האשכנזים, איך הדאיבו את רוחו אלה הקנאים
ומורדי האור, כהאנשים: שטעקקער, מארר, טרייטשקע וסייעתם.
בימים האלה הוציא לאור אחד הכהנים הנאורים ה׳ גרובער-
בהעיר רייכענבערג מחברת אחת המכונה: „הנוצרי והיהודי"
אשר בה יוכיח את הקנאים על פניהם, ויזהיר את העם
האשכנזי מבלי ללכת אחרי מועצותיהם, ובבוא המחברת
למראה עיני יורש העצר מהר לכתוב אליו מכתב גלוי אשר
נדפס בכל מכה״ע הגדולים בעיר המלוכה ביום 20 יאנואר
כדברים האלה לאמר. „נתת שמחה בלבי בשלחך אלי את
מחברתך המכונה „הנוצרי והיהודי", אשר בה תשא את מדברותיך
אל האשכנזים בשם הצדקה והסבלנות בדבר הזה חובבתני
להשיב לך את תודתי, ותקותי תשעשעני, כי דברי אמת
ושלום היוצאים מפיך ימצאו מסלות בלב עם מרעיתך, וימצאו
להם אזנים קשובות בכל פנות העם האשכנזי להוקיר ערכם
„פרידריך ווילהעלם" יורש העצרבימים האלה הכניס הבאראן גוסטאף ראטהשילד בפאריז
את בנו בבריתו של אברהם אבינו, ביום חג הברית אשר
מצא מקום ברוב פאר והדר במעמד כל רבני פאריז, בא לפניו
גם זכר מעשי הצדקה לעדת ישראל, וירם נדבה לטובת בית
החולים לאחב״י חמשים אלף פראנק, ולכל בני העניים אשר
בבתי הספר, ובתי מחסה ליתומים חלק נדבות כסף ובגדים
וממתקים, ומורי ומשגיחי הבתים האלה השיגו איש איש ממאה
עד מאתים פראנק.אחד מבעלי הכעמיא המציא לעשות אבני דימאנטען
מלאכותים, הדומים בכל סגולותיהם לדימאנטין הטבעים, רבהיקים
באור יפה, ובלתי נפסדים באור בוער או איזה פעולה כעמיית
האבנים האלה הביא לנסיון לפני החוקר טינדאלל.
בריסק ביום ש״ק פ׳ בשלח עלה המות בחלונינו ויגדע בחרי
אף מאתנו, הרב הגאון מוה׳ יהושע אב״ד דקאמעניץ
הסמוכה לעירנו, המונים המונים נהרו אחרי מטתו, אצל
בהכנ״ס הגדולה העמידו ארונו, וישא עליו קול נהי הרב הגאון
מוה׳ יוסף בער אב״ד דעירנו, ואחריו אנשים נכבדים מנכבדי
הקהלה, תנצב״ה. אנשי עירנו התנדבו לאשתו סך 500 רו״כ
חיים ישעיה שפירא
יזכרם אלוה לטובהמודעה
אודה לה׳ חסדו, אשר שלח לי עזרתו מקודש, ומסחרי בספרי קודש
ארץ בארץ, ובעזרתו ית"ש קניתי כהיום כל הסטעראטיפ פלאטין אשר נמצאו
בבערלין המפורסמים לשבח בכל קצות הארץ, והמה פלאטין מן ש״ס בבלי אלפסין
משניות חיי אדם, נשמת אדם וש"ס ירושלמי, והנני לבשר בקהל עם
)Ho- אחב״י כי בעזה״י בקרוב אתחיל להדפיסם, ויחולקו ע״פ פרענומעראנטען
rewכפי המודעות עם הבחינות אשר יצאו לאור אי״ 
יהושע גרשון מונק בית מסחר הספרים בווארשאלכל אוהבי שערי ציון וחובבי שפת עבר
אודיע כי נפקדתי לסוכן כללי בכל ארצות רוססיא ופולין על המכ״ע שערי
ציון היו״ל מעה״ק ירושלים ת״ו. „השערי ציון" יופיע אחת בשבוע בגליון גדול כתבנית
כל המכה״ע העבריים, בו יבואו חדשות מדיניות (פאליטיק), מאמרים מסופרים מצוינים,
הערות על ספרי פילוסופי עמנו, ידיעות בחכמת הטבע מחכמי זמננו המפורסמים
גם העתקות ממבחרי מ״ע הטורקים והערבים, וכאלה מאמרים וספורים טובים ומועילים
לפתור את שאלת החיים בין תושבי אה״ק, מחירו לשנה 5.50 רו״כ. וחצי שנה 2.75,
לרבע 1.50, וכל החפץ בו, או מי שיחפוץ להיות סוכן פרטי בעירו יודיעני את
חפצו דבר ברור, ומי אשר ישלח המחיר לכה״פ על חצי שנה, אזי אשלח אליו למתנה
מפת אה״ק נדפסת על ידיעת בד ומהודרת למאד. ווארשא יעקב מהרשק
אדרעססע
J. Marschak. Nalewki N. 19. Warschau.דאקטאר סלאנימסקי, וואהנט אין ווארשא, אויף דיא נאלעווקעס גומר 41 (הויזע
ווינקעלהאקען), נימט אויף קראנקע יעדען טאג מארגענס
פאן 9 ביז 11 אונד פאן 5 ביז 7 אוהר נאך מיטטאג, בעזאנדערס עמפפֿיהלט ער
זיך פיר איננערע אונד געהיימע קראנקהייטען, פרויען קראנקהייט, אונד כירורגישע,
פיר ליידענדע ארמע אונענטגעלטליךזה כשלשה שבועות עזבני בעלי ונסע סלאבאדקה. ויחפץ לקחת לו עוד
אשה באמרו עלי כי אשתו מתה, אך אחד מגרי עירי גלה את תרמיתו, אחרי
ראותו כי חפצו לא עלה בידו ברח משמה ואיננו.
מדאגה בדבר לבלי יעגנני ולא יוסיף לעשות כמעשהו בסלאבאדקע, הנני
מזהרת ומודיעה בזה גלוי לכל כי בעל אשה הוא, ואולי יראהו איש באחד המקומות
ייטיב נא עמדי להודיעני ממנו על האדרעסע של הרב מעירנו ומשכורתו תהיה שלמה
מאלהי אמן. ואלה המה סמניו: הוא שפל קומה לא עב, שערותיו ועיניו שחורות,
חוטמו ארוך מעט, זקן קטן ושחור יסוב את לחייו, ימי שנותיו עשרים וארבע, שמו
יהושע וויניק, מלאכתו היא תפירת נעלים (שוהמאכער). בשנה הזאת נקרא אל
הגורל (פריזיוו) בפעם השלישית ויתנו לו תעודה אדומה, עיר מולדתו סלאבאדקי.
המבקשת בלב נשבר איטע בת פעסע מינע ביאנאווא.(יין ישמח לבב אנוש). בבית מסחר היין הנודע לתהלה זה כחמשים שנה
פה ווארשא, להמנוח ר׳ מאטיל ז"ל אשר התנוסס בשם „האננא״ ברחוב
פרשעהאדגע גומר (3) 951 והנהו על שמי ביילא זילבערשטיין אשת המנוח ה׳ האננא,
ימכרו כל מיני יין שונים, הן על פאס. והן בוטעלען מיין הבא מחוץ לגבול ארצנו:
אונגער פראנצוויין, רהיין, פאנטאק, ספרד, ושאמפאניע, כמו כן הבאתי לבית
מסחרי סארטען שונים ממיני מי דבש (מעהד) לבן ואדום, גם אראק הבא מעבר
לגבול, ופארטער ושכר ממדינת בריטאניא, וכל מיני יין שרף משזיפים הנעשה
במדינת הגר, וכל המשקים הכשרים לחג הפסח הבא לקראתנו לשלום, וכל
איש יכול להשיג ממני את המינים האלה במחירו השוה, ולפי ערך הקניה ינתן
ראבאט לקונה, ואני ואנשי בית מסחרי עומדים הכן להפיק חפץ כל איש הדורש סחורתי
בין רב או מעט מקרוב ומרחוק, למען יהיה שבע רצון, ובית מסחר כמוהו יסדתי גם
ברחוב גענשע גומר 3. ולאלה הבאים בצל קורתי להתענג על ייני ודבשי, אודיע
כי הכינותי חדרים מרוחים מרהיבי עין ולב, והמשרתים עומדים על משמרתם תמיד
לעשות כרצון איש ואיש, פרייז קוראנט אשלח חפשי
ביילא זילבערשטיין לפנים האננאבהרעדאקציא נמצא למכור הצפירה משנות 75— 74 אך יחסר בהם שני
נומערין ומחיר שניהם עם פורטא 2 רו"כ .כל החפץ לאסוף מורה אל ביתו ללימוד
תנ״ך לה״ק ודקדוקה, יעשה עמי חוזה בבית
הרשום מטה, ואקוה שיפיק רצון מלמודי
עצהיו״ט, ווארשא רחוב פראנצישקאנער
בחצר ה׳ הירשפינקעל גומר 27
משה בר׳ מזל מדינאבורג.נמצא בידי לוח פשוט עברי עד כי
המועדים והצומות ושבתות השנה וראשי
חדשים מולדות ותקופות עם כל הדינים עם
ימות החדשים החגים רוסין וקטולין ופולין
על עשר שנים משנת תר״מ עד שנת
תרנ״א, כמו הלוח שנדפס בזיטאמיר
בשנת תרכ״ט על ה׳ שנים. וחפץ אני למכרו
להדפיסו. כל החפץ יפנה אלי על אדרעסס
שלמטה ויקנה אצלי במחיר מועט.
מרדכי מרגליות
אדרעסס שלי
г. Морлкъ Маргулису
въ г. Иовоградволинскъ.נעתרתי לבקשת בני משפחתי להאריך
עוד זמן מושבי פה רוססיא, ודורשי עצתי
במחלות אשר מוצאן מימי הילדות כמו
חסרון כח המוליד חלישת העצבים ומחלות
נשים (אימפאטענץ אונד גערווענשוועכע),
יפנו אלי ע״פ האדרעססא שלמטה וימצאו
מזור ותרופה, ואלה אשר ברצונם שאבקר
אותם במקום מגוריהם בערים אחרות יודיעוני
בקשתם לכה״פ שבוע אחד מקודם, על
מכתבים אענה לאיש איש ככתבו וכלשונו
ר״ל עברית אשכנזית או צרפתית. אדרעססע
.Доктору И. Волинеру
 Кiевъ па Пололъ. Саская № 36.שאלות ותשובות
כבר אמרנו זה פעמים כי הסופרים הבאים להודיע
מהנעשה בעירם הם רצוים לנו, אם הם באים רק
כעדים מגידים ומציעים את דבריהם לפני הקוראים
לשפוט עליהם, אבל אם הסופר לפי סגנון לשונו
הוא בא בהצפירה כדורש מעל הבמה, הוסך פניו
כלפי בני עירו וקורא להם יעמדו יחד לתת לו דין
וחשבון על מעשיהם, וכמו נגיד יצוה עליהם למלאות
אחרי עצתו, סופר כזה לא ירצה לנו ואין חפץ
להקוראים בו, כי לו גם יהיה גדול ונכבד בעירו
הראוי להיות דיין ומוכיח, אבל רק בעירו ועדתו,
בבית אספת הקהל, ואיזה זכות ומשפט יש לו להוכיחם
בשער בפני כל קהל ישראל הקרובים והרחוקיםהרוצה לכתוב אלי יכתוב ע״פ אדרעססע
S. Sloninski in Warschau
Muranowska (Breite Mila No 24.
S. Сонинскiй г. Варшава
Мурановская № 24.