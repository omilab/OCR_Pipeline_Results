KKא
ברוסיא ופולין.
השולח במוקדם לשנה 5 רו"כ.
 לחצי שנה, 2.75 רו״כ.
לרבע שנה. 1.50 רו״כ. 
ל ביתר הארצות 20 פראנק: ל
באמעריקא 5 דאללאר.
Aא
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מידעות:
א
מכל שורה קצרה 5 קאפ׳. 
ומשורה רחבה 10 קאפ׳.
אמכתב עתי משמיע חדשות
 ידו.
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.עולם
תוכן הענינים דברי הימים קאוואל. ירושלים
הפוך מאת נ"ס. מכתב מאת חז״ס. חדשות שונות
הודעות. שאלות ותשובות.דברי הימיםלמן היום אשר דרכו על במתי ים בחוף אלכסנד ריא
אניות נחושה אפיקי מגנים של איתני ממלכות אייראפא, והכפיר
הבריטאני ידו הדה על מבצרי מצרים, וכלי התותח הרעימו
בקול גאונם להרעיש ולהרגיז מוסדי ארץ, מן היום ההוא הוציאו
המצרים השובבים מתערה חרב נוקמת נקמת הדת, יום ליום
יביע אומר. וחדשות לבקרים שמועות פחדים על דבר מהומה
מבוכה ומבוסה, חרב והרג ואבדן, המתחוללים בכל עריה להוריד
המונם והדרם, רכושם וחילם, כל פרי עמל האדם ותבואת יד
חרוצים במשך מאות בשנים עולים כעת על מוקרי אש ועל כל
בניני חמד ומשוש יתאככו גאות עשן, אך כאפס ותהו נחשבו
בלהות התבערות לעומת שערוריות הטבח הגדול של אלפי
הנקיים והתמימים אשר הקדישום הקנאים ליום הרגה; נחלי
דמים בנחלי דמים הגיעו, כי מאפס יכולת הקנאים מרי הנפש
לדין בגלוי עם התקיפים מהם, באשר נבצרה מהם מזמה להרים
מצח נגד כלי התותח של האנגלים אשר קבר פתוח גרונם. לכן
העמיקו סרה ויתגעשו ויתהוללו ברוח נקמתם נגד האזרחים
השאננים, הנוצרים והיהודים, להתיקם כצאן לטבחה, ולרוות
קנאתם בדמי נקיים אלה. זאת ארץ הפלאות וערש עמי קדומים,
הבנינים העתיקים פיראמירען מצבות ימות עולם, אשר על גביהם
חרשו חודשים גם בעת החדשה בימי נאפאלעאן הראשון בחצותו
את מלחמתו עם המצרים, הם היו עוד הפעם לבמת המחזה
למקרים גדולים ונכבדים. ולעמק יהושפט, לשאלת מצרים
ולהשאלה המזרחית צור ממנה חוצבה, אשר לקול תתן המון
קולם תגעש ותרעש הארץ ומוסדי ממלכות רחוקות ירגזון —
ומי יודע אם יצלח בידן לחולל ולהמליט הפעם פתרון נכון,
פתרון של קיימא, אשר ישים את כל המעקשים למישור ויעצורכח להגות ממסלת השלום את המכשולים הכבירים והעצומים
אשר השאלה המזרחית תקיא אותם מקרבה כפעם בפעם, כמעין
המתגבר וכנהר שאינו פוסק.
המלחמה על הים הגיעה עד קצה ויכלא גשם כדורי מות
אולם עתה יכונו צבאות אנגליא להראות כח מעשיהם לעיני כל
באי עולם גם ביבשה, אחרי אשר כלו כלי התותח של האנגלים
את מלאכתם לנתוש ולנתוץ את כל המצודות ולהרוס את
הסוללות והדיק אשר בנה ערבי פחה, שלח המצביא על הצי
האדיר האנגלי ה׳ סיימור, דבר אל מצביאי אניות שאר
הממלכות העומדות סביבו. וידרוש מהם לשית את ידם לו
ולהעשות אגודה אחת, להוציא חוצץ גדודי צבא הים, למען
יחזיקו מעמד בעיר אלכסנדריא, לשים שם קץ אל השערוריות
ואל התבערות ולהקים על מכונם את השלום והמנוחה. שרי
האניות נעתרו לבקשת ה׳ סיימור, וכל צבאות אייראפא יחד
תקעו יתדם בעיר החרבה וההפוכה כמו רגע. אולם למרות
שקירתם וחריצותם, לא הצליחו עוד לבצור את רוח הבערואיניםאשר קנאת הדת תדליקם, ורוחם כים נגרש השקט לא יוכל
בני בליעל אלה יבעירו את הבערה בשרידי בניני אלכסנדריא,
ויחתרו בכל עוז לכלות ולהשחית גם את יתר הפליטה. מספר
צבאות האנגלים החונים כעת באלכסנדריא עולה לערך ששת
אלפים, יותר ממספר צבאות כל ממלכות אייראפא שמה, והננו
רואים כי מזמת האנגלים היא, לא רק להגין על העיר גנון והציל
מחמת השודדים הלוהטים, אך מגמת פניהם הוא לבצר מעמדם
בעיר ההיא, להיות להם כיתד התקועה במקום נאמן ללחום מתוכה
עם ערבי פחה וחילו. בעוד אשר צבא שאר האניות כשומרים
יסובבו בעיר, ולא ישאו דע למרחוק ולא יתהלכו בגדולות ונפלאות,
הנה לא כן דרך האנגלים, המה כחכמים הרואים את הנולד
מכינים א״ע לקראת המקרים הממשמשים ובאים. הגענעראל
האנגלי אלסאן, נטע אהלו עם חילו בתוך המצודה „ראמלעה״
המשתרעת מחוץ לעיר אלכסנדריא בדרך בואכה קאירה.
המצודה הזאת וכלי תותח הנצבים בקרבה לא יוכלו לנגוע לרעה
באניות האנגלים, וע״כ לא לשמור את חצי האדיר חנה הגע-
נעראל האנגלי עם מחנהו בהמצודה, אך להחזיקה בידו כנקודה
נכבדה לתכסיסי מלחמה. כאשר יחדור עם חילו לפנים הארץ.
הידיעות ע״ד מנוסת ערבי פחה הוכחשו. ועתה נתברר הדבר,כי ראש המורדים חונה עם חילו במדבר בערבה מול ים סוף
במקום המכונה כפר על-דביר, מספר אנשי הצבא החונים תחת
דגלו עולה לפי אומר מכה״ע לערך 15,000, מלבד חיל הפרשים
אשר מצער המה, ומלבד חיל בלתי מסודר של הפראים למודי קרב
אשר יתאספו אליו בשמעם תרועת מלחמה, הידיעות ע״ד מצבאנשי הצבא של ערבי פחה הן ג״כ שונות ומכחישות אשה את
רעותה, אחרי חורבן אלכסנדריא מהרו כל מכה״ע להודיע כי
כל צבאות ערבי פחה נפוצו ויהיו כדרור לעוף, והם חלושים
וצנומים ונכאי רוח. גם דבר מלחמה לא ידעו מתמול שלשום,
ולקול נתנו כלי התותח האנגלים חתו כולם ויתחבאו במחלות
עפר ובנקיקי הסלעים — אולם עתה יציגו כותבי העתים את
 מצב צבאות ערבי פחה בתמונה מתנגדת אל הקודמת מן הקצה
אל הקצה. לפי דבריהם נלחמו אנשי הצבא כאריות בטרם
יכלו להם כלי התותח האנגלים, פקידי החיל הם יודעים עצה
וגבורה למלחמה, וערבי פחה עזוז וגבור מושל עליהם ברוחו
הקשה מימינו אש דת להלהיב בה את לבות החשוכים
ובשמאלו שרביט המשרה להפיל עליהם אימתה ופחד; ובפרט
במדבר ישימון תחזק יד אנשי הצבא ההם, אשר ימלאו כארבה
את כל האפיקים והגאיות ויציבו משמר על סלעי מגור, ושם
לא יחתו מדהרות אבירי האנגלים והצרפתים גם יחד, הן גם
נאפאלעאן הראשון אשר לא קם כמוהו בגבורים לא בנקל הוליך
את צבאותיו בארחות עקלקלות ההן, וגם לו היו ימי מסה
במדבר, ופעמים רבות נגפו צבאותיו לפני המצרים, או התנגפו
רגליהם על הרי בתר ויפול מהם רב. ורק מרובם והמונם
וגבורתם הנפלאה הצליחו להתגבר על כל המוקשים והחתחתים
אכן בכל אופן, הדבר הזה הוא לנו לאות מה קשתה המלחמהבארץ מצרים. גם המקום אשר בו התבצר ערבי פחה, בי
שני היאורות עבוכיר ומריות. הוא לפי יודעי תכסיסי מלחמה
מקום מוכשר ומתוקן מכל צד כתכונת פלעוונא, ועל כן יוכל
ערבי פחה לעמוד לשטנה בדרך צבאות האנגלים והצרפתים
לימים רבים. מלבד המחנה הראשי הזה אשר הציב ערבי פחה
בין אלכסנדריא וקאירא, נכון הוא גם כן לבצר את חופי תעלת
הזועץ, לבלי תת להאנגלים להבקיע אל פנים הארץ דרך שם
ואת הדבר הזה מסר ערבי פחה לרעהו עלי פעמא הגבור והנערץ
הנודע לאויב אנגליא מאז. מן הנפות הצפוניות אשר במצרים
ינהרו יום יום המוני בעדואינים אל מקום מחנה ערבי פחה, גם
יביאו לו סוסים למען חיל הרוכבים והפרשים, לפי הידיעה
האחרונה אשר הגיעה מאלכסנדריא, הוציא ערבי פחה קול
קורא אל כל פקידי המחוזות לעוררם למלחמת נקמת הדת נגד
האנגלים, ויעיד בהפושעים והמורדים אשר ימאנו לשמוע בקולו
ויטו שלום אל האנגלים, כי דמם בראשם ואחריתם להכרית
בעיר קאירא יתחולל הרג ואבדן ברחובות מושב היהודים, וגם
בהערים דאמיאטא, טאנטאה, בנתה, מנשוע, זגזיג, מתהולליםהערבים השובבים נגד היהודים והנוצרים, ובעיר אחת מהנה
נפל שדוד גם ציר ממלכה אייראפית, בעיר קאליא הוציאו
הפראים משפחת יהודים ממרכבת הברזל אשר שמה החישה
מפלט לה לנוס משם... וישטחום אל תחת אופני המרכבה
במרוצתה. בעיר טענטעה נהרגו כל אנשי אייראפא פקידי
המכס. ולפי הידיעות מעיר פארט מאיר, עוד שר המחוז מחזיק
באמונתו ובבריתו עם הממשלה נגד המורדים, אך רוח העם
הולך וסוער ונוטה לצד המורדים, ועל כן גם שם השלום והמנוחה
תלוים על בלימה
כאניה סוערה בלב ים זועף, אשר נטשו חבליה ואין
משוט ומנהל לה, כן מצב ארץ מצרים בעת ובעונה הזאת
בנוע הקנה בלב ים כן יתנועע מושל מצרים הקעדיוו, בין אנגליא
ובין מפלגת המורדים, יפסח על שעפים חדשים לבקרים ויחוג
ייגוע במבוכת השפק. בהיות הקעריוו נרעש ונפחד מחמת
המקרים הנוראים באלכסנדריא המקרים אשר כפו עליו הר
בגיגית לנוס לפי שעה מנוסת קלון לאחת האניות של אנגליא
אז החליט להקים ולכונן בארץ ממשלה זמנית תחת השגחתה
של אנגליא. גם שלח לקרוא אליו את ערבי פחה, ובקריאתו
דרש ממנו בחזקה לבוא ולתת דין וחשבון על כל פעולותיו
ואם ימאן לבוא אז יחשב כמורד. הדברים הנמרצים האלה לא
המסו את לב ערבי פחה, ושתיקתו היתה תשובה נצחת עלתביעת הקעדיוו. אז החליט הקעדיוו להודיע ולגלות בראשי
הומיות כי ערבי פחה הוא בוגד ומורד, ורבים מן השרים עמדו
לימינו ויפיחו בו זיקי אומץ לב לעשות את הדבר הזה, אך
לפתע פתאום רוח אחרת היתה אתו. ולפי הידיעות האחרונות
החל הקעדיוו להתמרמר נגד אפוטרופסותה של אנגליא, ובעת
הזאת בהיכלו כולו אומר כבוד לערבי פחה, וששים גבורים
סביב לו מגבורי המורדים. אם באמת הקעדיוו מוג לב הנהו
או אל דרכי הדיפלומאטים למד, המשנים את טעמם לרוח היום,
אין אתנו יודע עד מה. לפי הנראה אין להקעדיוו משען וסעד לא
מצד האנגלים ולא מצד בני עמו. האנגלים השתדלו למשכו ברשתםרק להחזיקו בידם כחומר ביד היוצר, למען יתן מהודו עליהם
להיות כל מעשיהם כדבר הקעדיוו ודתו, לסתום בזה פיות
משטיניהם, אך בראותם כי הפכפך וזר דרכו, אז לא ישימו את
לבם אליו ולא ישגיחו על מחאותיו, אך יצעדו צעדי און על דרכם
אל המטרה אשר הציבו להם; וגם מבני עמו אין להקעדיוו תקוה
עוד, כי כבר סר צלו מעליהם, וערבי פחה הוא השליט בכל
ארץ מצרים, ובחיקו הוטל גורל עתידות הארץ הזאת.
שוא עמלו גם הדיפלאמאטים המצפצפים והמהגים להקים
בלחשיהם את הסערה לדממה. ההצלחה אספה את חסרה מן
הקאנפערענץ האחרונה בקאנסטאנטינאפאל. וכמו שעיקר
אסיפתה בתחלה לא היה לעזר ולהועיל, כן גם סופה נעוץ בתחלתה,
ולעומת שבאה כן תלך בפחי נפש ובידיעה פנימית, שהיא לא
לבד אשר לא גדרה פרץ, אך גם הרסה את שתות השלום עד
היסוד בהם, ותתן מועד להמתקוממים במצרים להתבצר ולהתכונן,
לעשות אחרי כן את כל התועבות אשר לדראון עולם הן לכל
מין האנושי במאה הנוכחית, סוף מעשה הקאנפערענץ היתה
עריכת כתב הנשתון (אידענטישע נאטע) אל ממשלת תוגרמא,
אשר בו דרשו מאתה לשלוח את אנשי צבאותיה למצרים, כאשר
הודענו לקוראינו בשבוע העבר. בפעם הזאת קותה הקאנפע-רענץ, כי הדבר אשר דברו כל הממלכות שפה אחת ודברים
אחדים, יועיל להכניע עקשות תוגרמא. אולם לסוף נוכחה
לדעת כי גם בתקותה זאת הרתה חשש ותלד קש, כי ממשלת
תוגרמא ענתה הפעם מענה ברור שאין חפצה לשלוח את צבאותיה
מצרימה, אך נרצתה לשאת שכם אחד במועצות הקאנפערענץ.
הדברים האלה הם כמתלהמים וכמתלוצצים בכל ממלכות אייראפא,
כי בעת אשר הזמינה הקאנפערענץ את ממשלת תוגרמא אל
הקאנפערענץ, אז השיבה תוגרמא את פני הממשלות ריקם
ועתה כאשר בקשו ממנה להתערב בעניני מצרים בפועל,
נתפשרה על ההזמנה הראשונה שאין מקום לה כעת, וענתה כמי
שמענו חטים והודה לו בשעורים. התשובה הזאת הכזיבה את
תקות השלום מכל וכל, ואין דן דינה למזור, ויהי כאשר הגיעה
השמועה ללאנדאן ע״ד תשובת תוגרמא, עד מהרה הודיע
גלאדסטאן בבית הנבחרים, כי מאפס עוזר וסומך ומפאת אשר
תוגרמא יוצאת במיאון, תהיה אנגליא מוכרחת לצאת במצריםביד רמה, בהסכמת כל ממלכות אייראפא, הדבר יצא מפי
גלאדסטאן, וההכנות למלחמה הולכות ורבות. ואנשי הצבא
מאנגליא ומהודו ישימו להם בים דרך לרדת מצרימה.
למראה כל המקרים והשינוים הנכבדים האלה, לאט לאט
יסודו פני הלוט הלוט מעל שאלת מצרים ועתידותיה, ובפרט
מעל שאלת יחוס הממלכות זל"ז. לנגד כל ההשערות. הננו
רואים כעת, כי אנגליא לא תשאר גלמודה ובודדה במלחמתה
נגד המצרים, אך תדבק בצרפת והיו לאגודה אחת. עוד לא
נתברר אם יש נכונה בפי הידיעה אשר באה בעת שאנו כותבים,
כי שתי הממלכות אנגליא וצרפת כבר כתבו וחתמו ביניהם
אמנה ויאמרו לדבק טוב — אך ברור הוא כי הדבר הזה יצא
לפעלו; וכל זמן אשר קותה ממשלת צרפת לישר את מעקשי
הסכסוכים במצרים בדרך שלום או בעזרת תוגרמא, אז מאנה
לעמוד בפרץ בעצמה, אולם עתה בראותה כי תקותה זאת
נכזבה, ובין כה וכה יצאה אנגליא בזרוע חשופה, עתה לא
תוכל צרפת לשקוט במכונה ולראות כבלע הכפיר הבריטאני את
הזועץ וכל מיטב ארץ מצרים, עתה נאלצה היא לשית ידה עם
אנגליא ולפעול עמה יחד, אם נשים לב לחקור מה דרך הרוח
בשני בתי הנבחרים, בלאנדאן ובפאריז, אז נראה כי רוח אחת
מתהלכת באופניהם, בבית הנבחרים בצרפת דרש שר החיצוה׳ פרייסינע מאת הנבחרים לקיים בידו סך 8,700,000 פראנק
לצורך הכנות למלחמה, והנבחרים נתנו לו את שאלתו ברוב
דעות 300 נגד 66. כמראה הזה של המיעוט המתנגד אשר
נראה בצרפת נראה גם באנגליא. כת הטאריעס מתנגדי גלאד-
סטאן, גם הם יתמרמרו נגדו ויבקרו את מעשיו במצרים
השמועה הנוראה ע״ד אלכסנדריא ההפוכה כמו רגע, פעלה
פעולה עזה ונמרצה בלאנדאן. המיניסטער „ברייט" אשר הוא
אחד מראשי אגודת „רודפי שלום ומשביתי מלחמה מן הארץ", עזב
את פקודתו, בראותו כי נמוטו פעמי אנגליא מדרך השלום
והבאראן דע ווארמס העמיד את גלאדסטאן למשפט בבית
הנבחרים, על אשר לא נתן צו להמצביא סיימור לשלוח אנשי
צבא לאלכסנדריא במשך היריה, לגאול משחת חיי האזרחים בני
אייראפא; ולא מצא גלאדסטאן מענה ע״ז, כי באמת אין מענה
ואין הצטדקות, ולפתח אנגליא חטאת רובץ ונכתם עונה בדברי
הימים.השאלה היותר גדולה המרחפת בעולם המדיני היא: מד
יענה ביסמארק? ההוא לא יאבה לאפות לחמו על הגחלים
האלה, או כאשר יאמרו הדיפלומאטים „לצוד דגים במים עבורים״.
האם היד הנטויה על כל הגוים תנוח הפעם מעבודתה? על
השאלות האלה באו שתי תשובות. האחת במכה״ע נאר״ד
אללגעמ׳ צט״ג, והשנית במכ״ע קעלנישע צט״ג, ושתיהן גם
יחד מושפעות מאת ביסמארק, אך אין שתיהן מתנבאות בסגנון
אחד, במכ״ע קעלני צט״ג יביע תהלת צרפת ויאמר, כי מגמת
פני אשכנז וכל ישעה וחפצה בנוגע לשאלת מצרים הוא לשמוע
בקול צרפת ולדבקה בה, כי טובתה היא טובת אשכנז (1?)
ובמכ״ע נאר״ד אללגעמי מים עמוקים דברי המאמר. מראה
פנים לימין ולשמאל, וסוף דבר שאנגליא לבדה אחראית בעבור
כל מעשיה, וממשלת אשכנז עומדת מרחוק ולא הגידה עוד
דעתה וידיה לא אסורות בחבלי הבטחות. ולמועד שמור תגיד
את דעתה בגלוי. אם נתן אמון לדברים האלה, כי עתה
חפץ ביסמארק ללכת בדרך אשר הלך בה בימי מלחמת רוסיא
ותוגרמא, לצפות עד קץ המלחמה, ולכהן אח״כ בכהונת „סרסוו
נאמן״, לחלק בחבל לאיש נחלתו כטוב בעיניו, ולזה מכוון ג״כ
פתגמו של ביסמארק הנודע מכבר ושנוי במאמר הנ״ל, שבעיני
אשכנז כשהיא לעצמה, אין כל השאלה המצרית שוה באבדן
איש צבא אחד מילידי פאממערן (הם מבחר צבא אשכנז), גם
ממשלת אוסטריא דבר לאט לה וגדולים חקרי לבה בענין שאלת
מצרים, ולא נודע עוד למי תאיר את פניה, אך השאלה
הזאת תפתר בלא ספק בקרוב וימיה לא ימשכו.
עוד אנחנו כותבים, והנה באה ידיעה מאלכסנדריא, כי
ערבי פחה טמן פחים ומוקשים להאנגלים, ויסתום את פ
התעלה „מחמוד" אשר הספיקה מים ליושבי אלכסנדריא
בהעיר דללו וחרבו כל היאורים ויכלאו המים מן הבארות
ידי האגלים מלאות עבודה לזקק את מימי הים במכונותיהם
ולעשותם ראוים לשתיה, אבל הם נמכרים בדמים יקריםכבד האבן ונטל החול כבדו על הממשלה הרוממה משא
לעיפה כל תוצאות הפרעות והשערוריות נגד היהודים. רוח
עועים התעה את העם במשך ארבעה עשר ירחי עמל, צנורות
ההשפעה משכו לו רעל אשר הכהו בשגעון והוללות, וישחית
ויחבל בחמת קרי ובאכזריות נוראה, אך עתה כאשר נסתמו
הצנורות, עתה פקח את עיניו לראות את קברות התאוה
עיי החרבות, תנועת היציאה שביתת המסחר וירידת מחיר
השטרות. הממשלה פתחה חלונות בבית המנוגע לראות את
הנגעים והפגעים, והעם נוכח לדעת כי משובתו בימי הזעם היתה
במשובת „איש לועם עצמות, מוצץ דם משפתיו וחושב כי הוא
דם העצמות". ויש תקוה כי ידיעתו זאת תהיה לו למגן וצנה
לבל יגורוהו בחרמם המסיתים אשר לפני עורים יתנו מכשול
הרוח החדשה אשר נחה על ממשלת רוסיא, המחזה הגדול הזה
אשר האיר לארץ ירים ויגבה רוח כל איש ישראל ברחבי רוסיא
האדירה, ברוב אונים ואומץ כח ישאו נטל החוקים והגדרים,
אחרי אשר יצאו מבור הברזל, מרשות פוחזים ופראים אשר
חמת עכשוב למו, ובני עם עולם יתרפקו על התקוה הנעימהכי כאשר קמה הממשלה על דבר אמת וענוה צדק ותחש
להעשוקים ריוח והצלה ותברק ברקיה ותשלח חציה, חוקים
ומשפטים נמרצים נגד אנשי ההרם ובעלי הפרעות, כן תלך
מחיל אל חיל לישר גם את עקלקלות שאלת היהודים במקצוע
הנימוסי להשוות כפות המאזנים, להתיר אגודת האיסורים
להרוס את הגדרים הדחויות, כאשר שפתי הקיר״ה ברור
מללו בפקודת הסענאט הנודעה, כי „בני ישראל חשובים בעיניו
בכל העמים החוסים בצלו, ותורת חסד אחת לכל דבריו״
במכ״ע „גאלאס" (הובא בהוויעק No. 216) נדפסו שתי
פקודות מאת שר הפנים אל שרי הגלילות, כדברים האלה:
1) מפי השמועות אשר הגיעו אל בית המיניסטעריום שעל
נניני פנים, הצלנו דבר אמת לראות, כי מספר כביר ועצום
של יהודים, נפתו לדברי הבל וריק ושמועות כזב אשר צירי
חברות של יהודים בחו״ל פלסו להם נתיב והרחיבום והפיצום בין
העם, ובקלות דעתם הסכילו עשה להנתש מעל אדמתם ולהרחיק
גדוד מגוי אל גוי ומממלכה אל עם אחר.„בשימי את לבי אל המצב המעציב של רוב האנשים האלה,
אשר בראותם בחו״ל כי בטחו על משענת קנה רצוץ ותקותם
נהפכה לזועץ, וע״כ אנוסים הם על פי ההכרח לשוב אל ארצם
ואל מולדתם, אך בין כה וכה עמדתם בארצם נהרסה וירט
עליהם הדרך, או ישאו עמל ותלאה לאין קץ עדי יצלח בידם
לבוא אל המנוחה והנחלה אשר עזבו, על כן מצאתי לנכון ולנחוץ
מצדי לבקש מאת רום כבודך, אדוני שר הפלך, לעשות את
כל אשר ביכלתך וברשותך, להוריע ולפרסם בקרב היהודים
שוכני גלילות פקודתך, אם ע״י רבני הקהלות או בדרכים אחרות
אשר תכשרנה בעיניך, ולהבינם לדעת כמה איום ונורא מצב
אחיהם הגודדים אשר בטחו על תהו ויכתתו רגליהם לחו״ל
מלבד כל האמור, חובה רובצת עליך ג״כ לבקש דרכים, למען
תהיה עין שוטרי הפאליצייא צופיה על האנשים המסיתים, אם
ילידי הארץ הם אשר העירו את סערת תנועת היציאה, דתם
להשפט ולהענש בתור מפיחי כזבים ומשביתי שלום ומנוחה
ואם ילידי חו״ל הם ישולחו מעבר לגבול הארץ"
2) ואלה דברי הפקודה השניה לאמר: „ביום 3 לחדש
אפריל בשנת 1880 דבר שלח שר הפנים אל כל שרי הגלילות,
לבלי גרש את היהודים מן מחוזות רוסיא הפנימית, אע״פ שאין
להם הזכות לגור מחוץ לתחום הקבוע ליהודים, וטעמה ונימוקה
של הפקודה הזאת היא, כי אחרי אשר באשמת פקידי המלכות
אשר לא החזיקו משמר כראוי על יד התחום, עלתה ביד
אנשים יהודים רבים להשתקע במקומות האסורים להם ולקבוע להם
שם מסחר וקנין, עד שאין באפשרי לנשלם משם מבלי לערות
עד היסוד מצב אנשים רבים מאד. כיהודים כנוצרים העומדים
בברית אתם, מטעם זה, אי אפשר להתנהג בחומר הדין ולסבב
הפסד מרובה לאנשים פרטים רבים, שאינם אשמים בעצמם רק
בהתרשלות הפקידים, שגרמו לפריצת גדר ולהשתקעות היהודים,
ולכן יש למנוע את הגירוש להבא, ולהעיד מעתה גם בהפקידים
לבלי יתרשלו עוד ולבל יגרמו לכתחלה לבלבול הסדרים ופריצתחק מצד היהודים שאין להם זכות, והם באים ומשתקעים במקומות
האסורים״.
„אכן לפי הידיעות החדשות שהגיעו אל המיניסטעריום
נראה, שאין הפקידים משגיחים בדברי הפקודה הנכבדה הנ״ל
וסותרים בפועל גם את חצווי הראשון גם את האחרון; את
היהודים יושבי המחוזות מכבר יגרשו באכזריות, למרות הדברים
האמורים למעלה. גם נגד ביאת יהודים מחדש למקומות ההם
אינם עומדים לשטנה, והם עומדים בהתרשלותם כמקודם, להקל
לכתהלה ולהחמיד בדיעבר. בהיפך דברי הפקודה, שעל פיה
הם מצווים ועומדים להחמיר לכתחלה ולהקל בריעבד״
„לרגלי הדבר הזה, ראיתי לנכון להעיר על המכשלה הזאת
את אזני שרי הגלילות, ולשנות את דברי הפקודה, שאין להם
לבדם המשפט לגרש מן המקומות ההם את היהודים הקבועים
ויושבים שם לפני צאת הפקודה מן 3 אפריל 1880, ויושבים שם
בכח תעודות כדת, אך לנגד זה חובה מוטלת על שרי הגלילות
להשגיח ולשקור בכל תוקף הדין, לבלי תת ליהודים הבאים
מחדש, רשות לשבת שם, מפני שאין חוקי הממלכה סובלים
פריצת גדר זאת", עכ״ל .במכ״ע „סלאווא״, (No. 161) בדברי סופרו מפ״ב הננו
 קוראים לאמר: „מכ״ע הרוססים מהפכים בהפקודות החדשות
בנוגע לשאלת היהודים אשר יצאו מאת שר הפנים ומאת שר
האוצרות (האחרונה הובא בהצפירה בשבוע העבר). מכ״ע
„גאוואסטי" הקדיש לזה מאמר ראשי, וזה תורף דבריו: „שאלת
היהודים סללה לה בעת הזאת מסלה חדשה כנראה מפקודות
שר הפנים, אשר הציב לו למטרה לכלות ולהשבית בכח נמרץ
ולבער עד תומה אחרי תנועת רדיפות היהודים, אשר תנחילה
את ארצנו ריש וקלון ותהרוס אשיות כלכלת המדינה. לכל
היותר עוסק מכ״ע נאוואסטי, בבקרת הפקודה שעל פיה אין
היהודים רשאים למכור משקאות רק בבתי נחלתם הבנוי על מקום
שהוא ג״כ קנוי להם, הפקודה הזאת היא מסתעפת ויוצאת מן
הפקודה בענין זה שיצאה לאור עוד בשנת 1876. שם נאמר
שהיהודים רשאים למכור משקה רק בתוך בתי נחלתם, ומזה
נולד הספק, אם בתי נחלתם הבנוים על חלקת אדמה לא להם
ג״כ בכלל ההיתר או לא השאלה הזאת נערכה לפני שר
האוצרות בעת ההיא. והוא פסק להיתר, אבל היא נערכה
ג״כ לפני שר הפנים, והוא החליט להיפך, שבבתים כאלה
הבנוים על חלקת אדמה של נוצרים, אין היהודים רשאים בשוםאופן לעסוק במכירת משקה, מפאת ההחלטה האחרונה הזאת
המתנגדת לדעת שר האוצרות, נמנעו הפקידים מתת ליהודים
תעודות למסחר משקה במחוזות המערב, אשר שם אין ליהודים
אחוזת נחלה רק יש להם דין חוברים ואריסים, וע״כ אין גם חלקה
אחת מן המקומות אשר שם בנו בתיהם שתהיה נחלתם ואחוזתם,
האיסור הזה הביא ערבוביא ומבוכה בענף המסחר הזה, וכתבי
קובלנא למכביר הגיעו אל שר הפנים מאת גובי המס של משקאות,
ומאת אנשים פרטים הנוגעים בדבר, אך שר הפנים לא חזר
מדעתו, והענין נמסר אל הסענאט לדון בו. אולם גם בבית
הסענאט לא הגיעה השאלה לידי פתרון, ונשארה כבתחלה לסלע
המחלוקת בין שר האוצרות ושר הפנים; והנה הפקודה האחרונה
של שר האוצרות שאנו עסוקים בה כעת, היא מצדרת לדעת שר
הפנים מעת ההיא, להתיר ליהודים מכירת משקה רק בבתיהם
הבנוים על חלקת אחוזתם. הפירוש הזה — מוסיף מכה״ע
הנ״ל לאמר — איננו עולה יפה לפי כוונת הדברים של הפקודה
הראשונה והעיקרית מן שנת 1876 שבה לא נאמר כלל
שהבתים צריכים להיות בנוים על מקומות אחוזת היהודים
ושר האוצרות היום לא השגיח לדברי חברו מאז והסכים ג״כ
לחומרא זו. עכ״ל.מכ״ע 12raelita מודיע, שהגיעו אליו מכתבים רבים
מערי ארצנו פאלען, בהם מודיעים, שאע״פ שכבר באה תשובה
ברורה מאת הממשלה ונתפרסם במכה״ע ונודע ברבים, שאין
שלשת החוקים החדשים אשר הוציא לאור מי שהיה שר הפנים
הגראף איגנאטיעוו איסור ההשתקעות בכפרים, וקנין אחוזות
כפרים, והתעסקות במסחר בימי חניהם, — שאין הם נוהגים
במדינת פאלען, בכ״ז במקומות רבים דנים הפקידים לחומרא,
ומתכוונים לגרום ליהודים הפסד ממון, ומתנצלים שהם לא קבלו
עוד את הפקודה המוציאה את ערי פאלען מן הכלל עכ״ל.באו ימי הפקודה, באו ימי השילום להפראים הפרועים
לשמצה אשר אכלו את יעקב בכל פה ואת נוהו השמו, והננו
רואים כי רוח אחרת רוח משפט וצדקה, נחה על היושבים
על מדין. במכ״ע „וויעק" (162) הננו קוראים מכתב מבאלטא
כדברים האלה לאמר: היום יום 16 יולי נגמר המשא ומתן
בבית המשפט לעתותי מלחמה, אשר בו נשפטו במשך ארבעה
מים בעלי הפרעות מן הימים האחרונים. השופטים חרצו משפט,
קאמינסקי מפני עון גזילה עם פריצת בריה ודלתים, לשלול
ממנו כל זכיות האזרח ולהושיבהו בסיביר; שומר בית הפאלי-
צייא, איש הצבא קוצילאפא מפני עון הנ״ל. שלילת הזכיות,
ולמחות זכר שמו מכתב אנשי הצבא ולשלחו לשתים וחצי שנה
לגדוד האסורים; לעשצינסקי מפני עון הכאה. לשבת במאסר
ארבעה חדשים, שני אכרים מפני עון גזילה והכאה ועינוי נפש,
לשלול זכיותיהם ולשלחם לשנה וחצי לגדוד האסירים: ולסוף,
שני אנשים מפני עון הריגת יהודים בכפר אבאזאווקא, לתלותםעל העץ, ושלשה להעבידם עבודת פרך במשך חמש עשרה
שנה. בשעת המשא ומתן, הגבירו ללשונם חבר הקטיגור ועורכי
הדין, הנסיך אורוסאוו וה׳ קופערניק, ויגידו דברי אמת הרבה
אשר לשמעם געו כל העם בבכיה, עכ״ל
(עלילת הדם באונגארן). ביום החמישי לחדש זה נאספו
בעיר פעסט כל רבני קהלות אונגארן להמתיק סוד, כדת מה
לעשות נגד ספחת האנטיסעמיטיזמוס המתרחבת באונגארן מפני
העלילה הבזויה אשר עלתה בטיססא עססלאר. האסיפה הוציאה
לאור קול קורא אל הקהלות, ובו יבטיחום שאמת מארץ תצמח
ותעלה גם בעלילה הזאת, ויבקשום לשקוט במכונם ולשים ה׳
מעוזם ומבטחם; ואלה ראשי דבריהם: „כלימה תכסה פנינו
וכליותינו ישתוננו בעת אשר עלינו להשיב חורפינו דבר
ולהצטדק נגד הבל נדף זה, נגד הוללות ורעות רוח כעלילת
הדם. חפשו ובדקו בחורין ובסדקין בכל חדרי הספרות העברית
בכל הספרים מכל הזמנים והמקומות, ובשמים סהרנו וקבל עם
נתן ערובתנו, שאין בכל הספרות לא מלה אחת, לא קוצו של
יו״ד ולא תג אחד אשר תוכל להיות כאסמכתא וסעד לעלילת
הבל זאת. — הנה שמנו לנו למטרה לאסוף מדברי ימי ישראל
את כל סיפורי התלאות והרעות אשר מצאו את בני עמנו מפני
העלילה הזאת, ובכל פעם נודע אח״כ כי צוררי היהודים בדו את
העלילה מלבם להמיט רעה על עם עברתם... למען הסיר
חרפה ודראון עולם מעל בני דורנו, מנויה וגמורה אתנו לפנות
אל כל בתי מדרש מדעים, אל מחלקות למוד לשונות קדם
ולמוד הדת, אשר בכל ארצות אייראפא, ומאת החכמיםהיושבים על כסא ההוראה, אשר כולם אנשים נוצרים אנשי שם,
מהם נבקש לחקור ולדרוש ולהגיד את דעתם בגלוי אם יש סמך
וסעד לעלילת הדם. ואנחנו בנפש שוקטה נחכה לתשובתם;
ואל בני אמונתנו הננו פונים בבקשתנו לשמור ארחות שלום
ומנוחה, עד אשר יגיה אור על חשכת העלילה, ומן ערפלי הכזבים
ומשאות שוא ומדוחים תצא האמת כצאת השמש בגבורתו!
השמרו והזהרו מן ויכוחים של מה בכך, היו ענוים ומתונים,
אל תאמרו נואש ואל תתנו להעצבון לפרוש על נפשכם את שחת
רשתו, אל תעיבו בקרב נפשכם אור רגשי צדקה ואהבת האדם,
עשו טוב וחסד גם לשונאיכם ואז יתהפכו המה לאוהביכם וכתתו
חרבותיהם לאתים, לעבוד ולשמור יחד את האדמה בזעת
אפנו, להרוות ולהרעיף מעגלותיה דשן, ולהרים קרן אר
מולדתנו היקרה והחביבה לנו, צללי השנאה וההוללות ינוסו
כאשר יבקע שחר האמת, הצדק והדעת, ואז יקום שלום אמת
ואחוה בין בני האדם״ עכ״ל. בין כה וכה נתן המקרה הזה
ענין רב להאנטיסעמיטים לענות בו, ובכל יום ויום יוצאות לאור
חוברות ומגלות עפות לעורר את העם לקום נגד היהודים, ואףכי כל טובי העם האונגארי עומדים מנגד למסיתי הפרעות, ושרי
הכנסיה הקאטולית בוויען הזהירו והעידו בכל כהני הדת
העומדים תחת מפקדם, להשתדל בכל כחם להשיב את ההמון
מדרך הקנאה הדתית והשנאה הלאומית, בכ״ז בקרב המפלגות
השפלות הצליחו בני בליעל חברת איסטאצצי לזרוע זרע תאות
פרעות ולהכות שרש פורה רוש ולענה, משפט העלילה בעצמה
עודנו סבוך ומסובך מבולבל ומטורף מכל צד, ואין לתת אמון
לדברי מכה״ע הכלליים שהם מעתיקים מדברי מכ״ע האנטיסע-
מיטים באונגארן, או מכה״ע האשכנזים הנופלים על המציאה
הזאת. ככה נראה שהובא „בהוויעק" ושנוי במכ״ע „סלאווא״
שכבר נתברר הדבר בעליל, שהיהודים שחטו אותה ריבא על
טהרת הקדש לצרכי הדם (??). הידיעה הנתעבה והנאלחה הזאת
בל״ס נעתקה ממ״ע של איסטאצצי, שהוא בודה מלבו בכוונה
כזבים כאלה למען עורר את ההמון לפרעות, ואין חקר להרעה
והעמל אשר יסבו לבני ישראל בכלל וליהודי רוססיא בפרט
פרסום ידיעות ושמועות כאלה בין העם, שהן כאש המהבהבת
בנעורת.
.
קאוואל. מוצש״ק ואתחנן תרמ״ב
צללו אזנינו אל השמועה הנוראה, כי ביום ה׳ העבר
(820) נשקה אש מאחד הגרנות בעיר איזביטץ, (הרחוקהמעירנו כשלשה פרסאות), ותאכל במשך שעות אחדות, כשמונים
בתים, ובתוכם גם ביהכנ״ס ובית המדרש, והבית העומד על
„בית מועד לכל חי״: ולא נשארו בה כ״א כחמשה עשר בתים !
רוב יושבי העיר הזאת נשארו באין כל ובחוסר להם ר״ל. בו
ביום היה שם יומא דשוקא, והשריפה החלה בעת צהרים
ונמשכה עד חצות לילה. — נקוה כי אחב״י הגרים סביבותיה
יעשו את המוטל עליהם ויקראו אל נדבות לתמוך בידי הנשרפים
האלו, אשר יצאו נקי מבתיהם.
הכותב בכאב לב. אבי״ה.
ירושלים. בשמונה עשר לירח תמוז, לא רק מאמיני או-
שגגת האפיפיור יחזיקו בפתגם „התכלית מקדשת
את האמצעים״, כי גם ההולכים בעקבות לוטהער יקדישו את
האמצעים אם רק יובילום אל מטרתם, כאשר ראינו בימים האלה
כי חברת המסיתים (מיססיאן) צודדי נפשות, מצאו למו עת
נכונה לגור בחרמם נפשות הענוגות מאחינו יושבי חו״ל
בשלחם הודעות על פני חוצות לאמר, כי כבר הוכנו קולוניות
עבור העמיגראנטין הבאים הנה, ולא יחסרון רק ידים לעבדן,
וכל אשר יבוא הנה יהיה זריז ונשכר, ויחתמו א״ע בשם בני
ישראל, רבים המה אשר נואלו להאמין, מהרו לבא הנה,
ושלוחי המיססיאן קדמו פניהם על חוף יפו. ובשפתי חלקות
הסיתום להנזר מעדת ה׳ ולהסתפח בנחלתם. רבים המה אשר
במצאם עצמם בכל רע, כי אזל הכסף מצלחתם. נפתח
לבבם אחריהם ויהפכו ערף לעמם, ככה יחרוך רמיה צידו!
אכן רב העם הבא הנה אשר יבחר לגוע ברעב מהנזר מדתם
ויהיו לחוטבי עצים ושואבי מים, צעירי לימים המסולאים בפז
נהיו לנושא סבל כל היום, רק למען לשבור רעבונם. תושבי
ציון גם הם לא יטמנו ידם בצלחת, ויעמלו בכל נפשם להיטיבאת הנודדים, אכן אין הקומץ משביע קבוצת אנשים רבים
רעבים וצמאים.
רע ומר מגורל העמיגראנטין הבאים שמה, גורל אלה
אשר ישארו בחוף יפו, כי הראשונים ימצאו למצער למו בית
לנוח מרגזם ועמלם. אכן האחרונים לא ישמחו גם בזה, כי עיר
מצער היא יפו, ובתים בה מעט לעומת ההמון הרב, ותעל
מחיר הבתים מעלה ראש, עד חמש משפחות יגורו במשכן צר
אשר לא יספיק אף בעד משפחה אחת
בשכבר הימים, גם מחיר כל מאכל אשר יאכל עלה מעלה
מעלה, ותגדל דעת ומצוקת הנודדים. גם אוצר ועד חלוצי
יסוד המעלה ריק מאז החל פעולתו (? 1) ובין כה וכה יבואו
נודדים חדשים לבקרים ויתוספו על הראשונים, ועינינו רואות
בצר להם ואין לאל ידינו לעזרם.
גם תרועת מלחמה אשר נשמע בערי הגוף הועיל להות
הנודדים, כי מרבים העם לבוא ממצרים הנה לחכות עד יעבור
זעם, ונוספו גם המה על הראשונים להרבות היוקר ולשית נוספות
על חללי הרעב.
לרגלי האספסוף הבא ציונה רבו שודדי לילה, ומקרים
מוזרים נקרו ויאתיו, וזאת היתה נסיבה כי רבני וגאוני ירושלים
הדביקו הודעות לאמר: „לרגלי המקרים ייעצו חו״ר העדה את
העם לבלי יתקוטטו איש את רעהו, ואף עם הנכרי. ולבלי
יתהדרו בלבושין ובתכשיטין, למען לא ימשכו עליהם עיני תושבי
הארץ.
אחרי שבעה נפשנו מצרת אחינו הבאים ציונה, הוסיף
גון על מכאובינו וידאיב נפשנו עד מאד, כי ביום החמישי
שבוע העבר, שלח פחת עירנו לרבני העדה לאמר, „קבלתי
פקודה ממקום גבוה, כי לא אתן את העברים הבאים מרוסיא
ורומעניא ובולגאריא להאחז בארצות פלשת וסוריא" פלצות אחזה
את השומעים, ובלב נשבר צוו על סופר הכוללות, כי ימהר
להודיע הדברים למו״ל מכה״ע להעברים, ויען כי רגעי הפאסט
היו ספורים לא הספיקה לו השעה, רק להודיע לשני מולי״ם
וביום הששי העבר הביאה האניה הרוסית ד׳ משפחות מרוסיא
וירדו בחוף יפו, כי פקיד העיר לא קבל עדן פקודה לעצור בעד
הבאים.
.
כאשר עברו שעות אחדות מעת ירדו הארבע משפחותהעירה, הגיעה הפקודה מפחת עירנו לשר העיר יפו, כי יעצור
בעד הבאים מלירד על החוף, וכרגע עשתה לה השמועה כנפים
ותהום כל העיר, ובידעם כי ביום הראשון תבוא האניה האויס-
טרית ובטח תביא עמהם עמינראנטין, לכן דימו לחלל את
השבת ולשלוח אנשים ציונה, אולי יוכלו להשיב אחור את
הפקודה, בחשבם כי תלוי בזה פ״נ ומותר לחלל את השבת,
אכן בהתבוננם היטב נוכחו לדעת כי אין נחוץ לחלל את השבת.
בליל מו״ש עזבו את העיר הרב המאוה״ג ר׳ זלמן בהרב
הצדיק ר׳ נחוס זצ״ל. והרבני היקר ר' בנימין בינוש סאלאנט
בן הגאון הרב ר׳ שמואל סאלאנט נ״י אשר נמצא שמה לרגל
מסחרו בפרי עץ הדר, ובין לילה באו ציונה, כרגע התאספנ
חכמי ורבני הספרדים והאשכנזים, וישלחו לקרוא את אחינו
האדון י׳ קריגער מליץ הפחה, אולי יוכל הושיע. ותהי עצתו
להעריך מכתב בקשה לפחת עירנו לחוס על אלה שכבר באו,
והבטח הבטיח כי יעלה בידם, כי הפקודה היתה רק לבלי הניח
את העמיגראנטין להתמהמה רק ימים אחדים. אכן לא לעצור
בם מבלי לרדת על החוף, ויעשו חכמי ורבני העדה כדבריוהפחד אשר פחדו אחינו יושבי יפו בא בא, ביום הראשון
באה אניה אוסטרית נושאת עמיגראנטין, רבים מאחינו, ופקיד
העיר עצר בעדם מרדת העירה, הטעלעגראף הודיע הדבר ציונה
ואחרי כי קוינו לתשובת הפחה, מהרו חכמי ורבני העדה לענות
להם לאמר „חבו, תשועת ה׳ קרובה״. ובאמת נעתר הפחה
לבקשת הרבנים ויודיע לפקיד העיר ביפו, כי לא יעצור הפעם
בהנוסעים מרדת העירה, אכן הה! העביר המועד כי רגעים
אחדים טרם הגיעה הפקודה עזבה האניה את העיר ותלך לדרכה,
ועד כה לא נודע אנה מצאו הגודדים מנוח. ביום השני שבוע
זה הודיע אחינו י' קריגער להרב הגאון ר׳ שמואל סאלאנטי
הי״ו, כי פוקד הפחה שנית כי יעצור בעד הבאים אף מרדת
על החוף, תקותי תאמצני, הגיד י׳ קריגער, כי יעברו ימים
אחדים עדי יודיע זאת הפחה לפקיד עיר יפו, ומזה יעמוד ריוח
והצלה להבאים באניה הרוסית ביום השלישי לחוף יפו
הנסיבה לפקודות האלה היא ביאת האדון אליפהאנט
קאנסטאנטינאפאלה, ובלקחו דברים עם שרי תוגרמא המביטים
בעין חושדת על הבריטים, וידמו כי לוטה בזה מטרה פאליטיקית,
לכן באתנו הצרה הזאת.בהתימי מכתבי הגיעני מכתב מיפו, המבשר, כי האניה
הרוסית הביאה חמשים משפחות מאחינו ופקיד העיר לא עצר
בעדם מרדת העירה בפעם הזאת
אחרי הדברים האלה אך למותר לי לבקש מאחינו כי לא
והינו לעלות אל הר ה׳, כי הלא יראו כי בנפשם הוא, יואל ה׳
לרחם פליטת עמו, כעתירת אחיהם חובבי אדמת הקודש, ובתוכם
גם אני
יעקב גאלדמאןעולם הפוךמה רב מספר התהפוכות הצוררות אשה אל אחותה
והצרורות יחד בחיק המאה הי״ט אשר אנו חיים בה, ומה עצמו
ראשיהן! הן אם נשא עין על מפלאות מפעלי בני הדור במעשה
הצדקה והחסד, על בתי מקלט לעניים, לשכות חשאין, קופות
של צדקה, ובתי תעלה לחולים וחלושים, אשר יקימו בני העמים
המשכילים חדשים לבקרים. ויתחרו לתקן בהם סדרים נכונים
ותקונים נפלאים ולהביאם עד גרם השלימות; אם נשים לבנו
לראות את עמל החכמים להטיב את הסדרים בשערי המשפט,
לשים את העקוב למישור למען ילין בהם צדק, ויגיעם לתקן
סדרי בתי האסורים, לבל ישבו הפושעים אל עקרבים ולא יאבדו
בענים, אך להעלותם מטיט היון ולהדריכם בדרך צדקה; אם
נתור אחרי מעשי יחידי סגולה ומועצות שרי הממלכות המבקשים
דרכים להיטיב את מצב הפועלים העניים, להרים קרן החינוך,
ולהגדיל ולהאדיר את חרשת המעשה; אם נערוך זה לעומת זה
את מצב האכרים והפועלים העניים בראשית המאה הנוכחית
למצבם בעת הזאת - כי עתה עלינו להודות, שמצעדי ענק
צעדו בני הדור הזה למעלה למשכיל, ואהבת רעים היא הבריח
התיכון המבריח מן הקצה אל הקצה, את כל מעשי בני האדםושיחם ושיגם תחת השמש בעת הזאת.
ולא רק בעולם המעשה אך גם בעולם האצילות הננו רואים
את רוח האדם העולה למעלה בימים האלה, והדעה הנעלה אשר
בהררי היהדות יסודתה: „אב אחד לכולנו, אל אחד בראנו״
כמעט אין עליה חולק בין כל החכמים ללשונותם לגויהם. הן
אמנם רבות מחשבות בלב החכמים על אדות הדרכים הנכונים
להטבת המצב החמרי הכללי ולמעט את העוני והמחסור, ונלאו
למצוא דרך אחת אשר תתן לכולם נחת ומרגוע, אולם בזה כל
הדעות שוות, שהשאלה הזאת היא שאלה נכבדה הדורשת
בחזקה פתרון נכבד — והנה אחרי כל הדברים והאמת האלה
נכונים אנחנו לתת כבוד וגודל לדור דעה זה. אולם אם נסב
עינינו מן המראה הזה לראות מדות אחדים מהעמים וארחות
חייהם בעניני המדינה, והתאבקות המפלגות השונות, אז נראה כי
הרגש האנושי כלה כעשן וילך, נתעוותו הדינים ונתקלקלו המעשים
ואין נוח בעולם! אחת עשרה שנה חלפו מימי משובת בעליהקאממונע ופרעותיהם בפאריז, והנה עתה עוד הפעם תראינה
עינינו מראה מוראה ונגאלה, חורבן עיר התהלה, אשר ידי כל
המצאות המדעים החדשים היו בה להוריד עוזה ולהשחיתה!
בפאריז בסוף חדש מאיי בשנת 1871 היתה עתה אלכסנדריא
השרופה והשוממה. בימי הקאממונע בפאריז היה מרגלא בפיהם
של יודעי העתים, פתגמו של מאקיאוועללי: „שלא כההשכלה
העתיקה ההשכלה החדשה, ההשכלה העתיקה היתה למהפכה
ולשממה ע״י פראים מחוצה לה, אך החדשה צפויה לאבדון
באשמת ידי חמס של מהרסיה ומחריביה מבית״. הפתנם הזהנתאמת בעת הזאת ביתר שאת על ידי האנגליים בני עמו של
מאקקיאוועלי מאת קורא הדורות מראש היתה זאת, נפלאת
היא בעינינו אשר חורבן אלכסנדריא המצרית והיונית בידי
פראי הערביים, וחורבן אלכסנדריא הערביית בידי האנגליים
הנאורים. הקנאי הפרא ומורד האור „אמאר" ואוהב שלום ולוחם
מלחמת החופש „גלאדסטאן" עולים בקנה אחד ומשתמשים
בערבוביא במעשי שערוריות, אכן לא בעלי דמיון אנחנו, ולא
נבקש מאת אנשי מלחמה שיעשו מלחמה בחמלה וחנינה
ובפרט האנגלים כבר הורו בעליל בימי כיבוש שבטי האינדים
ושריפת בירת ממלכת שבט אשאנטיס, שהם עשוים לבלי חת
ובלא מוסר כליות ילחמו באויביהם עד רדתם; אולם בחורבן
אלכסנדריא יראה לנו היצר הרע של כליון והשחתה כעכברא
רשיעא שאין לו הנאה כלל. אילו התנפלו האנגלים על העיר
בחודש ימים לפני כן, אחרי ההרג והאבדן הראשון, כי עתה
יכולנו למצוא טעם למעשיהם, שלא יכלו למשול ברוחם כי נגעה
עד לבם דעת בני עמם — אך עתה בא החורבן הנורא לאחר
זמן, שריפת העיר עוללה אבדן נפשות רבות ואבדן רכוש גדול
וכביר, אבל לא נדעה את קרן ערבי פחה, ונהפוך הוא
משובת ההמון גדלה למעלה ראש, עד אשר אין בכח הפרוע
העומד בראשם לנהלם במתג ורסן, ומי יודע אם לא על
אלקאהירא גם כן תעבר כוס.החורבן הזה הוא קלסתר פניו של הדור החי וחיתמה של
העת, בעוד אשר מעבר מזה עסוקים בני האדם בבנין בתי
מקלט לאומללים ולזקנים ובתי תעלה לחולים, הנה מאידך גיסא
עסוקים הם בהמצאת מכונות וכלי מפץ, מלאכי האבדון וצבאות
הכליון. כלי תותח כבירים וגדולים, טארפעדא״ס, אשר כח
בהם לנתוץ ולנפץ אפיקי נחושה ומצוקי ברזל באניות כדורים
ממולאים דינאמיט — הם התל שכל דמיונות וכל עבודת אנשי
מדות (אינזיניערע) וחכמי ההרכבה וההפרדה (כעמיקער) פונים
אליו, תאות הכליון צררה בכנפיה, לא רק אנשים יחידים אן
גם מפלגות שלימות ומאות אלפים אנשים, הפעניער והניהי-
ליסטים לא יחבלו עוד תחבולות לבלע ולאבד נפש אחת, אך
יסבו את לבם למצוא תחבולה להרוס ארמנות ורחובות ערים
ומסלות ברזל. למראה שריפת היכל הטוללעריען והיכל המי-
ניסטעריום, למראה חורבן אלכסנדריא ומטר הכדורים, יתלהב
הדמיון ויתרגל אל כל המעשים הזרים והתועבות המתמיחות.
הסופרים יתארו והציירים יציירום בשרד והציורים הולכים
ומתרחבים בין העם, להרגין את לבו ולשפוך אל קרבו רוח
עועים! קורות הימים האחרונים מן שנת 1848 שהם שרשרתשל מלחמות תנופה נוראות, הן מרגילות גם את הנפש היפה
אל שמע השערוריות והמוראים הגדולים, אל שמע רציחות
ותבערות, וגם הטובים והישרים שבקרבנו אשר הרגש האנושי
מפעם בקרבם, אשר דמוע תדמע עינם למראה צרת רעיהם
הקרובים להם גם הם לא יתפעלו ולא יתרגשו עוד לשמע
הריגות ותועבות כלליות. ימי מוראים גדולים הימים האלה
מלחמות אשר לא שערום קארל הי״ב, פרידריך או נאפאלעאן,
מתחוללות בלי הפוגות רצח מלך אשר כמוהו לא היה עוד
מיום הוסד תבל, הרעיש עולם בימינו, ועתה נראה לעינינו
חורבן עיר מלאה תשואות; וכל המקרים האלה כמעט לא ירעישו
את לבנו, והננו מסיחים את דעתנו מהם אחרי אשר נתפעל עד
ארגיעה, זרם החיים שוטף בעוזו וישכיח מלב את זכר המקרים,
ובעוד אשר לפי סופרי דברי הימים לא נלאו בני ליססאבאן
אחרי הרעש הגדול בימי הבינים, לספר את תלאותיהם בלי
הפוגות במשך עשרים שנה, הנה אנחנו עוברים בהיסח הדעת
על המקרים הנעשים בימינו, וחשק נעלם ישאר בלבנו לשמוע
ע״ד מקרים חדשים מרגיזים ומפחידים
.קרירות הרוח הזאת של בני הדור בנוגע לשמע בלהות
ופחדים נוראים, צופנת בקרבה סכנה גדולה לההשכלה החדשה
של המאה הי״ט, כל פה וכל לשון מלאים עבודה לקרוא תגר
נגד השערוריות, אבל מה שעשוי עשוי, ואין חולה על העתיד
למנוע בעד מקרים כאלה לבלי יתפרצו יותר, תאות הניצוח,
פרעות מלחמה במערכות דיפלאמאטיא או במערכה בשדה, ודין
„כל דאלים גבר״, לקחו את המשרה מיד חוקי המוסר והשכל ויושר
ההגיון. הרעיון הנעלה „ואהבת לרעך כמוך" מתרחק יותר ויותר
אל עולם האצילות הזדון הנורא ומשובת הבדברים הגמורים
והבדברים במקצת, משתמשים בכל ההמצאות החדשות להגיע
אל השלימות במעשה האבדון והכליון. השיטה החדשה שבאה
לעולם בזה״ז. שיטת הלאומיות הוסיפה עוד את המבוכה והאנ-דרלמוסיא, והולידה שנאה וקנאה בין הלאומים, ואם כך הוא
כעמי אייראפא החוסים בצל ההשכלה, עאבו״כ שהרוח הזה
יתעורר בכל תקפו בעמי אזיא ואפריקא, אשר עמי אייראפא
באים עליהם כעת בדרך אבותיהם נושאי הצלב. ענן כבד שוכן
על פני העמים והמדינות, אך נקוה נא כי מתוך הערפל יבקיע
אור חדש, ואחרי עמל ונדודים יגיע המין האנושי אל המטרה
הנעלה אשר חזו לו נביאי יה.
נ״סמכתבלידידי הרב החכם וכו׳ מו״ה יצ״ה נ״י
הגיעני מכתבך בדבר השבת הראב"ד המובא בהוספה להצפירה בגליון
העבר אשר ע"פ השערת רבים וקלא דלא פסיק מאז, נכנסה ההשגה הזאת
בדברי הרמב"ם בפנים בטעות המדפיסים, הענין הזה, אינו כדאי להרבות
דברים עוד ולדון עליו יותר, ואך את אשר עם לבבי לא אכחד ממך הפעם,
כי לפי דעתי גדלה מאד אשמת המדפיסים הראשונים בכלל, במה שהדפיסו
השגות הראב"ד בפנים בגוף הרמב"ם בין הלכותיו, ואינו דומה הגהות
מיימוניות, אשר הכניסוס בראשונה בפנים בדפוס גראדין כמו פרושים ובאורים,
ואח״כ חזרו והדפיסוהו למטה, בשולי הגליון בדפוס אמשטרדם, אל השגות
הראב"ד העומד עליו בפנים, לשענו ברוח קנאה ודברים קשים המקילים מאד
בכבוד הרמב"ם, עד כי הרבה פעמים ישלול ממנו גם תואר הכבוד רב
או מחבר, רק יקראנו בשם המוני „האיש הזה״?, וכנודע רוב השגותיו
יתחילו בדברי כעס ובזיון לומר „זה אינו כלום״. „מה שכתב הכל הבל״. „לא
נהיר ולא סביר״. „והוא בעיני כמתעתע״ וכדומה הרבה, ובכלל לא יחתבנו
רק כמאסף דברים. ויאמר "המאסף הזה אסף דברים שאינם בעולם (הל'
מאכלות אסורות פ״ב)" „ומי שיש לו לב יבין ולא יטעה באסיפותיו (הל׳ אישות
פי״ט)" ועוד ועוד, — והנה כל נושאי כלי הרמב"ם והחונים על דגלו
מסביב, כבר הוכיחו צדקת הרמב״ם נגדו, וכל אחד מהם מעתיק בדבריו
השגת הראב"ד כלשונו ממקור ספרו, בכדי להשיב עליו, וא״כ מה צורך היה
עוד להמדפיסים להעתיק שנית השגות הראב"ד ולהדפיסם בפנים בגוף הרמב"ם
ובבלי דעת הכניסו גם השנות הרבה שלא במקומן, כנודע?
לו עמד הרמב״ם חי עמנו היום וראה את כל עשו המדפיסים בספרו,
הלא היו נתבעין לפניו בדין, מה לכם ולספרי כי הכנסתם במחיצתי משטין
ומערער לקנתר אותי בדעותיו וסברותיו, אשר בהיותי בחיים הייתי משיב לווהוכחתי משוגתו על פניו, ואתם אם בעיניכם ישרו השגותיו, הלא הוא
בידכם לקבעו בדפוס בלעדי, אבל לא להשיג את גבולי בספרי, ולבלבל את
דברי בדברי משיג אשר לא כמחשבותי מחשבותיו, הן לא לכם המשפט להכריע
נגדי ולשלול ממני זכות המחבר על ספרו. - ובאמת יתחמץ לבבנו בקרבנו
לראות, איך הרהיבו המדפיסים ההם את לבבם להטיל גורל על גאון ישראל
כהרמב"ם ז"ל, אשר ספרו הגדול כבר נתקבל ליסוד ועמוד ההוראה בכל
גולת ישראל, „ואור תורתו הופיע על כל הארצות מסוף ארץ תימן עד סוף
ארץ הצבי וסוריא וארץ שנער (שו״ת ר״ב אשכנזי)", „ועשו תקנה בארץ אלגיער
שלא לדון משום פסקן אלא על פיו (שו״ת רשב"ש)". „ואף אם יקשה לנו על
דבריו מתוך שטת התלמוד המפורסם אצלינו, ראוי והגון לנו לחלות המסרון
במעוט הקפתנו והשגתנו, וחייבים אנו לקבל דבריו מבלי שנהרהר אחריו
(תשובת הרלב"ח), — ולמרות כל הדברים האלה לא מנעו המדפיסים הראשונים
מלתת טעם לפגם בספר הרמב"ם ע״י ערבובי השגות בפנים, בדברים עזים
וקשים המשפילים את כבודו.
כמשפט הזה חרצו המדפיסים הראשונים על ספרו של מרן הב״י בש״ע,כי בבוא אחריו הרמ״א בהגהותיו, לא נתנו לו מדור בפני עצמו כראוי
רק הכניסוהו בפנים בין השיטות, כאלו בא לבטל דברי הב״י תוך כדי
דבורו, לבל יחליטו להורות ממנו הלכה למעשה. ומי איפוא נתן תוקף ועוז
להמדפיסים להיות כמכריעים בין שני גדולי ההוראה האלה ולתת יתרון האחרון
על הראשון ליכנס בדבריו ולבלבלו, מבלי להניח לכל אחד מקומו בפני עצמו
בכדי אשר תלמידיהם ותלמידי תלמידיהם ילכו כל אחד בשם רבו להורות
ולדון על פיו, ובעלי ההוראה יבחרו להם כרצונם לפי ראות עיניהם, אבל
מה נדבר עוד ממעשי המדפיסים בספרי הראשונים. בראותנו את כל אשר
עותו וקלקלו לנו בהדפסת התלמוד בראשונה, כי לקחו מכל הבא בידם והכניסו
בנסחאות הש״ס, קום קרא נא את אשר הראה לנו הרב בעל דקדוקי
סופרים במאמרו על הדפסת התלמוד, הוצאה שניה (מינכען תרל״ז)
וחצלינה אזניך משמוע מן התקונים הרבים שהכניסו בש"ס תחת הנסחאות
הישנות, וכמעשה המדפיסים הראשונים כן מעשה האחרונים, אף כי יתהללו
בשער על רוב הגהותיהם ותיקוניהם נגד הראשונים, ורבו כמו רבו היום
הוספות ההגהות הבאורים והפירושים שנדפסו אצל הש"ס והפוסקים. הנה
בכולם לא תראה תקונים והערות נכוחות, אשר חדשו בספריהם המבקרים
הנאמנים מחכמי הזמן, אף כי דבריהם שקולים ומוכרעים יותר מדברי איזה
רבנים מפלפלים, והרבה יש לי לדבר עמך בענין הזה, אבל ידעת כי
כלנו נתונים בידי המדפיסים, והעוסקים במלאכת הקודש באמונה, לא יקבלו
האמת ממי שאמרו שלא כרצונם - ועוד חזון למועד
ידידך חז״סהשתמשו מאז המון העם בבקבוקים של רקועי פחים המלאים
מים רותחים להתחמם מהן על זמן קצר לעת הצורך כנודע,
וכן ע״י צינורות של ברזל היוצאים מן מכונת הקיטור דרך בתי
הפאבריקען היו מסיקים בהם את הבתים ההם, בכדי להפיץ
בתוכם חום למדי ע״י מים הרותחים העוברים דרך הצינורות האלה,
אפס כי החום היוצא מן המים החמים הוא רק מעט, ולא יעמו
בחומו רק לכל היותר שתי שעות לערך, ואז נצטרך לחדשו
שנית כידוע. עתה הנה נתחדשו כלים נפלאים כאלה אשר מלבד
כי יוציאו חום יותר חזק הרבה מהחום של מים רותחים, עוד
יחזיקו בקרבם את החום ההוא משך זמן עד כדי 18 שעות!
באופן שבכלים כאלו אנו יכולים להשתמש ממש, כמו תנורי הסקה
המטלטלים ממקום למקום באץ עצים ואש! התחבולה הזאת
המציאו בראשונה זה שנה שני אינזעניערים בפאריז, ולקחולהם ע״ז זכות פריוויליגאס מהממשלה, לחמם בכלים ההם את
עגלות הנוסעים על מסילות הברזל בימות החורף. יסוד הכלי
הזה ותכונתו כפי מה שהמציאוהו אז בראשונה הוא פשוט מאוד,
בתוך מים שנתחממו רק כדי 59 מעלות ממדרגות החום של
צאלזיוס, יערבו בתוכם מין מלח הנקרא עטיג-זויערעס-נאטראן,
עד אשר ימס כולו, ובמי התערובות הזה ימלאו כלי של רקועי
פחים ויסגירוהו היטב, ואח״כ יכניסו כל הכלי כמו שהוא סגור
לתוך יורה של רותחין, או אם הוא גדול ביותר, יביאוהו בתנור
חם שהוסק ונתחמם היטב, ואז כאשר יוציאוהו יתחמם הכלי
מעצמו עוד יותר, עד כדי ד׳ פעמים מן חום המים הראשונים,
והחום החזק הזה יחזיק בקרבו עד כדי 10 שעות לערך, ע
אשר יתחיל המלח שבתוכו להתעבה ולהתקשה על תכונה
מלחיית ואז יפסיק חומו, וכאשר ירצו לחדשו שנית יכניסוהו עוד
הפעם לתוך יורה של רותחין כמקודם, רק ימתינו להשהות שם
עד אשר יחם המלח שבתוכו באין צורך עוד למלאכה אחרת
כי המים המלוחים שבו אינם מקבלים שנוי, וע״כ ישתמשו בו
כמו בכלי נכון וקיים, העומד ומתוקן תמיד לחמם בהם את העגלות
הנוסעים בכל יום.
ואולם זה מקרוב הביא חכם אחד אשכנזי את הכלי הנ״ל
לשלימות יותר מעולה מן הראשון, גם הוא יערב את המלח הנ״ל
בתוך המים, אך יוסיף עליו עוד מלח הנקרא אינטער - שוועפעליג
זויערעם נאטראן. ופעולת התערובות הזה הוא כי ימס בנקל
יותר בתוך המים, והחום אשר יחזיק בקרבו ימשך עד לערך
18 שעות ליום, כמות הכלי הוא גדול בערכו, החכם הנ״ל לקח
לו ג״כ זכות פריוויליגיום באשכנז על הכלים האלה, כי בהם
יוכלו להשתמש בתשמישי הבית כמו בתנורים קטנים המטלטלים
ממקום למקום, והם יותר נוחים וקלים מן ההסקה ע״י כח הקיטור
העלול להתפוצץ ולהביא לידי סכנה, והם נמכרים ונעשים בעיר
דרעזדען אצל הממציא ה׳ עבערשטיין.(גייר וכתב שאין האור שולט בהם) חכם אחד בבערלין
המציא זה מקרב מין נייר יפה לכתוב עליו בדיו או בסיקרא,
שכאשר יבוא באש לוהט לא ישרף עוד, והכתב ישאר רשום עליו
כמו שהיה, הנייר הזה נעשה מן „אסבעט" (מין חומר אבני
הנמשך לפתילים דקים) מעורב מעט בערך 5 פראצענט עם
חומר נייר פשוט הנעשה מן עצים טהונים ברחיים, וימרחו אותו
עם מלח באראקס מהול במים תוך המכונה הנודעה אשר בו
ועשו הנייר כהלכתו, ונייר כזה לא ישרפהו גם אש לוהט, אפס
בכדי להכין לו גם דיו אשר לא יעלה כליל באש, יקח 5 חלקים
מן המתכות פלאטין חלאריד, 15 חלקים שמן לאווענדעל, 15
חלקים תשחורת חינעזי מעורב במים עם מעט גוממי. ודיו
הנעשה מתערובת כזה, כאשר ישרף באש יאבד כל חלקי
התערובת, ורק הפלאטין חלאריד ישוב להזדקק (רעדוצירט) וישאר
ברשימה נכרת על הכתב.
(כח מעופף) בשער המצבה בעיר מינכין עמדה מכונה
אחת אשר עשתה מלאכה ועבודה רבה, וכח המגיע אותה בא
דרך חוט טעלעגראפי מעיר אוגוסטבורג הרחוקה משם תשעה
פרסאות! החוט הוליך את הכח הנולד שמה והוציאו פה אל
הפועל בכל תקפו וגבורתו.חדשות שונות(אופנים של נייר) רבים הם הנוסעים כיום על מסילת
הברזל יושבים ספונים בתוך העגלות על המצעות, ולא ידענו
אם גם אחד מן האלף ימצא את לבבו להאמין אם נגיד לו, כי
האופנים המתגלגלים תחתיו ומסיעים את כל הכבודה הרבה
הזאת, הם של נייר! — ולא לבד שאין בזה שום חשש סכנה,
רק אדרבה הם עשויים בכונה בכדי להרחיק הסכנה אשר הגיע
עד היום ע״י אופנים של ברזל, סיבת הענין הוא זה, האופנים
כפי מה שנהגו מאז לעשותם כולם מברזל היו מתבקעים
לפעמים ביום הקור בחורף, ומביאים אסון גדול לכל המסע
בנודע, והרבה השתדלו בעלי הטעכניק להמציא איזה תחבולה
נאותה להשמר מסיבה טבעית כזאת. בראשונה תקנו לעשות
האופנים כולם של עץ עב, ורק על שפתו סביב יסוב גלגל של
ברזל, כמו בעגלות הפשוטות במרכבות סוסים, רק באופן אחר
שיהיה אטום ומלא כולו בלי שום חלל. אבל הנסיון הראה
לדעת, כי לעומת זה בימי הקיץ יתייבשו העצים יותר מדאי
והאופנים של ברזל אשר מסביב ירופפו מעליהם, עד כי
באחרונה מצאו כי הנייר העב (פאפיר מאשעע). הוא חומר
היותר טוב ונכון לזה, בהיותו בלתי משתנה לא בימות החמה
ולא בימות החורף בקור חזק, וכבר הנהיגו אופנים כאלו ברוב
מסלות הברזל באשכנז, ובאמעריקא כבר השתמשו בהם עוד
משנת 1876
א-
.
(כלי הסקה חדש) נודע הוא בטבע שכל גוף עב או נוזל
כאשר יחממוהו היטב הוא קולט בקרבו חום הרבה, וכאשר ישוב
להתקרר הוא חוזר ופולט את כל חומו שבלע לחוץ, ולכןאל המאספים והמחלקים ספרי הרמב״ם דפוס ארגעלבראנד
וגאלדמאן בווארשא
הנני להודיע להמאספים מן הרמב״ם הנדפס על ידי הח״מ, כי כעת יחולק
גם הכרך האחד עשר, ובעוד ג׳ שבועות יחולק הכרך השנים עשר, ואחריו השלשה
עשר והארבעה עשר שבו יושלם כל הרמב״ם, ובכרך הארבעה עשר ימצא גם פירוש
הרדב״ז מכ"י אשר לא נדפס מעולם.
 מרדכי קאלינבערג
М. Калинбергъ Варшава, Палевкя № 23.
No. 23. ווארשא נאלעווקי
M. Halinberg Warschau, Nalewki No 23.No. 19 בית מסחר הספרים של ה״ר יהושע גרשון מונק נ״י בווארשא נאלעווקי
מודיע גלוי לכל סוחרי וקוני ספרים שהמשניות עם הרבה פרושים, והוספות יקרות
מהם פירוש „הון עשיר" מבעהמ"ח „משנת חסידים״, ופירוש מגיד משנה מהה״צ
„המגיד מקאזעניץ", אשר יצא עליהם מורעה עם בחינות מיום א׳ כ״א אדר העבר
יצאו עתה כל הששה סדרים לאור על נייר מאשין ברוב פאר ויופי וטוב, ויוכל כל
אחד להשיג בין זאצין שלמים וגם על פרענומעראנטין מחדש, ועל נייר רעגאל מדפיסים
עתה הסדר מועד ונשים כן הש״ס המפואר והמפורסם לטוב עפ״י התבל בשם הש״ס
ברלין נגמר כל הש״ס בשלימות, ומהאלפסין מדפיסים עתה החלק העשירי הוא
האחרון מהאלפס, ובעוד ימים אחדים יהיה נגמר, ויוכל כל קונה להשיג שסי״ן עם
אלפסי"ן שלמים וגם על פרענומעראנטין, ולהקונה למכירה ינתן רבאט כנהוג.אל סוחרי אתרוגים
אזכיר מסחר האתרונים ליודעי ומכירי אנשי בריתי מקדם ואקרא לכל החפצים
לבוא עמי בברית מחדש לקנות בעדם בשכר קאמיסיאן קצוב כל מיני אתרונים קארפירער
יוניווער מאראקער וארץ ישראל, וכן לולבים והדסים, כי בא מועד אסיפת הקאמיסיות,
ועל משמרתי אעמודה למלאות בעז״ה רצון איש ואיש כנודע מסחרי זה בשער בת רבים
זה שנים רבות, והחפץ כי יפנה אלי כפי האדעססע דלמטה
נפתלי משכיל לאית
Патталю Маскиленсоцу Въ губ. г. Минскъ.לבעלי בריתנו במסחר אתרונים ולולבים. הננו מודיעים כי שולח במלאכותנו
בשנה ההיא ישר לטריעסט ציר אמונים, בקי בטיב הסחורה, כל פרי למינהו, ונבון
דבר האברך המופלג מו״ה נפתלי הירץ פינעס, לדעת ולתור שמה בעדנו פרי עץ הדר
באמת, וכפות תמרים כולם יפה ומום אין בם, כל איש אשר יאבה לעשות עמנו
חוזה במסחר אגולניע ולאחדים, יפנה אלינו פה ביאליסטאק וישבע רצון, כאשר ישיג
רק סחורה ראיעלע לא מזויפת; ביאליסטאק ר"ח מנ״א שנת ואיש יביא בפריי לפ"ק.
יצחק יאנאווסקי - אליעזר ברוך דארמאן
Herrn erz Pies, Triest. Aite Börse אדרעססע לטריעסטהנני מודיע לכל בעלי משאי ומתני מכבר. ולכל החפץ לכנום עמי במסחר
האתרונים מחדש, כי הנני נוסע לטריעסט גם בשנה זו לקנות אתרונים קארפירער
בשרים מובחרים ומהודרים עד מאד. גם לולבים והדסים ירוקים יפים ומהודרים, הכל
יש אצלי למכור במקח הזול, הן תיבות שלמות, הן לאחדים. בית החנות שלי מהאתרונים
הוא ברחוב נאלעווקע בחצר גלאס N. 17 בבית מסחר היין של ר׳ איטשע מרגליות
אשר בחצר הנ״ל. ואני סמוך לבי ובטוח, כי כל יודעי שמי אלי יפנו לקנות
בידעם כי יש על מי לבטוח, ואקוה כי לא יבושו מסברם. שמעון לעווי מווארשא.
Пинонъ Левй въ Варшавъ анкая N. 29 אדרעססע שלי
או על האדרעססע של ה׳ מרגליות הנ"ל.אחרי השריפה האיומה אשר עשתה שמות בעירנו קאוונא, ואשר הסבה פרעות
גם במסחר הקורצוואארען שלנו ביום הרעש, שבנו עתה ת״ל לשוב לכונן אותי כבראשונה
במקום אשר היו שם אהלנו בתחלה שם יהיה גם עתה, בבית ה׳ קאפלאן ברחוב
ווילענסקי, ונשחר את פני מאהבינו כי יאבו לכבדנו בפקודותיהם, ונכונים אנחנו למלא ות
חפצם ולהשביעם רצון. נ. ה. אלטפעלד עט ל. רוטעווסקי קאוונא דען 1 יוני 1882זה כארבע שנים אשר עזבני בעלי עם שתי בנותי ובן אחר בלי משען לחם
בעיר בעליצא הסמוכה לעיר לידא פלך ווילנא, שמו אברהם ב״ר צבי טור, שנותיו
לערך שלשים, קומתו ממוצעת, עיניו מעט שקועות, פניו עגולים, שערותיו כהות
ותחת עינו הימנית כמין חתך שנתרפא. עד כה מצאת את ידי להתפרנס, ועתה
כלתה פרנסתי ולא אוכל לכלכל את בני הקטנים, ע״כ הנני מפיל את תחינתי לפני
כל איש אשר שמע או ידע מבעלי הנ״ל כי ימהר להודיע להרב דלידא או לאיזה מכ״ע
עברי ע״פ האדרעסע שלמטה, אני האשה הנעצבת שפרה ב״ר ליב מערשינסקי
מבעליצא.
Г. Линка Tуръ, въ М. Вѣлица Вильн. губ.הודעה
ווער פארגאער אתרונים, לולבים, הדסים,
אין פיינער שיינער וואארע גוט אונד
בילליג בעציהען ווילל, ווענדע זיך אן דיא
בעקאננטע אונד סאלידע פירמא.
G. Singer in ׳Triest.ציריך, איזראעל. קנאבען⸗אינסטיטוט
גימנאזיום, טעכניקום האנדעלס - אונד
מוזיק⸗שולע מאטוריטעטס פריפונג פֿור
אוניפערזיטעט פאליטעכניקום, דיא
אנשטאלט ליעגט אם זעע, אם פֿוסע דער
אלפען, פרייז יאהרליך 1.500 פראנקס.
נעהערעס ד׳ פראספעקטע
רעקטאר לאנדאוי ראבב. פרעד׳, דער
אידישען געמיינדע.נכונים אנחנו לקבל קאמיסיאן מכל החפץ
להשיג ע״י אתרונים מכל הסארטין, וגם
לולבים והדסים ירוקים כפי מחירם בטרייעסט
ובתוספת קאמיסיאן 124 קאפ׳ מכל אתרוג"
10 מכל לולב. 50 מכל פעקיל הדסים
והננו נכונים לשלוח סחורה טובה לכל
דורש גם ע״י נאכנאהמע בשלחו אלינו
אויפנאבע 50 קאפ׳ לכל אתרוג 25 לכל
לולב. 1 רו״כ לכל פעקיל הדסים. ונקוה
להפיק רצון לכל הדורשים לעשות מסחר
עמנו
האחים אהרן ואברהם בירגער בעיר מינסק
אדרעססע
Арошу Виргеру, въ г. г. Минскъ.
Aron Burger, in Gouw. Minsk
(Russland.יצא לאור ספר „נייע פראקטישע מעטהאדע
דער ענגלישע שפראכע" ללמוד בזמן קצר
בלא שום עזרת מורה: לכתוב, לקרא ולדבר
צחות בשפת ענגליש. מחירה 50 קאפ׳ עם
פארטא, ולמו״ס הקונים מאה בפעם אחת
ינוכה ראבאט הגון. להשיגה ע״י האדרעסע
овсело Привальскому въ Клевъ.
.А. Цукерману въ Варшаву אויש אצלי למכור חצי שטיקע ליינוואנד,
וגם וועב זירארדאווע 33 אמות ארכם
ממקחים שונים ובזול. גם מפות לשלחן
No. 11 ולאליכער, נאליווקעס
בחצר הירש באראווסקי.שאלות ותשובות
לה׳ אברהם אדלער קבלנו למחרתו, לה׳ קאנטאכ
גם אנחנו ידענו אבל אין לו ענין אצלנו, לה׳ שלמה
לא
פ״ש בקיש׳ שלחנו לו כרצונו, להסופרים
קבלנו דבריהם מצד סבה חצונית הידועה, להמבקשים
להחליף להם האדרעסע לא נוכל אם לא נדע
האדרעסע הישנה שלהם.S. Sionimski in Warschau.
Dzika No 25a.