א
ברוסיא ופולין.
ל השולח במוקדם לשנה 5 רו״כ. 
ל לחצי שנה
2.75 רו״כ.
 לרבע שנה. 1.50 רו״כ. 
ביתר הארצות 20 פראנק. 
באמעריקא 5 דאללאר.
AN
א
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳.
EXMל
מכתב עתי משמיע חדשות
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים. צפת. לאנדאן. פינסק. הצופה
לבית ישראל. מאת נ"ס. חדשות שונות. הודעות.
שאלות ותשובות.דברי הימיםלעומת השמועות הנוראות והאיומות הבאות חדשות
לבקרים מערים שונות בצרפת, אשר שם גמלה מזמת רשע
לפועל כפים, ובעלי הפרעות המבקשים לעקור את הכל מתהלכים
בקומה זקופה בראשי הומיות; לנגד השמועות האלה ימוך ערך
בל שאר המקרים הנכבדים אשר נקרו ויאתיו במרחבי עולם
המדיני והיו כלא היו, לא יביטו ולא יתבוננו אליהם צופי
העתים, יען עיניהם נטויות לארץ צרפת, המקום אשר שם היה
חזון נפרץ וענין רב לענות בו לכל יודעי דבר מדינה, והתל
אשר הכל פנו אליו לפני שתים עשרה שנה, בעוד עמדו הצרפתים
לנס עמים על גבעת מרום ההצלחה ועל פסגת הגדולה והגבורה,
וינטלו וינשאו על זרועותיהם את אייראפא כולה כאשר ישא
האומן את היונק. הן אמנם התגלגלו הצרפתים תחת שואהונהפך עליהם האופן, ולא ככחם אז כן כחם עתה, כי היום
הם שוקטים במכונם וקופאים על שמריהם, וכל מעונם רק
להתענג על משמני ארץ ולצבור הון עתק, אך רחוק מלבם
ברחוק מזרח ממערב, החפץ להיות לצנה וסוחרה לההשכלה
והחופש. ולמאור הגדול להאיר נתיב בהליכות המדינות. גם
הממשלה השוררת כעת בארץ היא הוזה שוכבת בחיק העצלות,
בשפלות ידים תעשה מעשיה ובכבדות תתנהג, עד כי אין קול
אין קשב לה באייראפא, ואין דבריה נשמעים יותר מצפצוף
הממשלות הקטנות העומדות בסתר המדריגה — אבל בכל זאת
גדולים חקרי לב לעניני צרפת כעת, והמקרים אשר התחוללו
שם בימים האלה, לא תכיל אותם ארץ צרפת לבדה, כי קצר
המצע מהשתרע והמסכה צרה כהתכנס בה מקרים כבירים
ונמרצים כאלה, אך על כל הארצות פרוסה מצודתם, ומלוא כל
אייראפא תוקף פעולתם, וכל הממשלות והעמים בלב מלא פחדהם רואים בעבים אשר כסו את שמי צרפת, ואף כי כבר נוכחו
כל באי עולם לדעת, כי רב כח צרפת לשאת ולסבול עמל
ותלאה, ושאר רוח לה ויתר הכשר דעת צפון בקרבה להתרומם
מאשפות ולשוב מאפילה לאורה, ולא אחת ושתים ראינו כי
עמד טעמה בה גם בהמר ארצה, וגם אחרי אשר הביאה עליה
אשכנז את תער השכירה ותקרע בחזקת היד שתי נפות ממיטב
ארצה, ותהי להפך אחרי כל אלה, כי אשכנז המנצחת נעדרה
במצבה הפנימי, וצרפת המנוצחת נהדרה בעשרה. אולם לא לעולם
חסן ויש חק וגבול להיכולת. — והנה רבים מיודעי העתים יחזו
הזות קשה לצרפת לאמר: עד הגבול הזה הגיעו הצרפתים, כעת
באה צרפת עד משבר, ושואה נוראה נשקפת אל פניה, שואה
אשר ראשיתה שגיא ונורא ואחריתה חתום בחותם צר בחיק
העתיד, ונעלם מעיני כל יודעי בינה לעתים
הקיפה הזעקה כל רחבי צרפת, מן פיקארדיא קצה צפון
עד פראוואנס קצה דרום, פגעים מבהילים יתרוצצו כברקים
וכהר פרצים אשר יקיא מקרבו זרם גפרית ואש מתלקחת,וגאות עשן יתאבכו על פניו טרם יוציא את כל קרביו וטרם
יפרצו ממנו נחלי בליעל המתגעשים על קובעת מעמקים, כן
הפרעות האלה וכן המוראים הגדולים לפני המהפכה העתידה
לבוא. בראשית הפרעות עוד האמינו רבים כי עד ארגיעה
עבור זעם, ורק מקרים הם ולא יותר. אולם היום אין איש
אשר יכחיש, כי התועבות והשערוריות אשר הרגיזו את הארץ
הם מעשי ידי הסאציאליסטים והניהיליסטים, אשר כרתו ברית
ויתקשרו מכל אפסי ארץ, והמעשים האלה הם רק כמבוא
ופרוזדור למהפכה נוראה, אשר בלהות הקאממונע הפאריזית
משנת 1871 כמעשי ילדות תחשבנה נגדה; גם זאת יראה כל
מבין דבר לאשורו, כי הממשלה הרעפובליקאנית נבוכה ואובדת
עצות במצב הנורא הזה, כי לא תבין ולא תוכל להתגבר
ולהתעודד נגד המקרים ולצאת במערכה נגד בעלי הפרעות
ובכל פעם אשר תצא נגדם, סוף דבר — כי הנצחון עומד
לימינם, והיא תתרפס לפניהם ותפנה להם דרך, הן כזאת
ראינו בעליל, כי במשפט בעלי הפרעות „ממאנטסא לע-מין
אשר הוגש לפני שופטים מושבעים, רגזו וחלו השופטים מפנ
קול עלה נדף אשר שלחו אליהם בני חברת הנאשמים, ולא⸗
עמדו ביום הדין, והממשלה גם היא לא רצתה לערוב להםערובת חייהם ושלומם, ולהבטיחם כי לא יאונה להם רע, וכן
נצחו ההוללים את השופטים, והמשפט נשמט והוגש לשופטים
במקום אחר, ומי יודע אם במקום החדש ירהיבו השופטים עז
בנפשם לדבר בשער את הפוחזים ולמוד פעולתם אל חיקם.
הננו רואים כי בפאריז, ליאן, ובכל הערים הגדולות בצרפת,
פשטו כילק מגלות עפות מגלות מגוללות בדמים. מעוררות
למרידה ומזעזעות לרצח, ומסיתות לשית קציר להרעפובליק,
בדברים כדרבנות ובפתגמים נמאסים אשר לא נשמעו כמוהם
גם מפי מוראט ושאר הרובים השכולים מימי המרידה הגדולהוהנשגבה — גם מכה״ע המופקרים הסירו את מסוה הבושה
מעל פניהם, לא יעשו להם חגורות וגם בעלה תאנה לא יכסו
מערומיהם, והם חוצבים בהמון ומטיפים לרצח ולבערה — ובני
האספסוף שלחו רסן מעל פניהם, מתאספים קבל עם וחורצים
משפט מות על נשיא המיניסטעריום, ויקראו האח לשמע דברי
איש המקבל על עצמו להמית את גרעווי ראש הרעפובליק. כל
מראות נגעים אלה עוד לא העירו את הממשלה מן התרדמה,
אך פחד ומבוכה העירו בקרבה, לכן לא תתאמץ ולא תחשוף
את זרוע עוזה לכבות את הזיקים והניצוצות טרם תעלה מהם
לבת אש, רק תארוב ותצור ציד בעלי הפרעות; והלא נודע כי
„המשפט קורי עכביש, זבובים גדולים ינצלו בהם והקטנים עד
מותה יוקשו״. ורפיון רוח הממשלה ושפלות ידיה ישימו קטורה
באף ההמון, וירבו לצקת שמן על אש תאותם ומשובתם
במצב כזה יחשב להוללות ורעות רוח הדבר אשר בו תצטדקממשלת צרפת במכ״ע העומדים בסודה, כי אהבת החופש היא
תמריצנה להתנהל לאטה, ולטמון בצלחתה את היד החזקה
דבר כזה יתכן לאמר בעת שלום, אך לא בעת אשר סכנה גדולה
עתידה לבוא, לא מתוך „חופש העריצות" הרחוק מצרפת, אך
מתוך „עריצות החופש" אשר אין מגפה נוראה ממנה. במהומה
כזאת אשר בתקפה נסחפה גם הממשלה, יוכל רק העם בעצמו
לעמוד בפרץ ולבער את הרע מקרבו, אך אוי ואבוי לצרפת
כי גם העם נלכד במוקשי ריב ומדון. בני המפלגה אשר תעודת
מלך צרורה אתם ומסורת הבורבאנים חתומה בם, הם תומכים
בסתר את ידי בעלי הפרעות וכורים שוחה להרעפובליק, ולפי
תומם יחשבו הפתאים ההם כי על משואות הרעפובליק יקימו
כסא מלכות, ולא ידעו כי הם בקש יהיו לפני סערת המרידה
וגם להם יחצב קבר בתוך קברות כל המשטרים והסדרים
בהליכות הממשלה, אשר שררו עד היום, ואשר הפריצים
יסערו להפיצם
זה לעומת זה עשה הזמן באשכנז, שם דכאה הממשלה
עוד הפעם תחת רגליה את אוהבי החופש, ובתחבולות עשתה
מלחמת הבחירות נגדם ותוכל להם, מכה״ע האשכנזים הוציאו
במספר צבא כל פקידי הממשלה אשר נבחרו בפעם הזאת לשבת
בסוד המחוקקים, והמספר הזה עולה עד חמשים. הנה חמשיםגבורים אלה יעמדו בל״ס לימין ביסמארק, יסובבוהו ויבוננוהו
וינענעו ראשם לכל דבריו, כי לפי דברי הקיסר ווילהעלם אשר
ערך לפני הנבחרים בשנה שעברה, הרשות והבחירה העצמית
מסולקת מאת הפקידים, ועליהם להיות נכנעים ונרצעים למצות
פי הממשלה. אך מלבד הפקידים האלה. שתי המפלגות
היותר גדולות, הם הקאנסערוואטיווים המחזיקים בכנף בגדי
ביסמארק, והקאטולים המחוכמים הנכונים גם הם לעמוד לימינו
אך לא בחנם, רק במחיר זכיות יקרות לטובת הכנסיה הקא-
טולית, אשר הם יגביהו למעלה ויעמיקו שאלה ממנו, שתו
דרכים סלולות לפני ביסמארק להגיע אל מטרתו לקנות לב רוב
הנבחרים, הדרך האחת היא להשתוחה לפני הקאטולים ולתת
להם את שאלתם. לבעבור יתחברו הם בשכר זה עם הקאנסער-
וואטיווים להיות לחומה בצורה להממשלה נגד אוהבי החופש
והדרך השניה היא לכרות ברית עם אנשי מפלגת „נאציאנאל-
ליבעראלים״, אשר בהם נשאר רק קב אחד ליבעראליזמוס
(אהבת החופש) ותשעה קבים עבדות וטמטום הלב וקלות
דעת -. והנה טוב לו לביסמארק להחזיק במעוז הנאציאנאל-
ליבעראלים משים ידו אל הקאטולים המרבים לבקש במחיר
השלום, לכן יצא מכה״ע „נארדד׳ אללג׳ צט״ג׳ כלי השרת
של ביסמארק, במאמרים נמלצים להמתיק את דין הנאציאנאל
ליבעראלים ולהפך בזכותם, (תחת אשר זה מקרוב שפך עליהםבוז וקלון), וקורא אליהם: שובו שובו בנים שובבים, ומבטיח
להם ש״י עולמות, למען יבואו לחסות בצל הממשלה נגד שאר
„בנים כחשים" הנועזים לעמוד נגדה. ערום ביסמארק ויתחכם
למשש ולבדוק את דפק המפלגה הזו, ואם יראה כי אין לו תקוה
ממנה, אז ישוב מכ״ע „נארדד׳ אללג׳ צט״ג" לשפוך בוז על
הנאציאנאל-ליבעראלים, ולקשור כתרים להקאטולים ולפארסבעניני מצרים מודיעים מכה״ע רבים, כי הצליח בידי שתי
הממשלות אנגליא וצרפת להעשות אגודה אחת ולהתאים את
חפציהם, ולכן שלחה ממשלת אנגליא מצרימה, את ה׳ דיפפערין,
הוא צירה היושב בחצר תוגרמא, ותמלא את ידו לתקן סדרים
חדשים ונכונים ולגדור כל פרצות הארץ. הלארד דיפפערין
הוא האחד בין גדולי האנגלים אשר יבין את מצב ארץ מצרים
לאשורו. גם ידע כל מסתרי ממשלת תוגרמא ולכן ידו רב לו
לעשות במצרים חדשות ונצורות.פקודת שר המלחמה הנוגעת אל היהודים רופאי הצבא,
והמעמדת גבול למספרם רק בערך 5 למאה לפי המספר הכללי
של כל הרופאים, על הפקודה הזאת שוקדת הממשלה ומדקדקת
כחוט השערה לשמרה בפועל. בגליל עירנו ווארשא נפגעו מן
הסדר החדש הזה כמה רופאים יהודים מצוינים ונשואי פנים
ולפני אחד מהם איש המכהן בעבודתו זאת זה שלש עשרה שנה,
הציעו הפקידים הממונים עליו, להעתיק את מושבו לעיר
קראסנאיארסק, ולפני רעהו הציעו ללכת לאי סאחאלין, ארץ
גזירה להפושעים (גאוויני No. 304). מכה״ע „עכא" מוסיף לאמר
שמספר הרופאים היהודים אשר נפטרו כעת ממשמרתם עולה
לחמש עשרה, ורובם קבלו הצעה מאת הממשלה ללכת לכהן
בפקודתם בהמקומות: סיביר טורקעסטאן, ובסאהאלין (שם
)No. 247
הוואסחאד מודיע (והובא גם במכ״ע עכא הנ״ל) כי רביםמן היהודים רופאי הצבא לא חכו עד אשר יקבלו חופשה
ממשמרתם, ובעצמם הושיטו כתב בקשה אל הממשלה להתפטר
מפקודתם. אחד הרופאים היהודים ערך מכתב אל הממשלה ובו
הודיע את טעמיו אשר בעבורם הוא מוכרח לסגת אחור מפקודתו,
ואלה הם ראשי דבריו: פקודת שר המלחמה ע״ד היהודים
רופאי הצבא העמידה אותו ואת כל חבריו במצב מטורף ומבולבל
ביחוס אל הממשלה וביחוס אל העם. הפקודה הזאת נתנה
לחרפה ולדראון כת אנשים אשר עד היום היו אהובים וחביבים
ורצוים בעיני כל העם מאין פוצה פה ומצפצף נגדם, ועתה
גלה כבודם וישח גאונם, כי כולם כאחד יצאו חייבים ונאשמים
בדין, עד אשר מן הנמנע הוא להם לעמוד עוד על משמרתם,
אחרי אשר נכתם עונם ונחרת אות קין על מצחם וכו' וכו׳
קנצי למלים, הרופא ההוא בקש מאת הממשלה לפטרו ממשמרתו
והממשלה הפיקה חפצו, עכ״ל מכ״ע הנ״לבמכה״ע אשר להממשלה .pas. Ber נדפסה פקודה
מאת ראשי המטות (גלאווני שטאב) ע״ד אופני חלוקת העתידים
לכנוס לצבא בשנה הזאת, ושם נמצא מפורש חוק נפרד אשר
על כלל היהודים יצא, להבדיל ביניהם ובין העם, לאמר:
הצעירים היהודים אשר יקובלו לצבא, לא יסופחו אל חיל הרובים
בכלי תותח מעל חומות המבצרים, כן גם לא יסופחו אל חיל
אניות מלחמה, ולא בשומרי הגבול מפני מכס ומפני מגפה
ולא בחיל המאסף (רעזערווע), ולא בחיל המצב בערים, כל אלה
החונים על מקום אחד קבוע מבלי נסוע ממקום למקום
)No. 42 מכה״ע הרוססים מודיעים (הובא גם באיזראעליטא
כי על השאלה אשר שלח הסענאט אל שר הפנים, אם חוקיבתקפם או לא? (יען כמה יהודים הגישו קובלנא על זה אל הסענאט,
והסענאט לא מצא און להורות היתר ולכן פנה בשאלתו אל שר
הפנים), והנה כעת באה תשובה ברורה על השאלה הנכבדה
הזאת, לאמר: אסור ליהודים באיסור מוחלט לפרוץ גדר זה אשר
גדר בעדם הגראף איגנאטיעוו, וכל חוקיו שרירים וקיימים
מעיר פ״ב מודיעים למכה״ע מאסקאווסקא וויעדאמאסטי
כי הועד העוסק בחקירת שאלת היהודים עוד לא משך את ידומן העבודה הכבדה והממושכה הזאת, אך עוד כאז כן עתה
הוא מעמיק חקר בענינים אלה. אולם לא במהרה יבוא אל
מטרתו, והפתרון האחרון לא יצא מאתו לפני עבור שנתים
מים לכל הפחות.
למכ״ע „הפעטערסבורג׳ קראיי" מודיעים ממחוזות זאמוט
כי קציר התבואה בשנה הזאת נתן שמחה בלב כל השרים
והאצילים, האכרים והיוגבים רק דבר אחד הוא אשר יהפוך
שמחתם לתוגה, הלא היא שאלת היהודים המשרכת דרכיה
בצעדי שבלול; כי לא ידעו היהודים את עתידותיהם, ואין
אתם מגיד מראשית אחרית משפטם לשבט או לחסד, לכן הם
נמנעים מעשות עסקים חדשים, ועל כן נרגש עד מאד חוסר
הכסף, ומאפס כסף לא תועיל גם מתת הטבע אשר פזר נתנהבשנה הזאת ביד נדיבה, כי הכסף הוא רוח החיה באופני
מסחר התבואה, ומאפס היסוד הנכבד והכביר הזה, כל המסחר
בשפל ישב, אין מוכר ואין קונה, עכ״ל מכ״ע הנ״ל (הובא גם
בכל מכה״ע היו״ל בעירנו), והנה כעין זה באה הודעה גם ממחוז
פיעטרקאב אשר בארצנו פולין, הסופרים משם למכה״ע הפולא-
נים מר יתאוננו על הקפאון אשר העמיד כמו גד את תנועת
מסחר התבואה, ויעולל רעה גדולה להאצילים ולהאכרים —
והם לא יבינו מבטן מי יצא הקרח, כי גם בארצנו כנודע
התעוררה עוד הפעם השאלה ע״ד זכות היהודים לקנין נכסים,
וחילוק הדעות בין שני בתי דינים עוד לא זו ממקומו, וגם
הנאטארים חלוקים בדעותיהם. מר כי אתריה ומר כי אתריה
לכן השיבו גם את היהודים את ימינם אחור מעסקי בטחוןוהיפאטעקען, אשר הם יסודות מסחר תבואה כנודע.
מעיר פערם מודיעים כי יהודי אחד „האסקעל" חפץ ליסד
שם בית הלואה חדש, ויהי כאשר נודע הדבר אל ראשי הקהלה
ויערכו נגד זה מחאה בדברים, וטעמם ונימוקם היו עמם, כי
למראה השנאה הנוראה והסכנה המרחפת על ראש כל היהודים
נחוץ להזהר מכל עסקים המוכשרים להגדיל את השנאה ולתת
ענין לכותבי פלסתר לענות בו. אולם המחאה בפה לא הועילה,
והאיש האסקעל לא שם לבו לטובת הכלל, ע״כ נאלצו ראשי
העדה לבקש מאת שר העיר לסגור את הבית הזה, ושר העיר
נרצה לבקשתם.
בעיר פ״ב משך עליו את עיני כל קוראי מכה״ע, אחרית
הריב בין עורך מכ״ע „נאוואיע וורעמיא" פעדאראוו (המו״ל הוא
סובארין) ובין הפראפעססאר סטאסיוליעוויטש אשר הוציא לאוראת מכ״ע „פאריאדאק". הריב הזה בא עד קצו בשערי המשפט,
סטאסיוליעוויטש האשים את פעדאראוו ויתנהו למוציא דבה ולנרגן
מכזב, ויגלה את זממיו השפלים, אשר שלח בו לשון אפעה
כפעם בפעם ויתן את „הפאריאדאק" למכ״ע היו״ל בהוצאות עשירי
יהודים, בשפלות נכליו תהום רבה ובדקירות עטו הטבולה ברעל
העלה על עמודיו יום יום שקרים חדשים להבזות את „הפאריא-
דאק" בעיני הרוססים ולשים את המו״ל סטאסיוליעוויטש לשמצה,
ואף כי נזהר היה הנבל ההוא בלשונו, וכל עקיצותיו היו עקיצות
עקרב נעלמות, ולא נקל היה הדבר להעורך-דין המפואר ספא-
סאוויטש, להפיץ אור על מחשבי הנאוואיע וורעמיא, בכל זאת
עלתה בידו לברר את אשמו של הצורר והנרגן, והשופטים חרצו
משפט פעדאראוו לשבת במאסר שני חדשים, לשמחת לב כל
אנשי אמת מקנאי קנאת ה׳ סטאסיוליעוויטש.מכ״ע נייע פר׳ פרע׳ מודיע, כי בימים האלה היו כמה
סוחרי ספרים אנשים נכבדים מעיר פעסט באונגארן, בבית
איש הנודע ה׳ קאססוטה, אשר עמד בראש האונגארים בשנת
1848, ועתה שם משכנו בטורין באיטאליא. לקח לשונו ע״ד
היהודים, ויכה בשוט לשונו את הצוררים, ויהלל את כשרונות
היהודים ואת נועם מדותיהם ואהבתם לארץ מולדתם, ויספר
כמה מאורעות אשר מהם נוכח לדעת עד כמה נאמנים היהודים
לעמם ולמולדתם בלא לב ולב — אולם גם אחרי כל אלה הפרעות
הולכות ומתגברות. ההמון השובב יתכחש אל גדולי העם ופנות
הממשלה ורבי המדינה מאז, ויסתפח אל דגל אנשים ריקים
ופוחזים, זייפנים ורמאים שפלים, כשטעקקער, סימאני,
איסטאצצי, וכל המחבלים האשכנזים והאונגארים המזיקים שם
מרחוק ומקרוב.(יצא מוניטון בעולם). במכה״ע „פאסט הברליני" עלתה
תלונת פקידי מסלת הברזל על המנהג אשר נתפשט באשכנז
בימים האלה. לשאת מטבעות קטנות שטבעו צוררי היהודים
וכתוב עליהם: „אל תקנו אצל היהודים דבר״! או „זרו הלאה
את היהודים״! המטבעות האלה יד כל אדם עשוי למשמש בהם
בכל שעה, כי ידים עסקניות הן, וכבר המציאו בחו״ל מיני
שעשועים שונים לאחוז ביד, ועתה החזיקו בהמטבעות האלה,
וצורתם טובעים בחותם על ספרים ומכ״ע, וגם על ידיעות ומצעים
מעשי רקמה, עד היום לא השגיחה הממשלה כלל במעשי
ילדות אלה. אולם עתה החלו בעלי המטבעות להדביק את
חותמם גם בתוך עגלות מסלת הברזל ובמקומות שונים, ולכן
קמו עתה נגד זה פקידי מסלת הברזל לבער את המנהג האנטי-אחרון אחרון חביב — הלא היא הידיעה הנכבדה אשר
הביא הטעלעגראף אל מכ״ע „קוריער פאראנני" לאמר: קץ עלילת
הדם בטיססא-עססלאר בא בא, נתברר ונתלבן הדבר באין שום
ספק, כי כל היהודים אשר נטענו בעבור העלילה הזאת, הם
נקיים ותמימים, וכל העלילה היא בדויה מראשה ועד סופה,
האנשים אשר בדוה הם העלימו את הנערה, ראש דורשי
המשפט (אבערשטאאטסאנוואלט) צוה להניח את כל משפט
ההבל והשקר ולהוריד לטמיון את כל החקירות והדרישות, אשר
אין להם שום יסוד וסמך, אך אב בתי הדינים (יוסטיצמיניסטער)
אף כי גם הוא נוכח לדעת כי אין כל יסוד להעלילה, בכל זאת
לפי דעתו, נכון לנהל עוד את המשפט עד גמירא, ולעשות
עוד חקירות ודרישות כדת. למען יראה העם כי לא נשתקע
המשפט אך השופטים עשו את כל אשר להם עד אשר הוציאו
לאור את צדקת היהודים, אם יקום דבר הראשון או השני
לא נודע עוד, אך בעיקר הדבר, הצד השוה שביניהם, כי כל
העלילה היא שקר וכזב .(שערוריות באונגארן) עוד הפעם פרצו מבוכות בסביבור
פרעסבורג, ולפי הודעת מכה״ע, נגלתה הפעם יד הסאציאליס-
טים באמצע, משובת האספסוף אשר לקחו חלק בהפרעות
היתה גדולה ועזה עד מאד. במשך ההריסות השליכו גם כן
בדורים מפוצצים ויחריבו כמה בתים ויהרגו אשה הרה יהודית.
הממשלה שלחה אנשי צבא במספר רב לשכך את המהומהנאספו במספר מאתים איש, ובתוכם גם כהני הדת, מורי
בתי הספר ועורכי דין. ראשי המדברים שלחו חפשי לשון אפעה
נגד היהודים, ואחרי כן המתיקו סוד על אודות החלטות האסיפה
הדרעזדענית, ויחליטו לקיים ולקבל עליהם את ההחלטות וליסד
חברה של נוצרים לתכלית ולמטרה ההיא. כל הבא להיות חבר
יקבל ע״ע לבל יהיה לו שיח ושיג, מקח וממכר עם איש יהודי,
ולראש החברה נבחר ה׳ שאליי, אחד מנבחרי הפארלאמענט,
הנודע לצורר גדול גם להאשכנזים(אחב״י הקולוניסטים החדשים באה״ק), בתוך נוה שאנן
„מקוה ישראל" הנוסד ע״י המנוח נעטטער, אשר שם כונן גם
את בית הלימוד לכורמים ויוגבים, שם מצאו מתי מעט מצעירי
אחינו מנוח לכף רגלם, עמל ועבודה לידיהם ועדן לנפשם.
מספר הצעירים שמונה עשר איש, וביניהם שלש עלמות ושני
„חברי הועד", או „תרים את הארץ" ועליונים במדרגה. העלמות
עוסקות בעבודת הבית, וחברי הועד אינם עוסקים בפועל, כי
לא לכבוד הוא להם יגיע כפים, אך למען בלות את זמנם, הם
נושאים ונותנים עם הועד בקאנסטאנטינאפאל ומריצים אגרות
איש אל רעהו. אולם השאר כולם עובדים בתוך הקולוניא שליקבלו פראנק אחד ליום, ויביאו את הכסף אל הקופה הכללית
אשר ממנה הם נזונים ומתפרנסים, דעת לנבון נקל, כי אין
הקומץ הזה משביע את כל צרכיהם. אכן לא מן השכר הקטן
הזה הם חיים, אך מכספם אשר הביא איש איש אל האוצר, גם
קוו כי נעטטער יוסיף להם על שכר מצער זה, אך בין כה וכה
נאסף האיש רב פעלים ההוא אל עמיו, ותקותם נשארה מעל.
לפני חודש ימים בא שמה נעטטער לראות ולהתבונן מה טיבם
של הקולוניסטים החדשים, אם באמת מוכשרים הם לעבודהבשדה או לא, ואם ימצאו חן בעיניו ויבטח בהם. היתה לפניו
הצעת ראטהשילד ליסד למענם קולוניא חדשה, כי את אשר
יגיד נעטטער י: מין ראטהשילד כבדברי האורים. בימים
הראשונים אחרי בוא נעטטער למקוה ישראל יצא אל השדה
לראות עבודת הצעירים, ויאר פניו אליהם, ונראה הדבר כמו
קנו את לבו לאהבה אותם ולהטיב להם, ויצו לבנות בית גדול
וגם הקולוניסטים הצעירים לקחו חלק בעבודה בחומר ובלבנים
לכונן את המוסדות. אולם פתאום חלה נעטטער את חליו
אשר מת בו. לע״ע הצעירים עודם עובדים בכרמי מקוה ישראל
בשדותיה, ושכרם מספיק למצוא ממנו לחם צר ומים לחץ, גם
לא אבדה עוד תקותם, כי סוף כל סוף תשית חברת כי״ח את
לבה לחומלה עליהם — אולם כבר פרצו ביניהם מריבות ומדנים,
כל אחד משתוקק להתנשא לכל לראש, חברי הועד חפצים
לנהוג מנהג שררה ורבנות, והעובדים אשר לא ישתעו במשא
ומתן ובחליפות מכתבים יאמרו „אין לנו חפץ בכם, ומי שמכם
לשר ושופט עלינו״? הסכסוכים האלה הולכים ורבים, ומי יודע
אם לא תהפך הקערה על פיה ע״י „קמצא ובר קמצא״(אנשים עברים נצים), נפשנו תדלוף מתוגה לשמע
השערוריות אשר פרצו במחנה האומללים הנודדים, אשר זה
מקרוב נחו כפות רגליהם על אדמת אמעריקא. מחנה שש
מאות איש יחן על האי „אוארד" המשתרע בקרבת נויארק. זה
איזה חדשים תכלכלם החברה „תומכי הגולים". והאומללים
התלוננו זה כביר על המחיה והכלכלה הרעה והנמאסה, ועל
הליכות מנהליהם וארחות שומריהם, ביום השבת אחרי הסעודה
הראשונה, קם יהודי אחד וידבר עתק על החברה המספקת מזון
נתעב ונאלה, ויאחז בכף המונחת על השלחן וימחוץ בה ראש
המשרת. ביד פשעו זה נחרץ משפט היהודי לגרשו מן האי
הוא קבל ברצון את עוגשו, אך חביריו הקיפוהו ולא נתנוהו
לצאת, ויגערו בהמשגיח ויחרפוהו ויגרפוהו, ויפחד המשגיח
וישלח לקרוא שוטרים מן העיר. אולם רק שלשה שוטרים באו
בפקודת המשגיח, ויהי בראות המון הנודדים כי רק שלשה
שוטרים באו, וינסו דבר אל היהודי להוציאו בחזקה, וישתובבו
היהודים במשובתם ויתנפלו על השוטרים ועל המשגיח, אותו
חכו ויפצעו בפצעים אנושים, וחלונות ביתו פוצצו לרסיסיםוגם שני שוטרים נפצעו ואיזה אנשים מהם נפצעו גם כן
מחרבות השוטרים, רק אחרי אשר נשפך דם מזה ומזה
והמשובה הגיעה עד מרום קצה, אז חשו באו שמה עוד שוטרים
אחרים ויקימו את הסערה לדממה
(הקאטולים האדוקים נגד הצורר שטעקקער) בעיר
פראנקפורט בהתאסף אנשי מפלגת המרכז, הם הקאטולים
החרדים. לבחור להם אנשים לבית המחוקקים, הביע בחירם
ד״ר שטייגלי אמרים מעטים על אודות שאלת היהודים, ואלה
היו ראשי דבריו: שוא עמל בני בלי שם להטיל סער בתוכנוכמעשיהם אשר עשו בשאר מקומות, עיר מושבנו פראנקפורט
לא שדה ניר היא לזרוע על תלמיה זרע השנאה והקנאה, ולכן
לא יהבילו הצוררים לבלות לריק עתותיהם ויגיעם. שקר הוא
גם אשר יאמרו מכה״ע המדברים בשם אוהבי החופש, כי אנחנו
בעלי הכנסיה הקאטולית נאזרי זיקות השנאה, כל האומר כן אינו
אלא טועה, הן זה מקרוב נאספו פה הקאטולים, וראש האסיפה
נשא מדברותיו בקול דם ובאמרים ברורים, כי בעניני צדקה
חסד לא תעשה פראנקפורט פדות והבדל בין בעלי דת זו לבעלי
דת אחרת, אני הייתי (כן הגיד ד״ר שטייגלי) חבר להחברה
אשר הודיעה לעירנו את הנשים העדינות והנדיבות אשר יצאו
עם צבאותינו אל המערכה במלחמתנו עם צרפת, לחבוש את
את הפצעים ולתת תרופה להחולים, ובין הנשים ההן ראיתי גם
יהודיות לרוב, כי רוח נדיבה מתנוססת בלב עם ישראל, וזאת
נראה במלחמה ובשלום בכל עת ובכל מקום. הן אמנם לא נכחש
גם אנחנו בשאלת היהודים. ולא נעצום עינינו מראותה (?),
אך כל ישענו וכל חפצנו לפתור את השאלה הזאת בדרך אשר
עליה תהיה תפארתנו ותפארת הדת הנוצרית, ולא בנתיב
הגלוז אשר לא ידעו איש ישר. בלתי הפוחזים והריקים רופפעל
והענריצצי והדומים אליהם, אנחנו הקאטולים מתקוממים בכל
תוקף ועז נגד כל עריצות ורשע, ולכן קמנו גם נגד האנטיסע-מיטיזמוס. זה היה חותם דברי הד״ר שטיוגלי, ולשמע הדברים
האלה הריעו כל העם הנאספים, לאות כי דברי אמת ויושר אלה
ישרו בעיניהם, כן נראה כי הקאטולים התהפכו לאוהבינו,
והפראטעסטאנטים, נושאי דגל לוטהער ותקוניו אשר חשבום
בני הדור החולף למקור ישע ואושר והשכלה, הפראטעסטאנטים
האלה נצבים כצר נגד אזרחים שאננים עבור הבדל הדת! מי
יתן והיה זה לבב הקאטולים אלינו באמת ובתמים. בימים האלה
הכל צפוי מן הקאטולים בעלי המרכז, יען עתקו גם גברו חיל
בבית המחוקקים, ובהם תלויות שאלות גדולות רבות, אשר
בתוכן תחשב גם שאלת היהודים(אור וחשך משתמשים בערבוביא) מחזה זר ונפלא ראינו
על עמודי מכה״ע „טהיימס". הענק בין מכה״ע בתבל בכמותו
ובאיכותו. במדת גדלו ורחבו, ובערך מאמריו וטוב טעמו
בין ההודעות המכסות את הגליונות הראשונים קראנו שתי הודעות
תהפוכות הצוררות אשה אל אחותה, אשר רוח מסדר האותיות
קבצן לאחדים במקרה, מבלי שימו אל לבו מה גדול התהום
המפריד ביניהם ההודעה הראשונה היא מאת אגודת צוררי
היהודים אשר המתיקו סוד בעיר דרעזדען לפני כמה שבועות
כנודע, ושם גמרו אומר לחתור בכל עמל ויגיעה ולעשות את כל
אשר תמצא ידם, להשיב את היהודים עשר מעלות אחורניתבמשפטי המדינות, ויסדרו דברי רשע והוללות ההם פרקים
פרקים, וישלחום אל מכה״ע „הטהיימס" לתת להם מקום בתוך
חלק ההודעות, למען יפיצו מעינותיהם חוצה על פני ארץ רבה;
ההודעה הגדולה הזאת נדפסה על עמודי הטהיימס, יען אף
כי מתעב מכ״ע הזה את צוררי היהודים ואת כל מערכי לבם
ומעלות רוחם, אבל למורת רוחו אין לו הצדקה להשיב ריקם
פני דורשיו השולחים אליו הודעה, אף כי לא כמחשבותיהם
מחשבותיו, אך צחוק עשה המקרה בהביאו לפונדק אחת עם
ההודעה הצוררה, גם הודעה של הנוצרים חובבי אה״ק ושואפי
ישוב א״י. המעוררים בדברים נמלצים את כל אשר בשם נוצר
ואנגלי יכונה, לתמוך בימין עזרו את החברה העוסקת בענין זה.פתח דברי ההודעה הראשונה היא שנאה ועזות, כחש ודבה
קללות וגדופים, ופתח דברי ההודעה השניה — אמרי שפר
ונאומים לקוחים מכתבי הקדש, — אך הצד השוה שבהם הוא
דברי אויבינו ואוהבינו, כי אין מעמד לנו בארצות אייראפא,
הראשונים כחמורים יבערו יכסלו לדבר עלינו תועה, ולהעיב
על פנינו בערפלי ימי הבינים ובחשכת הקנאה והבערות —
האחרונים כמלאכים יגביהו עוף ברוח דמיון נעלה, וירפדו
וצועינו על אדמת קדש, יען גם לפי דעתם לא יכירנו פה
מקומנו, ואייראפא נלאה לשאת אותנו בתוכה. אכן נאמנו
דברי המשל הקדמוני: „כפשע בין הנעלה והנשגב ובין שחוק
והוללות".
זב.(קלקול הטעלעגראף ע״י עירוב) המכה״ע קיובלאנין המבקש
את העונות והחטאים של היהודים מספר בשם סופרו מעיר
קאנסטאנטין ישן, איך היהודים מצד אמונת דתם משחיתים את
הטעלעגראף אלה המה דבריו כפי מה שהעתיקם הרוסקי יעברי
(No. 40) וז״ל. „זה איזה ימים אשר ראש הפקידים על תחנות
הטעלעגראפים בקאנסטאנטין ישן, התפלא לראות פתאום כי
הטעלעגראף ההולך משם לפראסקוראב חדל מעשות פעולתו
ודעפעשען רבים נשארו תחת ידו מבלי יוכל לשלחם לדרכם
הנכון להם, ובכדי לחקור על סבת הדבר שלח אחד מהעומדים
תחת פקודתו לבקר ולחפש על כל הדרך, אם לא נפסק או
נתקלקל החוט המתוח באיזה מקום, כאשר כן יקרה לפעמים,
אבל האיש ההוא שב מדרכו בלי מצוא כל מאומה, והטעלעגראף
נשאר באין אונים כשהיה, ויצו הפקיד להשגיח היטב על חוט
הטעלעגראף העובר מעל בתי היהודים, ולנקות אותו מכל טנוף
והלאה התלוים בו, והנה הביטו ומצאו מגג בית יהודי אחד נמשך
חוט דק מאד קשור אל חוט הטעלעגראף! פה נוכחו לדעת כי
החוט הזה הוא אשר העביר את זרם העלעקטרי מחוט הטעלע-
גראפי להטותו מן דרכו הישר, ועתה נגלה לעיניהם מקור הסבה
אשר בעבורו חדל הטעלעגראף מעשות פעולתו, — ולאיזה תכלית
השחיתו היהודים את הטעלעגראף? הנה יאמר הסופר הנ״ל אצל
היהודים הוא כעת ימי החג (סוכות), ומותר להם לעשות כלמלאכה, אבל רק בבתיהם (:1), אך מה יספיק ליהודי מעון ביתו
הצר. לכן בכדי להיות בכל מקום כמו בביתו, המנהג בדת
היהודים לסבב את העיר או הרחוב שהם גרים שם, ע״י חוט
אחד, ובזה יחשוב היהודי את כל המקום ההוא היותו כמו תחת
גג ביתו (?!). וכן אמנם שמענו יאמר הסופר, כי זה מקרוב
בקשו שמה היהודים את האיספראווניק לתת להם רשות למתוח
חוט כזה. ולאשר מאיזה סבה לא נעתר לבקשתם ע״כ עשו
להם בסתר את אשר לא התירו להם בגלוי, ולאשר העושה
זאת לחפצם לא ידע כל מאומה מענין העלעקטריציטעט, ויותר
עוד מפעולות הטעלעגראף, ע״כ קשר את החוט שלו אל חוט
הטעלעגראף, וזאת היתה נסבה אשר מצד אמונה טפילה של
היהודים וחסרון ידיעתם, שבת הטעלעגראף ממלאכתו ופעולתו
משך שני ימים!, ובלי ספק היה בטל ממלאכתו עוד יותר,
לולא נתגלה מקור הקלקול ומקומו, אבל גם אחרי כן כאשר
הפקיד צוה את היהודי הגר שם קרוב למקום הקשר, כי יסיר את
החוט ההוא. גם אז לא אבה לשמוע בקולו, ויאמר שאין לו
זכות ומשפט להסיר דבר הנעשה בפקודת הקהל, בקרוב יבוא
הדבר אל החוקר דין עכ״ל.
וכל הספור הזה בא אחרי כן במכ״ע „גאווי וורעמיא" אשר
המו״ל מצא מקום לענות בו דברים הדרושים לחפצו, ולהוכיח
כי „הקהל" עודנו שולט בין היהודים בארצנו, וככחו אז כחו
עתה לשפוך רוחו על תהלוכותיהם ומזימותיהם. אנחנו לא נוכללהאמין כי תשובת היהודי אל הפקיד היה כפי המסופר שם
אבל גם כל עיקר המעשה הזה כפי הנראה, אין לו יסוד נאמן
כי כל המתקן עירוב אצלינו יודע שצריך לעשותו בצורת הפתח,
ולא יקשור החוט מן חוט הטעלעגראף עצמו אל גג ביתו רק
אל העמוד, ואינו מעביר את העלעקטריציטעט כלל ואיך
יאמר שבשביל זה נתעכב הטעלעגראף מפעולתו משך שני ימים,
והוא שקר גמור שאין לו רגלים. חפצנו מאד לדעת אמתת הדבר
מאנשים הקרובים אל מקום המעשה. מה שורש דבר אמת
היה בכל המעשה הזה.
(הלכות טריפות ביחוסם אל המדעים החדשים) גדול
חכמי העמים ואבירי המדע כבר נתנו כבוד וגודל לדת ישראל
אבל הם התחקו רק על חובות הלבבות, ולא על מצות עשה
ולא תעשה — המעשיות — ולא ידעו עד היום כי גם במקצוע
זה ימצאו אוצר כל חמדה, סופר אנגלי אחד יאמר: בכבדות
יתנהג האדם בדרכו אל השלימות, ועוד היום לא הגענו אל
המדריגה הנעלה אשר עמדה עליה תורת משה לפני שלשת
אלפים שנה, ובכל פעם אשר נקרא דברי התורה, נתעצב אל
לבנו על אשר לא נשים דבריה נר לרגלינו״. הננו רואים היוםכי בעיר האנגאווער נתקבלו מאת הנוצרים דיני שחיטה, וקרוב
הדבר, כי גם דיני בדיקת הריאה יתקבלו. הן גדולי חכמי
הרופאים כבר חקרו ודרשו על הדבר, מדוע מהלת הטובורקולאזען
(סירכות הריאה) אינה שולטת בין היהודים, וביניהם גם החכם
טינדאלל חוה את דעתו כי המחלה הזאת מתדבקת ע״י אכילת
בשר בהמה שיש לה סירכות בריאתה, ולכן היהודים הנזהרים
מאכילת בשר כזה אינם נלקים מן המחלה הנוראה הזאת. כ
קראנו בימים האלה במכה״ע „טהיימס״ מכתב מאת שר אנגליאחד הסופר ומונה כי מדי שנה בשנה 7,500 בהמות בעלי
סירכות נאכלות בלאנדאן מאת 375,000 איש, וכל האנשים
האלה הם בחזקת סכנה להדבק בהם מחלת סירכות הריאה,
ולכן יציע ה׳ הענקינס לדון על הענין הזה בהפארלאמענט ולתקן
שחיטה ובדיקה לפי דת משה וישראל. לפי זה יוכל להיות,
כי אם יצלח הדבר ביד היועץ החכם הזה, יהיו הלכות טריפות
מונחות לפני חברי הפארלאמענט האנגלי לדון עליהם
(איש יהודי נבחר מאת האשכנזים בפראנקפורט) לעתות
מבוכת הלבבות ובלבול הדעות אשר עלו באשכנז למעלה ראש
בצדק נתמה על החפץ, כי יושבי העיר פראנקפורט בחרו באיש
יהודי, וימלאו את ידיו לבוא למענם בסוד המחוקקים, האיש
הזה הוא ד״ר שטערן. איש אשר כרוב אהבתו לארץ מולדתו
כן רבה אהבתו לעם מחצבתו. בימים האלה בטרם תמו
הבחירות, נקהלו בפראנקפורט בעלי מפלגת האנטיסעמיטים,
ויתיעצו על אודות פרקי החלטות האסיפה הדרעזדענית, ויהי
כאשר נאספו אחרי כן בעלי מפלגת אוהבי החופש, והד״רשטערן דרש לפניהם מענינא דיומא, ע״ד השאלות העומדות על
הפרק בבית המחוקקים העתיד להפתח, וע״ד דרכו אשר בחר
ללכת בה בנוגע לכל השאלות ההן, אז קם אחד מתוך הקהל
האיש שטיינהייזער והוא ממיסדי כת האנטיסעמיטים בעיר ההיא,
ויבקש מאת הד״ר שטערן לחוות גם כן את דעתו ע״ד שאלת
היהודים, ויענהו הד״ר שטערן כי דעתו כבר נתבררה לכל בוחריו,
על פי הדברים אשר נשא לפניהם זה פעם ושתים, אך בכל
זאת אחרי אשר ישנו איש אחד בין קהל הנאספים אשר נפשו
אותה לשמוע דבר ברור ע״ד שאלת היהודים, לא ימנע את
בקשתו, ויאמר לו, כי שאלת היהודים המתעוררת בימים האלה,
היא כמו שאלת הקאטולים ושאלת הדעמאקראטים, אשר גם
על אדותם נשאלו שאלות, וגם הם נרדפו על צואר, ושרשהרעה הוא יען העם רובץ תחת משא העוני והמצוקה ותחת
עבודת הצבא, ואחרי אשר ההמון מתנודד ונפשו מרה,
מוכנות לחבל ולהשחית. לכן תתן להם הממשלה ענין לענוו
בו להריק את כעסם ואת הות לבם האנטיסעמיטים יחפצ
לשלול מאת היהודים את כל משפטיהם, אך נתבונן נא על
החפץ הזה בהשכל ודעת: הן בבחינת הדת והאמונה, אין
לנגוע בחופש בני ישראל, יען גם האנטיסעמיטים בעצמם
מודים כי לא הדת תכעיסם; בבחינת התולדה שאלת היהודים
מרחפת ברוח, כי אין לשנות את התולדה ואין להפוך בני שם
לבני יפת; ובבחינת שאלת משא ומתן, עוני ועושר. קנאת
מסחר וקנאת עניים, שאלה זו לא ביהודים לבדם היא נוגעת
רק בכל העם, ולמה ישאו היהודים פשע העם? כהנה וכהנה
דברים יקרים ונכבדים דבר האיש באסיפת העם, וכל השומעים
מחאו כף — אך עדת האנטיסעמיטים עשויה לבלי חת, וכצאתם
וידיהם על ראשם מאסיפת משכילים ונבוני עם, התבוללו בין
ההמון, ושם במחשכים ישנגו לכל איש נקלה ושובב את תורתהקנאות.
(מצב החינוך וההשכלה בין אחב״י באונגארן). במכה״ע
האנגלי „אטהענעאום" נדפסו זה מקרוב מאמרים נכבדים ע״ד
מנת חלק האונגארים בההשכלה הכללית, ע״ד בתי מדרשם
וגדולי חכמיהם וכשרונותיהם, ובין יתר הדברים, יכונן הסופר
החכם גם את עטו לתאר את מצב השכלת היהודים באונגארן,
וערך השכלתם אל השכלת עם הארץ. על יסודות חזקים ואיתנים,
על לוחות ציונים וצבא מספרים מדויקים, תמך הסופר את דעתו,
כי היהודים עומדים על במתי ההשכלה ועולים על האונגארים
במקצוע זה, סוף דברי המאמר הוא: מן שנת 1857 אשר
אז עלו יהודי אונגארן למעלת אזרחים, עד עתה, שפכו היהודים
את רוחם על ההשכלה ועל בתי החינוך והספרות באונגארן
באופן נפלא אשר ישתומם עליו כל יודע בינה לעתים. לנגד כל
הדברים והאמת האלה. מה שפלים הם מעשי הפראים אשר
ילחמו באגרוף נגד עם משכיל הכביר ברוחו והנותן מהודו על
כל הארץ.צפת, ב"ה יום א׳ כ״ה לירח האיתנים תרמ״ג לפ"ק.
לפי דברת פקידי עירנו, שולח למו צו ופקודה נמרצה
מעיר הבירה, לבלי תת לגולי רוסיא ורומעניען הצג רגלם על
אדמת פלשתינא (רק בביירוט הגמל חפשי) הדבר הזה
הסב רעה גדולה לכל אשר ינהרו לארצנו, זה כמשלשה שבועות.
אף כי במשך הימים ההם התגנבו ארחות רבות לבוא העירה
בי פרוצה היא אין חומה, אפס אלה אשר נודעו למקום המשפט
כי נוסעים המה, סבלו מפח נפש לא מעט, כי יצאו לקראתם
אנשי חיל ויעמדו להם לשטנה, ויאלצום להראות להם גליוני
מסעם, גם קראו למחלומות כי ישובו באשר באו, ואך אחרי
עמל רב, התרפסו והתרהבו ברצי כסף, ויניחום לבוא העירה,
ואולם האורחה האחרונה הבאה ביום ד׳ הו״ר, אשר היו במכסת
נפשות כחמשה ועשרים ילידי ליטא וילידי רומעניען, המה שתו
מצו קבעת כוס העמל ותלאה; כי החישו השוערים לנגדם,
והדפוס לאחור, כי יפנו עורף, ואחרי יגיעה רבה נאותו להכניסם
העירה, וכרחלים נאלמים לפני גוזזיהם הובלו אל בית הכלא
מקום האסורים, שמה ישבו הגברים ליל שמיני עצרת. בלעדיהנשים והטף כי לוקחו בידי ההמון. ממחרת קראו כל נכבדי
עירנו עצרה ויתיעצו על צפונותיהם ודבר שלחו לפקיד העיר,
אך לשוא שקדו להתחנן, ודבריהם השחיתו על אזנים אטומות,
כי אמר לשלחם כיום והמה ערבו בעדם, עד אשר לפנות ערב
התאספו המון אדם רב אל בית כלאם, ובתוך ההמולה התחפשו
במעטפות ויתבוללו ולא הכירום — ואיש על מקומו בא בשלום.
אי לזאת, עצתנו אמונה כי יחדלו מלשים לדרך פעמיהם, עדיעבור זעם, והארץ תשקוט ותרגיע מסכסוכי מצרים. כתרו נא
זעיר, כי אז כמלפנים תבואו לשכון כבוד בארצנו — העמיגראנ-
טים אשר ישנם פה אתנו יחלו לאט לכונן מושבותם כיד
כשרונם וחריצות כפיהם, יתן ה׳ וישגבו ישע, אף יחליפו כח
ויהיו לאות ולמופת בקרב ישראל. — משפחות אחדות התפרדו
מהם ויעזבו את חבל אדמתם, ואת הכסף אשר הותירו שריד
לקחו, ויתנו ראש וישובו היום אל ארצם. ככה נהפכו אנשים
ותכונותיהם, וככה משפט אגודת חברים מקשיבים בעת הזאת,
שר תחת כי נטל עלימו בחוב האחדות, לתמוך נפש ולאמץ
הלבבות במלים להקים כושל. הנה עוד יפילו לבב אחיהם
אנשי בריתם פה, גם יניאו את לב אחיהם בבואם שמה, אף
כי עוד לא החלו לעשות דבר — עתה נוכחנו לדעת, כי הדבר
אשר יעמוד למפגע ולצור מכשול במקהלות אחדות מלכת,
באורח מהלכם — אל המטרה אשר יציבו למו — הוא העדרהאחדות והקיבוץ ומפלגת הדעות והלבבות איש מרעהו, אשר
בכל עת תמיד יכאיבו כל חלקה טובה בכרם ישורון, ואף כי
בעת הנוכחית לרעיון חשקם משוש נפשם אשר רק על גל האחדות
שרשיו יסובכו — יואל אלוה ויהי נועמו עליהם, להכין לבבם זה
אל זה, ורוחו הוא יקבצם להשיבם אל נויהם
מיכאל שלום ווינקלערלאנדאן. ברב עם אודיע צדקת אחינו בני רוסיא ופולין
שעושים עם אחב״י הגודדים מארץ רוסיא, אשר
הגיעו עד פה, וגם פה לא מצאו מנוח לנפשם, כי לא יוכלו
למצוא מחויתם, ורבים מהם ירעבו ויצומו אף לא ביום ב׳ או
ה׳ לבדם כדרך תענית צדיקים וחסידים, אך חדשים לבקרים
יקבעו תענית עניים. לכן נכמרו רחמי אחב״י ויסדו חברה
חדשה, לתת להאומללים האלה מדי שבת בשבתו לאכול
לשבעה, למען לא ירעבו לכל הפחות ביום שבת קודש. מלבד
אשר לא יקפצו ידיהם בכל זמן ועדן לתת להם כסף בבתיהתפלה שקובצים ביניהם כל מה שביכלתם.
וביגיעה רבה ועצומה עמל על זה, הרב הדרשן המפורסם
ר׳ ישראל דיינאוו נ״י (אחיו של הרב הדרשן ר׳ צבי הירש
דיינאוו ז״ל). כי הרבה פעמים הטיף דרשותיו עבור הענין
הזה, עד שהוציא לאור את מחשבתו הטובה.
ברך ה׳ את החברה הנכבדה ואת מיסדה, ויהיה אך שלום
חיים יעקב פיינמאן
להם ולכל הנלוים עמם.פינסק. זה לא כביר נתיסדה בעירנו חברה „הכנסת אורחים״
בצוק העתים הללו אשר אנשים למכביר יתנורדו
מעיר לעיר למען מצוא חית נפשם, מה טוב ומה נעים לראות
חברות ישרות כאלה, יסודי החברה הזאת הם הנדבות אשר
התנדבו כל אחד מגרי עירנו לתת מדי חודש בחדשו סך קצוב,
ואיזה מבעה״ב התחייבו א״ע לתת גם סעודה ויותר על שלחנם
להאורחים. למטרה הזאת שכרה החברה בית יפה, וישימו
כתובו מטות ושלחנות ויעשו משטר וסדר נכון ויפקידו איש נאמן
ומשגיח על צרכי הבית. בעירנו קארלין למדו מעשי פינסק
ונתיסדה ג״כ חברה „גומלי חסדים״. החברה הזאת תקבץ כסף
מנדבות אנשיה, ואחר זמן מוגבל יתחילו לתת הלואות לאביוני
עמנו בלי נשך ותרבית, רק על משכנות חפצים. גם ישלחו
לערך שנים או שלשה רו״כ לחודש לבחורי החברה אשר יוטל
עליהם הגורל לעבוד בצבא, למען יהיה ביכלתם לאכול במשך
שני עבודתם אכילה כשרה וראויה. מעשי עירנו אלה אמרתי
להודיע בשערי הצפירה, למען יראו וכן יעשו גם בערים אחרות.
פנחס אנטאפאלסקי.הצופה לבית ישראלנחה שקטה ארץ אשכנז מסערת ריב ומדון, צירי הממשלה
הצליחו בתחבולותיהם, בסחרם ואתננם, להכות בסנוירים את העם,
ויכפרו את בית המחוקקים מבית ומחוץ בכפר, בשוחר-דברים
ובכסף נבחר (ר״ל כספו של הנבחר), וינגפו אוהבי החופש
במלחמת המפלגות, וביסמארק חבש את חמוריו להוליכם ברסן
מתעה אל אשר יהיה רוחו ללכת, וגם למפלגת האנטימעמיטים .
לסוסתי ברכבי ביסמארק, היתה אורה ושמחה וששון ויקר
וכטוב לבם בנצחונם התפרקו כעת את כלי נשקם והם חובק
את ידיהם וחוגנים את חג האסיף, גם בארצנו רוסיא ישליו
אויבינו ויחדלו הקולות והברר. המכוסה והמבוכה, צבא היחפים
לא יסולו עלינו ארחות אידם וראשי המסיתים יושבים במשמר
שני אריות יושבים בכלוב, כי אל פיכנא נלוה גם מו״ל „הנאוואיע
וורעמיא" בפ״ב, ובגיא החזיון הזה רוחם חובלה, והעוגש הקשה
היה כצנת שלג על מוחם הנלהב, לכן הרפו ממנו עד ארגיעה
כן גם ארץ אונגארן תרצה כעת את שבתותיה, כי נגה קרן-אורה
על מחשכי מפלגת צוררינו וינוסו הצללים, וכל העם רואה פנים
חדשות לבחיריו רצתה נפשו בם, ראש חברת האנטיסעמיטים
בפרעסבורג ה׳ סימאני ומו״ל מכ״ע ווינדיש מרעהו העמיקו שטים,
ויעשו מרמה בשטרי חוב אשר לא יעשה כמוהם גם הגרוע שבמלוי
ברבית היהודים, וגם שאר תועבות אנשי המפלגה נחשפו, עלכן דועכו כפשתה כבו הזיקים אשר בערו; רק בני האספסוף
מחבקי אשפתות עוד ילכו שובב בשרירות לבם, אך העם כולו
מתעב את הצוררים — על כן טרם יצאו צוררינו עוד הפעם
לקראת נשק, ברגעי מנוח אלה אשר הונה לנו מעט מעצבנו
ומרגזנו, נשימה נא לבנו לראות את מצבנו בין העמים, וסבות
המצב הזה ואחריתו, הנה רק חשך ואפלה מגודה, יגון וצרה,
תראינה עינינו בכל מקום אשר גפנה. השנאה תוסיף און ועצמה
מיום אל יום, ואם לא תעלה על גדותיה כשטף מים כבירים, אך
תחת זה תעמיק תחתור בכח כביר אחינו ברומעניען
עודם נאחזים במצודת חוקי און ועמל אשר יציצו ויפרחו בין
לילה, וגם חוקי החופש והצדק אשר לאחינו בארצות ההשכלה,
רק כבית עכביש מבטחם, ומי יודע אם לא תשאם סערת השנאה;
רק אחת היא הנחמה אשר תשובב את נפשנו הנהלאה, הנחמה
הזאת היא המראה אשר נראה, כי לא רק בקירות בית ישראל
פשה הנגע, לא רק בשלנו הסער הגדול, אך בין כל העמים
ובכל הארצות נראה נגעים ופגעים, אשר אם נספרם מחול ירבון.
כל איש ואיש הסכין לשמוע שמע מקרים נוראים חדשים לבקרים,
עד אשר לא יבינו כי אצבע העת המה, ולכן לא נקבצם לאחדים
להתבונן אליהם בחזות הכל ולפתוח במפתח הזה את בריחימצפוני העתיד, יום יום הננו שומעים שמועות מחרידות, הד
קול רעמים נוראים, והננו מקשיבים רב קשב במנוחה, כמו היר
הרעמים ההם רק קול עלה נדף או צלצל כנפים — אבל תועים
אנחנו, וזאת נראה אם נתבונן אל הבריח התיכון והנעלם המבריח
את כל המקרים ההם מן הקצה אל הקצה, אז נוכח לדעת כי
רוח זלעפות מתחולל בחיק אייראפא פנימה, וצירים וחבלים
את כל העמים. נראה נא אם לא כל ארץ וארץ באייראפא
דמיונה כהר פרצים? לפתח אשכנז חטאת הסאציאליזמוסרובץ, וגם אול הברזל ביסמארק נאחז בסבך בקרניו, וגם הוא
יחוג וינוע כשכור ויתברך בלבו כי הוא המנצח על מחלת הסא-
ציאליזמוס, אך באמת גם הוא נטה את שפרירו על שיטת לאססאל,
רק להגפה את עמו בנפת שוא — שם באשכנז כנחלים נטיו
וחד זרם הסאציאליזמוס עם האנטיסעמיטיזמוס, ושתי השיטות
האלה משיקות אשה אל אחותה, כי גם שתיהן הם ערי מקלט
לנוס שמה כל רוצח, וקרנות המזבח להחזיק בהם כל שורד, וגם
החותמת והפתילים והמטה אחדים הם לזו גם לזו. גם בארץאוסטריא אשר גוים רבים בבטנה והם מתרוצצים ומפרכסים בכר
גם שם השחין הזה פורח אבעבועות. גם שם חברו אל עמק
השרים שתי המפלגות, הסאציאליסטים והאנטיסעמיטים. בארץ
צרפת שלח הפתן את ראשו מן החור, וביצי צפעוני בקעו גם
באיטאליא ובשווייץ. באנגליא תשכל השאלה האירלאנדית וגם
בשוועדען ובנארוועגען פרצה השערוריה, בטריעסט ובבעלגראד
זממי רצח מלכים, בפאריז ובליאן יתפוצצו כדורי מות, אשוגפרית, בכל מקום אשר נפנה נראה, בגד בוגדים קשר ומרד
עברה וזעם, שוטטו בכל הארצות והגידו אם לא תראו על כל
מדרך כף רגל את האותות והמופתים, היד החזקה והמוראים
הגדולים האלה. ועתה מי פתי יסוד הנה לחשוב את כל המקרים
האלה לנפרדים ובודדים, ועין מי לא תחזה את הקשר האמיץ
אשר ביניהם?השטן הזה ירקד על פני חוץ ובראשי הומיות. גם יקנן
עמוק עמוק בקרב לבות בני הדור הזה, כשה אובד תעו בני
האדם בדעותיהם ובהשקפותיהם, ומהפכה גדולה נראה בעולם
הדמיון. עד היום צלצלו באזנינו הפעמונים אשר על שולי
המאה החולפת הם אשר נקראו בשמותם אהבת-האדם
(הומאניזמוס) אהבת החופש (ליבעראליזמוס) והסבלנות (טאלע-
ראנץ), בהם בטחו כל עמי תבל, וגם אנחנו, גוי קו קו ומבוסה,
אמרנו בצלם נחיה בגוים, צרפת הנוה והמעונגה השתובבהמשובה נצחת, משובת צדק ויושר. באחרית המאה החולפת,
חבלי יולדה היו לה ותחל ותזעק בחבליה ותלד את הליבערא-
ליזמוס, ובאמת הגדיל הפליא ילד שעשועים זה לעשות בעודו
בימי נעוריו. הוא חזק את בנין האנושי במסמרים חדשים,
הוא פתח חרצובות ויתיר אגודות מוטה, הוא ברא שמים
חדשים וארץ חדשה, אולם כבואו בימים סר טעמו ורוחו נבקה,
תחת חטה יצא חוח, ותחת ממשלת החופש יצאה ממשלת הכסף,
והקרום הדק אשר כסה את פצעי העם נקרע, נמקו החבורות
והפצעים היו למסוס נוסס, וכל השאלות התלולות והקשות
אשר התנגפו בהם רגלי המאה החולפת שבו ותקם אלומתם וגם
נצבה כיום הזה. חטאים רבים חטאו הליבעראלים באשכנז
השחיתו עלילה לדחות פעמי עני רגלי דלים, על כן לגדה היו
על החופש קראו „זה אלי ואנוהו". אבל רק לעצמם לקחוהו
ולא הותירו להעם מאומה, את הקאטולים הקימו לאויבים להם,
ולטובת העניים לא עשו מאומה, לכן תבוס נפש העניים גופת
דברי הליבעראלים ולא יאבו לנוע על העצים היבשים ההם, ולא
יבטחו גם בההולכים קדימה אשר קמו על מקום הליבעראליםכן נראה בכל הארצות כי שנת השמיטה ופישוט רגלים באה לשיטת
הליבערליזמוס, ובכלה יבוא אלי קבר מבלי אשר יספדו עליו, ועל מקום
הליבעראליזמוס קמו דעות חדשות, דעות אשר לא נתבררו ולא נתלבנו
עוד, והם עתה הפסל אשר יסגרו אליו רוב העמים, השיטה הלאומית,
השיטה הסאציאלית ממולחה בסמים חדשים אשר רקח ביסמארק,
ועוד שיטות כאלה משתמשות בערבוביא, סיר נפוח הננו רואים,
מבוכת הלבבות ומהפכת הדעות. מלחמת לאומים וסכסוכי
מפלגות, ובתוך המבול הזה של מקרים ושל דעות, לא הצליח
בודינו „להביא את תבתנו על ראש הר אררט", כי לא מחוץ
למחנה אנחנו, ובתוך מהומה כזאת לא ישב ברד בטח עין
יעקב הנה לא כמהפכה של סוף המאה החולפת המהפכה
הנוכחית, אז קמו האזרחים נגד האצילים, וגם אנחנו באזרחים
נמנים, לכן היה הדם אשר על כף המאה ההיא דם ברית בינינו
ובין אזרחי העמים, אולם עתה כאשר יקומו „חוטבי עצים ושואבי
מים" נגד האזרחים, לא עת רצון היא לנו — ואין לנו שיור בלתי
התקוה, כי גם בלילה זה לא יכבה נר ישראל, וכאשר לא נצמתנו
מפני חשך ונתעודד בכל הצרות אשר עברו על ראשינו, כן גםנצרף בכור עוני זה ונצא מזוקקים
כל הדברים והאמת האלה יוכיחו למדי, כי שאלת היהודים
היא כנחש אשר אין לו לחש, אולם בכל זאת לא נלאו מחשבי
קצים לתור ולבקש פתרונים להשאלה הזאת. אחד מגדולי
הרוססים בארצנו, (לפי הודעת מכתבי העתים לישראל
בנויארק „דזוז מעססענדזער״, ואחריות השמועה הזאת עליו).
כתב מאמר ע״ד התחבולות השונות לשים קץ וגבול לשאלת
היהודים. בראשית דבריו הוא מבקר ומנתח לנתחיהן את כל
המועצות והתחבולות, ומוכיח כי מעשי שערוריות נגד היהודים
יעשו את ההפך ממטרתם הצרות תקבצינה נדחי ישראל
באחדות ושלום ובאחוה וריעות, וגם החוקים הם כגדרים דחויות
נגד השועלים האלה, כי כל הפרעות וכל החוקים אשר ימציאו
בני הדור הזה לא חדשים המה, ובשכבר הימים כבר נשאום
וסבלום היהודים, והפטישים האלה לא פוצצו את סלע העורף
הקשה, אך התחבולה הטובה האחת היא רק לתת ליהודים
לנחלה בלי מצרים את כל חופש האזרחים, יבנו להם את בתיכנסיותיהם במבחר רחובות העיר, יעלו למעלת פקידים ושופטים,
ימנו להם פרנסים ככל הקהל הגדול והחזק אשר היה להם בימי
הבינים, יכוננו להם חברות, יעסקו בכל עסק, יעשו את כל מה
שלבם חפץ — ואז אחרי מאה שנים יסור צמיד הפתיל מעל
שאלת היהודים, כי ישמן ישורון ויבעט — לא בנו, אך במקור
מחצבתו ובדת אבותיו, זאת העצה היעוצה מאת השר הרוססי
אבל נספוק מאד אם יהיה לשונאינו די מתינות לחכות מאה
שנים, ולראות אחרי כן כי צואר ישראל הוא כשיש וכשמיר
חזק מצור גם נגד המורג החרוץ הזה
עוד זה מדבר והנה אחד מאתנו בא לרחוק את הקץ
במחברתו „השתחררות" (אויטא-עמאנציפאציאן, פאן איינעס
רוססישען יודען, ברלין 1882). המחבר הזה הוא חכם ונבון
ואוהב עמו בכל לבו ונפשו — אבל חכמתו לא עמדה לו, וגם
הוא הציץ בפרדם ונפגע. מודים אנחנו להמחבר. בראותו
אימים ופגעים במצב ישראל. בעתיד ואין צריך לומר בהוה,
מודים אנחנו לו, כי לאום ישראל לא נצמת מפני סברות
המתפלספים האשכנזים, החושבים את ישראל לנזיר אלהים ולצירשלוח ממרומים ולא יותר. מודים אנחנו גם להצעת ישוב א"י
אבל הפריז המחבר על המדה בחשבו כי הפתרון לשאלת היהודים
תלוי רק מאת היהודים בעצמם. ורק כאשר עם ישראל אשר
מצבו כיונה במעי הדגה, יתיר עצמו מבית האסורים, אז יהיה לו
שלום ושלוח והשקט ובטח. המחבר תקע עצמו בשיטה הלאומית
וממנה למד פתרון לשאלת היהודים, אבל שכח כי כסופה
מרכבות שיטות כאלה, עוד הדעות מתנגשות ומתחככות זו
בזו, עוד המפלגות מתאבקות ומתנגחות, ועם ישראל זה עם
עולם העומד לנצח בתוך הסערה הזאת, העם אשר תקות חוט
השני קשורה בחלונו בידי ההשגחה העליונה לבל יפול בתוך
מפלת יריחו, עם כזה לא יסחף בזרם שיטה השלטת עד ארגיעה.
הנה לא נוכל לקרוע את סגור העתיד ולהביט אל תוכו. לא
נדע איזה פתרון נכון להשאלות הגדולות העומדות ברומו של
עולם, אשר בתוכן שאלת היהודים היא רק חוליא קטנה, אבל
זאת נדע כי שוא פחד המחבר הזה אשר יפחד לעמו פן ישטפוהו
המים הזידונים, ועם היינע נאמר:
לאשכנז וצרפת נתנה האדמה
ועל פני המים רוח אנגליא מרחפת
אולם ידינו תקיפה שם ברמה
ועל כנפי רוח ממשלתנו חופפת.חדשות שונותבאמעריקא המציאו זה מקרוב תחבולה זרה ונפלאה, איך
לקיים ולשמור בשר משך כמה שבועות מבלי שיתקלקל וישתנה
מאומה מטבעו, נודע הוא מכבר שיש מיני חמוצים העמיים
המנגדים לפעולת הרקבון בכשר (אנטיזעפטיש), והיותר יפה
ונכון לזה הוא הנודע בשם „בארזייערע״. לפי שאינו נרגש
בטעמו ואינו נותן טעם לפנם בבשר, אבל כל מיני חמוצים
כאלו לא יוכלו להועיל בפעולתם על הבשר רק מעט. לפי
שא״א שיכנסו ויפעפעו בתוך הבשר בפנימית כל חלקיו הדקים
רק על החלקים החיצונים, והרקבון והקלקול יוצא אח״כ מתוך
החלקים הפנימים, ונשחת כולו, וע״כ המציא חכם אחד תחבולה
חדשה נאותה מאד. על אופן כזה: בעוד הבהמה חיה הוא
פותח נקב קטן כמקיז דם, בתוך הגיד שבשמאל הצואר, אבל
אינו מניח לצאת דם, רק מכניס לשם פי צינור דק המחובר
ויוצא מן פומפי קטנה, אשר על ידה הוא דוחה להכניס מי
הבארזייערע כמו זרם קטן השוטף לתוך הגיד, ויסתום אח״כ פי
הנקב כדרך בעלי הקזה, אחר זמן קצר יתערב הבארזייערע
בתוך מרוצת הדם. הסובב בכל איברי הבהמה מכח דפיקת
הלב, והולך ומתפשט בכל גוף הבהמה ופנימיות כל חלקי הבשר
עם הדם הטבעי שלה כנודע, ואז שוחטין אותה, ובשרה יהיה
פה בטעמו ויכול לעמוד ולהתקיים משך ה׳ עד ו׳ שבועות,
מבלי שיתקלקל מצד הבארזייערע שנקלט בכל פנימית חלקיו 328 -
הודעת המדפיס
כהיום נמצא בבית אוסם הספרים אשר לי כל מיני הספרים פערלאג
שלי, לא נחסר אף מין אחד, וימכר למוכרי ספרים ע״פ מקח קצוב כפי רשימת
הקאטאלאג, בנכיון פראצענט כנהוג — וע״פ האנד-געלד ישולחו הספרים ע״פ
נאכנאהמע. ומאנשים פרטיים המבקשים רק איזה ספרים לעצמם, אבקש שלא
יכתבו אלי, ולא ישלחו מעט כסף, כי אשיב הכסף בחזרה, והטרחה יתירה
על השבח לשלוח ספרים ע״י הפאסט —. ובפרט כי המקחים הקצובים בהקאטאלאג
שלי, המה רק, לקבלם בווארשא, או לשלחם ע״י הבאהן על הוצאות הקונה
 ואם יצטרכו לאיזה ספרים משלי, יכתבו לה׳ א׳ י׳ שפירא, או לה׳ א׳ צוקק ערמאן
בווארשא, אשר כוננו מוסדות מסחרם לשלוח ע״י הפאסט).
יצחק גאלדמאן מדפיס ופערלאג סקלאד. בווארשא.
И. Гольднанъ-Варшава Мурановская № 24.
J. Goldman— Warschau, Muranowska No 24.יצא לאור ס׳ שנאת עולם לעם עולם
מאת נחום סאקאלאוו
במחיר 1 רו״כ ישיג כל דורש את הספר הזה מיד המחבר או מיד הרעדאקציאן
של הצפירה (האדרעססע של המחבר הוא ג״כ: ווארשא, דזיקא No. 25), והקונים סך
מסויים יקבלו הנחה כנהוג.
. Соколову, въ Варшаву Лзикая № 25.
N. Sokolow, Warschau, Dzika No 25.יוצא לאור קוב״י על החיים
נפלא מאד. בהלכה, ואגדה פלפול, ודרוש, מחקר וקבלה, והכל בחריפות
ובקיאות בבוי״ר ומדרשים בעזה״י, ובלשון צח על טהרת הקודש
נקל לרב עם תלמיד
(יראו חכמים וישמחו, ונבונים יעלוזו, וחסידים ברנה יגילו)
נוטע וישלח פארותיו, ע״י הצעיר לבית אבי. המ״ד מט״ע בן איש אפרתי
חותם מאהבה דוד מכונה: טעבלי עפראטה בן איש אפרתי.רבני המ״ץ דפה ק״ק ווילנא והאפוטרופסים על חצר של המנוחה מרת זעלדע
ריאווע, שהניחה בצוואה לתת שני שלישי הכנסת החצר לקרוביה, מודיעים בזה אל
כל המתיחסים לקרובי המנוחה הנ״ל, שהחצר הנ״ל כמעט נהרס, וצריך תיקון, אשר
יעלה לסך מסויים בערך ההכנסה לשני שנים. ולא יהי׳ באפשרי לעזור אף מעט מן
החצר לשום קרוב, ומזהירים אנחנו לכל הקרובים בכל מקומות שהם, אשר שתי שנים
רצופים לא יבואו לווילנא בתקוה לקבל כל עזר, ולא יאבדו מעותיהם על הוצאת
דרכם חנם, כי תיקון החצר הוא קודם לכל דבר עפ״י הצוואה, וכל אשר לא ישמע
לקולנו ויבוא, יהי׳ מן הצועקין ואינן נענין, ולא ישיגו אף הוצאת דרכם, ולהשומע ינעם.
נאום יוסף במהור״ר רפאל זללה״ה חופ״ק הנ״ל
(מקום החותם)
נאום אלי׳ אליעזר גראדגינסקי מ"ץ
נאום - אברהם דוד שטראשון גבאי. ונאום שמואל יוסף ברי״א פין.את חתני אנכי מבקש!
איכה התני היקר? אנה פניך מועדות? לא אחשוד אותך יקירי, כי לבגוד
באשת נעוריך מגמתך, יען כל מיודעיך ומכיריך בעיר מולדתך יעידון כי מימי ילדותך
הנך ישר הולך, אך כאשר אביך היקר ישער בנפשו „כי נכסוף נכספת תמיד להשתלם
במדעים, יען רוח ההשכלה החל לפעמך ומאשר יגורת לבל אצא לשטן על דרכך לכן
נחבאת לברוח" ועתה אם אביך קלע אל המטרה בהשערתו, הנני נשבע לך חי נפשי! 
כי לא אהיה למפגע לך עד אשר השלמת חק למודך, אך שמח נפש בתי חברתך
ואשת בריתך, הקשורה אליך בעבותות אהבה טהורה להודיעה תמיד משלומך
ומבריאותך, בני בני! לו ראית זרם דמעות השוטפות על לחיה מאין הפונות! לו
שמעת אנחות המתפרצות מבין בתרי לבבה יומם ולילה! לו קרעת סגור לבה ונוכחת
לדעת כי אף אם הרחקת נדוד עם כל זאת זכרון בעל נעוריה יושב עמוק עמוק
בסתר לבבה, הה! לו ראית, לו שמעת, לו ידעת כל זאת כי אז גם אם לב אבן
לך מפוצץ לרסיסים, ולמען יהיה לך בחינה אמתית כל לא להמיר כבודך בקלון כונתי,
ולפרסם שמך ושם עיר מולדתך, בתקותנו כי לא תאחר אף רגע מכתב לרעיתך
האדינה היושבת שוממה ועציבה, ובכליון עינים תצפה לשמוע משלומך
דברי מחותנך המעתיר בעד נפש חנינה שמעריל האלטער שאלה ללומדים
בהרמב״ם הלכות עדות פ״ד הלכה ה׳ בלחם משנה,
באמצע הדבור, נמצאו דברים מפליאים וז״ל, והאי דינא
רכתב רבינו ואם בטעות עשה אותיות נבלות אמר זה
שלא כתב עדותו כו׳. הדברים אין להם שום קשור,
ומה זה אותיות נבלות? וזאת למודעי שכן נמצא בכל
הדפוסין, וגם נמצא אתי הל״מ דפוס וויניציאה הראשון
וגם שם נמצאו הדברים האלה, אנא יקירים מי שימצא
פתרון הדברים יודיעני, ולמצוה תחשב.
המגיה בדפוס גאלדמאן בווארשא.בשורה טובה
להאשה בעיר מערעץ המבקשת את בנה
יחידה „שלום ליב צירולשטיין" (בהצפירה
הננו להודיע כי הגיענו מכתב
מעיר סעוואסטאפאל שהוא נמצא שם ויש
לו איזה מעמד, והיום שלחנו לה המכתב
שקבלנו מאת הרב דשם, אשר אליו תוכל
לפנות במכתבה כפי האדרעססע שלו
המו״ליצא לאור ע"י ספר „נייע פראקטישע
מעטהאדע דער ענגלישע שפראכע" בשפת
אנגלי ובתרגום יודיש דייטש, צחה וקלה,
למען ירוץ בו הקורא, ובזמן קצר מבלי
עזרת כל מורה, תמהרגה שפתיו לדבר
צחות ולכתב מערכי לבבו. מחירה 50
קאפ׳ עם פארטא, ולמו״ס הקונה סך מסוים
ינוכה ראבאט הגון, כל איש יכול להשיגו
אם ע״י הפערלעגער ה׳ יהושע פריוואלסקי.
בקיוב, או על ידי בווארשא.
הדפסתי קאטאלאג חדש לשנת תרמ״ג
בבית מסחר ספרי, וכל השולח אלי מארקא
לפארטא אשלח את הקאטאלאג חנם.
מהזורנאל החדשי „השחר" היו״ל זה
כעשתי עשרה שנה ע״י הרב החכם ה׳ פרץ
סמאלענסקי בווין אשר אני סוכנו הכללי, זה
כשמונה שנים, קבלתי החוברת א׳, וכל
הבא במחירו 5 רו״כ לשנה יקבל את
החוברות במועדן
אברהם צוקקערמאן סוחר ספרים וסוכן פרטי
לכל המכ״ע העברים בווארשא
A. Zuckerman, in Warschau.תחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טוב
כאשר יערב עם 35 חלקים מים. נגד שלוח
של 70 קאפעיקעס (בפאסט מארקין) ישיג
כל מבקש פראבע
Люблинеръ и Конъ
Влоцлавекъ, Варш. губ.שאלות ותשובות
לה׳ פראכניק בלעמבערג, בלי חתימת הכותב
לא נוכל להדפיס, לה׳ ש
זי באר׳ נראה בנומר
הבא לה׳ יהודה דא
סקיא מבראצליב, הס׳ הנ"ל
בידינו לא ידון אשכנז בזעתקה רוסיה, ע״כ
ירשום לנו זמן ומקום הדפוס ובאיזה דף נמצאו הדברים.אדרעססא שלג
S. Sionimski in Warschau.
Dzika No 25a.