ם הם מה פ
מחירו באשכנז:
4 ר״ט 20 ז״ג לשנה. 
ה בעסטרייך 8 פלי לשנה. 
וכן לרבע שנה. ק
שכר מודעות:
 
מכל שורה 2 ז״ג.
Bאגם הם 
 ברוסיא ופולין.
לשנה 6 רו״כ.
ים לרבע שנה 1.50 רו״כ.
ביתר הארצות 20 פראנק.
באמעריקא 5 דאללאר. 
  
—
מכתב עתי משמיע חד
יר
.
בקרב עם ישרון מכל הדברים הנוגעים בעניני המדינות,
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. אשכנז: בערלין. עסטרייך: פרזעמישל מאת
אייזיק גרעבער. רוסלאנד: ביאליסטאק מאת אבן טוב. פלונסק
מאת מה״ל. קווניצא מאת ישראל בן לבי ליפסקי. ידיעות העולם
והטבע, חרבות עולם: מאת המו״ל. פעולות העלעקטריות
ומשפטיהן: מאת יוסף ליב זאסניץ. עוברי אורח ים הצפוני:
מאת חיים גאטטעסמאנן. נסיעה באיי הים הגדול: מאת משה
יחזקאל גוטפארב. חדשות שונות. מכתב: מאת אברהם אליהו.
הרכבי. הודעות:
הוספה:
רוסלאנד: סימפעראפאל מאת ניסן ב״ר ארי׳ ליב קוזניצקי. רומניה:
פאלטישעני מאת מאיר יוסטער. שריפת המתים:
מאת יעקב טאפראווער. הודעות:דבריהימים.(פראנקרייך.) בימים האלה ימסור ההערצאג דעקאז
לידי ציר ספרד בצרפת את תשובתו על הכתב הגלוי הנודע אשר
שלחה ספרד לממשלת צרפת בדבר העזר אשר תמציא
להקרליסטים הנסים מן המערכה לגבול צרפת.
מ
הבחירות כמעט באו עד קצן. המרשל ושרי ממשלתו ראו
ויוכחו, כי לא לבד בעיר פאריז, כי גם בכל ערי המדינה נוטה
העם אחרי הרפובליק ומרבה לבחור אנשים אשר רוח רפובליק
נוססה בם; אפס כי בכל אלה לא יעזוב המרשל את אוהבי
הראשונים ונאמן הוא בבריתו את אוהבי המלוכה אשר המה
לצנינים בעיני העם; ובעוד אשר הוא מדקדק עם הדבקים ברפובליק
כחוט השערה ועושה את כל אשר בכחו לשים אבני נגף על דרכם,
יביט בעינים עצומות על מעשי כל בני יתר הכתות אשר הם
עושים לסכסך את הענינים, לבלבל את מצב המדינה ולהביא אתהעם במבוכה. והנה מה תעשה האספה הלאומית בשובה לחדש
מעשיה בימים האלה, אם תשמע לקול האזהרה הגדולה אשר נתן לה
העם בהפנותו ערף לאוהבי המלוכה, או לא — קשה להגיד מראש.
(אטליה:) זה לא כביר נפתחו שערי חדר הנבחרים
בארץ הזאת והמלך וויקטאר עמנואל נשא מדברותיו על מצב
אטליה לעת כזאת ותקותה לימים יבאו. לפי הנראה, רצוים הם
המיניסטרים בעיני הנבחרים החדשים, ואם אך יעלה בידי ראש
המיניסטריום מי נגעטטי להביא משטר וסדר נכון במצב אוצר
המדינה, אז יהי שלום אמת בין באי כח העם ובין שרי המדינה.
(אנגליה.) על משתה אחד בבית הלארדמער של
העיר לאנדאן הטיף שר המלוכה באנגליה דעאיזראעלי
מלים אחדים ע״ד מצב הענינים באירופא לעת כזאת, ובמרוצת
דבריו אמר, כי בארצות שונות ירדה מעלת האצילות עשר מעלות
אחורנית וגם רבי העם וחורי הארץ אינם בטוחים מפחד פתאום,
כי רוח המושל יעלה עליהם ויורידם אל בור אסיר. אחרי ימים
אחדים הודיע המיניסטר דעאיזראעלי במה״ע „טעמס״ כי שקר בפי
האומרים כי על מעשה ארנים ירזמון מליו, יען כי לא על חנם
נתפס הגראף, כי אם לפי חקי ארצו ומשפטיה הושם במאסר.
מ״ע רבים בצרפת מצאו בזה מקום להכעיס את אנגליה תמרורים,
באמרם כי חרד דעאיזראעלי מפני תנופת יד ביסמארק, על כן מהר
להתנצל לפניו ולשים לאל את דבריו הראשונים, אשר נאמרו
על ארנים ולא על אחר. וגם רבים ממה״ע באנגליה אין דעתם
נוחה ממעשי דעאיזראעלי באמרם כי חרפה היא לארץ מולדתם
אשר ראש שריה יצדיק את נפשו לפני מזכיר אשכנז, ואם
הדברים האלה אשר דבר דעאיזראעלי ביום המשתה לא נתנו
להאמר ברבים, אם כן מה זה איפא המריצהו אז לגלות את
מצפוני לבו שלא במקומם ושלא בזמנם?(שפאניען.) הקול אשר יצא, כי בלב ולב תעשה
הממשלה את מעשיה בנוגע להקרליסטים, עשה רושם גדול כן
בין המון העם וכן בין חיל הצבא. עתה נפל המסוה מעיני העם
ויראו כי אין להם דרך לפנות ימין ושמאל, ובנוסם מדון קרלוםהמתפאר למלוך על ספרד בשם זכיותיו וברכת זקן רומא, לא
יוכלו לחסות בצל ממשלה, אשר תהי נאמנה לארצה באמת
ובתמים, ומי יודע מה עלתה כעת לספרד לולא הפרעות והמחלקת
במחנה הקרליסטים, העוצרות בעד חיל „המלך קרלוס" להוציא
איזה תעלת מן המבוכה השלטת בארץ.אשכנזברלין. זה לא כביר באו לידנו תקנות החברה להרחבת
ידיעת שפת עבר בפ״פ ע״נ מאיין, אשר נשלחו לנו מידי ראשי
החברה. מטרת החברה לא לבד להפיץ ספרים ומ״ע עברים
בין אנשים, אשר בלעדה לא יוכלו להשיגם, כי אם גם להוציא
לאור כ״י עברים אשר לא שזפתם עוד עין איש. למותר לנו
להלל פעולת חברה כזו ומגמתה, רק נבוא כמעוררים את אחינו
לעמוד לימין החברה בכל אשר תמצא ידם, מי בנדבת כסף
בתור הבר, ומי בנדבת ספרים טובים ומועילים — הכל יהיה לרצון.
נכון לבנו בטוח, כי יתעוררו אחינו החובבים עמם ושפתם לקול
קריאתנו, לתמוך ביד החברה הנכבדה, למען תוכל להוציא לפעולת
אדם את כל אשר יומה לעשות לתעלת שפתנו וספרתנו, וכי
תשמור החברה את תפקידה באמונה, ותוציא מאפלה לאורה כתבי
ד נכבדים ומועילים באמת, הדרושים לחפץ החיים והקוראים.עסטריי-פרזעמישל, בחדש כסלו. זה שתים עשרה שנה עברו
חלפו מעת אשר ה״ה המנוח מו״ה אברהם משה סארטער ז״ל
הניח אחריו ברכה סך 5400 פל׳ לקרן קיימת לבית תלמוד
תורה, לבל ילכו הילדים העניים והאביונים שובב בשרירות לבם.
אך הכסף הזה הי' מעט די כלכל כל ההוצאות הנחוצות לדבר
הגדול הזה, ע״כ היה הבית פרוע לשמצה. כל עובר עליו ישום
ויגיד בראשו! תלמידי בית ת״ת, ילדים אין מספר מלאים כשרון
רוח ודעת, ירקדו בשוקים וברחובות, יתעו כשה אובד באין מורה
ומנהל, עדי נבקה רוחם בקרבם, וכל תבונתם תתבלע. עד
אשר קם הגבר ה״ה הרבני הנגיד המפורסם, רב תבונות מו״ה
אליעזר גאנץ נ״י, ויקנא קנאת התורה והצדקה והחזיל כסף מכיסו
סך שש מאות ר״כ, גם דפק על פתחי נדיבי עירנו לקבץ נדבותמאתם, איש איש כברכת ה׳ עליו וכנדבת לבו לתקן את מצב
הת״ת כי ברע הוא ולהפקיד אנשים חכמים לנהל את התלמידים
על נאות התורה ודרך ארץ וחפצו הצליח בידו. בכל לבבו
נפשו ומאדו יגע ועמל להקים הבית הזה על תלו. עזב בית
מסחרו, לרגל המלאכה הזאת, עבודת הקודש, העמוסה על שכמו,
לא ינוה ולא ישקוט עד אשר בנה את הבית לכל מחלקותיו והוא
עתה בנוי לתלפיות. תחתיים ושניים (צווייא שטעקקע) נחמד
למראה ונעים להשכיל. כל פה יביע תהלתו ותשואות חן ואלף
תודות לבן משק בית ת״ת הוא אליעזר, כי הפליא לעשות לו שם
עולם מבנים ומבנות! גם נתיסדה בבית הזה חברת הקריאה
לקרוא מכ״ע בשפות אשכנזיות פולאנית ועברית. ע״כ אמרתי
אודיע נא בקהל רב, מה רב טוב פעל ועשה הנכבד ההוא לצעירי
בני עמנו, וה׳ ישלם לו כפעלו, ומעשה ידיו יכונן סלה.
אייזיק גרעבער. רוסלאנדביאליסטאק. זה כששה ירחים נוסדה פה „חברת
פקידי ונאמני הסוחרים״ מעומדי על משמרת עבודה בבתי מסחר,
ומטרתה: א) להיות למשען להחברים אשר פתאום ישבר להם
מטה לחמם, ולא יהיה כל מוצא למו למצוא טרף לביתם. —
ב), להושיט עזר בצרה להחברים אשר תגע בם יד ד׳ לרעה
ויפלו על ערש דוי. — ג) להיות לעזר לחברים זקנים, באי
בימים אשר לא תהי לאל ידם להחיות נפשם מעמל כפיהם. —
ד), ולקבל תחת מחסה אלמנות ויתומים שישארו אחר מות אחד
מהחברים, אם לא ישאיר אחריו ברכה, להדריכם במעגלי התורהוהחכמה בבתי ספר, או ללמדם מלאכה אשר תביא טרף למו
באחרית הימים בהיותם לאנשים ולא יהיו למשא על העדה.
השטאטוטען של החברה הזאת נכתבו בטוב טעם ודעת
ונשלחו אל כבוד שר הענינים הפנימים לתת הסכמתו עליהם,
ומי יתן כי ימהר יחישה מעשהו למען תוכל החברה הנכבדה
להוציא מחשבתה הקדושה לפעולת ידים.
לפי חוקי החברה יוכלו לבוא בסודה גם אנשי מקנה וקנין
בתור חברים מפני הכבוד וחברים מעירים לעזור. רבים וכן שלמים
מאצילי עירנו כבר חתמו ידם בספר לקחת חלק במעשה הצדקה
כאשר תסכים הממשלה לזה, ומהם יראו וכן יעשו גם יתר סוחריעירנו, כי אין הבור וכו'.
אם תצלח להחברה להרחיב מעגל עלילותיה ואם ישגה
אחריתה. לא נוכל להגיד מראש, כי לדאבון לבנו, גם בדור
החי הזה אשר ההשכלה בנתה כמו רמים מקדשה, ענני החשך
נפצו ואינם, מרוח הזמן המפרק הרי הסכלות ומשבר סלעי
הבערות, גם בדור החי הזה עוד לא אלמן ישראל מאנשים
מורדי אור אשר כנגע המה בבית ישראל. אנשים האלו, אשרבימי החשך שמחו תמיד אל הצרות הרבות והרעות שעברו על עם
ישראל, באשר או היה לאל ידם לעשות במחשך מעשיהם
ולאכול את ישראל בכל פה, גם עתה עוד צרה עינם לראות כי
ישראל יעשה חיל ואיננו עוד למשל ולשנינה בגוים ולמנוד
ראש בלאומים, וזה דרכם כסל למו לצאת בהרב לקראת כל
חדש ולקרוא מלחמה על כל דבר טוב ומועיל, אשר לא ממעי
האולת יצא. לפני שנים אחדות נוסדו בעירנו חברות נכבדות,ועתה אין גם זכר למו, יען כי בעירנו ידי הצבועים והמתקדשים
על העליונה, וכטוב בעיניהם יעשו באין מכלים דבר. —
לעומת זה מצב החנוך בעירנו הולך וטוב, ובני הנעורים
בצעדי ענק יצעדו בדרך ההשכלה, בתי הספר מלאים נערים
נערות והמונים המונים ינהרו לשמוע בלמודים. בהמחלקה
הפאראללעלית שנוסדה זה לא כביר בתוך הרעאלשולע נוספועתה כשמונים נערים עברים, ועוד רבים אשר חושבו ריקם
כי צר המקום מהכיל. השטה החדשה בעבודת הצבא היא פקחה
את עיניהם לראות כי ההשכלה היא הציר אשר עליו יסבו
הצלחת ואושר עם ישראל היושב בארץ רוסיה והיא נתנה קטורה
באף האבות לחנך את בניהם על ברכי ההשכלה אשר עץ חיים
תהי למחזיקים בה.בכל זאת עוד רבים הם האבות אשר יכלאו את בניהם
בבית ולא יתנום להקשיב לקח בהגימנאזיום, כי יראים הם
לנפשותיהם פן תהי ההשכלה להם למוקש, באמרם כי בני
הנעורים בבואם בהגימנאזיום ובהתערבם בתוך התלמידים ילמדו
גם מעשיהם, ישליכו אחרי גיום דת אבותיהם, ישכחו צור
מחשבתם והותרה הרצועה!
לפי דעתנו המכשלה הזאת היא תחת ידי הרבנים אשרהוקמו על לרעות שה פזורה ולהנחותה במעגלי צדק. האנשים
הנכבדים האלה אשר לחמם ניתן, מימיהם נאמנים, ודאגה אין
להם למצוא טרף למו, יש לאל ידם להסיר הממשלה הזאת
ולסקל מסלת ההשכלה מכל אבני נגף, אם יעוררו את האבות
אשר יתנו אזן קשבת לדבריהם, ולכל היוצא מפיהם קדוש יאמרו,
ליסד בתי ספר אשר בם ידריכו את הנערים במעגלי התורהוהחכמה תחת השגחת מורים נאמנים, אנשי מדע המבינים דבר
לאשורו, אז יוכלו לטעת על תלמי לבבם יראת ד׳ טהורה אשר
תעמוד לעד בקרבם, אם גם יקשיבו בלמודים בבתי ספר הגבוהים.
ונוכל להחליט בצדק, כי בתי ספר כאלו אם יעמדו תחת השגחת
הרבנים, יגדלו תלמדים אשר ישראל בם יתפאר ובכבודם יתימר.
אולם לדאבון לבנו יעצמו הרבנים את עיניהם מראות ברעה
הנשקפה להיהדות ולהנערים אשר אין כל תקוה להם לחזות אור
ההשכלה, אין גודר גדר ואין עומד בפרץ; בין כה וכה והחיים עושים
את דרכם, והפרץ הולך ורחב מיום ליום. —
אבן טוב.
פלונסק, בירח כסליו תרל״ה. לפני חמש שנים קמו
אנשים אחדים והקים בזה בית ספר. מעטים היו האבות אשר
שלחו אז את בניהם שמה להקשיב לקח ומיום ליום הלכו גם
התלמידים האלה הלך וחסר, עד כי באחרונה נשמו שערי בית
הספר וסגרו שעריו מבא. ועתה בהחל רוח העת החיה לפעםבלב תושבי עירנו, התקבצו כלם כאיש אחד לחדש נעורי בית
הספר ולהרחיב את גבולו, ויקחו למו מורה חדש, מבין מדע,
אשר גם השפה העבריה לא זרה לו, וכל בני עירנו ישלחו את
בניהם שמה, ויש תקוה כי הנערים ההם יהיו לאנשים נבונים
בימים יבואו. ויתרון עוד להפקודה החדשה בדבר המלמדים,
היא תמשוך לב אבירים ממורדי האור בכחה, כי באשמת
המתקדשים לא יכלו סרי משמעתם עד כה לעשות כזאת
להתמכר אל ההשכלה, אף אם לבם חפץ מאד לעשות כמעשי
האבות המבינים דבר לאשורו — ועתה בהנתן הפקודה הזאת
ימצאו למו מענה נכון: מצות המלך היא ואין להשיב.לפני ירחים אחדים נתן צו מאת הדירעקטאר סאלטענאווסקי
מפלאצק לאמר: בעוד ירחים ארבעה, אם לא יעלה בידי המלמדים
לכתוב בשפת רוסיה וללמד גם את תלמידיהם, כלה ונחרצה מאתו,
להורידם מעל כסאס להיותם נודדים ללחם, אז אמרנו בלבבנו:
ותה יחלו המלמדים להגות בשפה זו, למען לא ישבר מטה לחמם,
אבל תוחלתנו נכזבה, הם לא כן עשו, אך ישבו בחבוק ידים
וסמכו על נס. — ויהי בשבוע העבר, בבוא הדירעקטאר הלום
לבחנם בשפת רוסיה, והנה כאב אנוש, כי כל מאומה עוד לאעשו! היש גרשו הנערים מחדריהם, והמלמדים ירוצון וישתקשקון
לבקש עצה; אבל תושיה נדחה מהם, עד כי נרצה האדון
הדירעקטאר לבקשת המורה ה׳ גארפינקעל לתת ארוכה להמלמדים
עוד ששה ירחים, בתנאי אם במשך העת ילכו כל הנערים מבן
שבע ומעלה לבית הספר אשר לה׳ גארפינקעל. מובן מאליו כי
בדבר הזה עד מהרה נעשה כחפצו, ומדי יום ביומו יבקרו הנערים
את ביה״ס, שלש שעות ביום, ויען כי כבד הדבר על המורה
לבד להורות לכלם, לקח לו עוד עוזרים אחדים והם תחת פקודתו
נהלו הבית במשטר ובסדר נכון, ותקותנו חזקה, כי גדול יהיה
כבוד הבית הזה האחרון מהראשון. אבל בדבר המלמדים, מ
יודע אם לא יטמנו ידם בצלחת ויסמכו על גם כבראשונה.
מה"ל.קוזניצא, (פלך הורדנא), בירח כסליו תרל״ה. כל נבוני
לב וכל ישרי רוח ששו לקראת חק הצבא החדש בארצנו, כי
ישית ידו על כל בני האמונות השונות מבלי כל הבדל, וגם
אנחנו בני ישראל לא נפלינו בדבר הזה משאר העמים שוכני
ארצנו. אבל, לדאבון נפשנו, הנה זה לא כביר נתן צו, כי בני
עמנו יהיו נערכים לא לפי מספר שנותיהם אשר יגידו המה, כי
אם לפי אשר יערכום פקידי הממשלה, על זאת ידוה לבנו, כי
שמו פדות בינינו ובין יתר הגוים וגם מה״ע בשפת הארץ מצאו
מקום בזה להחפיא עלינו דברים לא טובים ויתנונו למעלימי
נפשות ולמסתירי אנשים, לחרפתנו ולבשתנו. אך מי חטא ואשם
בדבר הזה? אנחנו בני הדור הנאור הזה לא נסתיר עוד ולאנעלים; ומי הביא עלינו רעה כיום הזה? הלא אבותינו, אשר
מראש לא השכילו לתת משרת המאספים (ובארשציק) על שכם
אנשים נבונים וידועים גדולי ונכבדי העדה. משרה כזאת אשר
אשר לא תאות רק לאיש היודע רוח הדור, אשר אך האמת והצדק
נר לרגליו, משרה כזו אשר לא תאות רק לאיש חנון אשר לא
ידכא בשער עניים ולא ילחוץ אביוני אדם, ואשר חנף לא ידע,
לשאת פני גבר עשיר ולכפר פניו, משרה כזו נתנו על בזויי עם
ולאנשים אשר קאה אותם העדה, המה היו הפקידים והמנהלים,
והמה עשו את אשר עשו, העלימו, הסתירו, גם כחשו, גם שמו
בכליהם, יען מה? יען לא השכילו עוד אבותינו לדעת ולהבין
כי חובה היא על כל גרי הארץ להגן בעד ארץ מולדתם בכל
נפשם; מסערות הזמן ומצוקותיו לא הסכינו באלה, והיה עוד
הדבר לזרא בעיניהם, בכו איש למשפחותיו, וירגנו באהליהם,
הטילו איש על רעהו בלהות ואימות איומות ונוראות אשר שתו
עוד נוספות על מורך לבבם, ולחטא ואשמה נחשב בעיניהם
לקחת על נפשם פקודה כזו: למסור אנשים מאחיהם לעבודו
הצבא, אבל עתה בימינו אלה, אשר התעוררו אחינו מתרדמתהבערות ובכלל נשתנו דברים הרבה לטוב, וגם האיש העובד
עבודת הצבא לא יהי׳ עוד לחרפה, כי גם עוד יעדה גאה וגאון,
ויקנה לו שם תפארה, עתה גם בני עמנו כולם יאותו לעב
בעד ארץ מולדתם, בלב שלם ובנפש חפצה, וזה האות, כי כל
צעירי עניי בני ישראל אשר לא באו עד הנה בכתובים, הנה
הלא כולם רצו איש לעירו ולמשפחתו לבא בספר הפקודים למען לא
יגרע גם חלקם איש לא נעדר. אבל, לדאבון נפשנו, הדבר הזה
בעצמו נתן יד למשטינינו להכות אותנו בלשון, באמרם: ראו נז
והביטו כמה אנשים היו נעלמים עד היום, ואולי גם בשביל זו
נתן הדת למבלי תת עוד אמון לצעירי עמנו בדבר מספר שנותם;
ואף כי לא אחיה כמתלונן על זה, כי במקומנו בצדק ואמת של
על כל איש למראה עיניהם, וכל אשר ראו כי כבר עברו עלי
יותר מעשרים ואחת שנה לא עותו הישרה להצעירו; אך על
בני עמנו אריד בשיחי מדוע לא יעמדו בפרץ להסיר כל מכשול
מבלי תת יד לאויבינו מדוע המה בעצמם יסבבו פני הדבר
כי נבדל מכל הגוים והלאומים גרי ארצנו, מדוע יהי שם היהודי
לחרפה ולשמצה ולא יתנו אמון בו? נפשנו דאבה וכלימה כסתה
פנינו לשמוע, כי גם כעת ימצאו אנשים רעים וחטאים אשר
ישימו מכשל על דרך עמי ובבא אליהם בני הנעורים לכתוב את
שמם בספר החיים, יבקשו כסף מידם, ואם לא יאבו תת ימשכ
ידם ממלאות את בקשתם; לאנשים האלה ארים קולי ואקרא:
רב לכם הלאות עמי דעו, כי נכלה תעשו בישראל והקולר הזה
תלוי בצוארכם!
ואתם, נבוני עמנו העומדים בפרץ, התעוררו, התאוששון
הוכיחו נא לכל, כי נקיים אנחנו מן האשמות אשר יטפלו בנו;
הנה בימים האלה לא נשמע עוד ברחובות קול צוחה, קול ענותעניים ישועת נכאיך, הבן היחיד לאביו או לאמו יהי נקי לביתו
לשמח נפש הוריו או לסעד נפשם בימי שיבתם, וגם רבים המה
היוצאים חפשים מן הגורל, ומן השלשה ושלושים בני עשרים
ואחת. אשר היו בעירנו לא נחלצו לצבא, בלתי אם ארבעה
צעירי ימים אשר הגורל עלה עליהם והנשארים נשארו בביתם.
עתה עמדו נא לימין אחיכם ותמכו בידם למלא את חובותיהם
לארץ מולדתם, לסתום פיות משטונינו ומקטרגינו, ולתת ידים לבני
עמינו לנהל ברבות הימים, את זכיות הארץ ולשבוע מטובה.
דברי הצעיר העומד הכן לעבוד *) את ארץ מולדתו בכל
ישראל בן צבי ליפסקי
לבב ונפש
*) כי בן עשרים שנה אנכי היום וכן ענה בי גם תאר פני
הכותב.
בהעריכם אותי זה ימים אחדים.ר הירי-
-1חרבות עולם.
(המשך מגליון 20.)
מן המדעים החדשים אשר צמחו וגדלו בדורות האחרונים
האלו והלכו ונתרחבו לסעיפים וענפים שונים עד שעשו להם שם
תפארת בימינו היום, היא הידיעה הנקראת ביום בשם תולדות
 הארץ
(געאגנאזיע), והיא ידיעת כל מיני האבנים, הסלעים,
הרגבים, וגושי העפר, אשר מהם הורכב כדור הארץ, תולדותם
ומוצאם, סדר משטרם, ואופן חלוקתם על כל חלקי היבשה
הנודעים לנו עד היום. — מן הבחינות הרבות הנראות לעין האדם
על פני האדמה בכל קצוי הארץ, בהרים הגבוהים והנשאים,
בגאיות ועמקים השפלים, ועד כדי ג׳ אלפים רגל בעומק האדמה,
אשר שמה יחפשו אחר מטמוני המתכות ואבני הפחם, מכל אלה
אספו וקבצו החוקרים את הנודע להם מאז ועד היום, ובמשן
70 שנים האחרונות, השתדלו ועמלו בכל מאודם למצוא סדר
וקשר בין השנויים הרבים ההם, ולכקש סיבתם מוצאם ותולדותם,
עד שהשיגה ידם להכין להם יסודות נאמנים ולהקים עליהם
עמודי החכמה הזאת לכל חלקיה ופרטיה. וכבר חברו בזה ספרים
הרבה, ורבו החקירות והדרישות עליה בכל חכמי העמים והלשונות,
ברוב הארצות והמדינות הנאורות הקימו להם בתי עקד גדולים
לאסוף ולכנום בהם את כל הנמצא בארץ מן הדברים הנוגעים
לידיעה הזאת, באופן שלפי דברי התוכן הגדול הערשיל נכבדה
הידיעה הזאת במעלתה להיות שנית לחכמת התכונה המפוארה,וכמו שחכמת התכונה פתחה לנו ארובות בשמים לדעת מהלכי
הככבים וכסיליהם, ככה גלתה לנו הידיעה הזאת מוסדי האר־
ואשיותיה, ומלבד אשר היא לעינים כיום לחוצבי ההרים וחופשי
מטמוני האדמה, הנה הביאה לנו בידה ספר דברי הימים לתולדות
הארץ וקורותיה, חליפות היצורים והיקום אשר עליה, ועמהם גם
על מצב מין האנושי בדורות משנות העולם שעברו. והנה
להבין דברי החכמה הזאת לכל יסודותיה, א"א בלעדי ידיעות
רבות אחרות זולתה אשר עליהן חצבה עמודיה, וביחוד היא אוחזת
בעקבי ידיעות הצמחים (באטאניק) ותכונת בנין אברי בעלי החיים
(צאאלאגיע) הנודעים לנו עד היום, ואנחנו אמנם בחפצנו לתת אל
הקורא עכ״פ השקפה כללית מן הידיעה הזאת, נבאר פה רק
ראשי פרקים מן היסודות אשר עליהם נשענו החוקרים ההם ברוב
מהקרותיהם, ואשר יאות מהם לדעת לכל איש משכיל התאב
לשמוע שמץ דבר מן הידיעות המפורסמות בזמנינו היום. מיני האבנים בכלל לפי טבען ותכונתן חלקו בעלי החכמה
לשתי מחלקות ראשיות, והן. א׳. מיני הסלעים וצורי החלמיש
המוצקים וקשים בהרכבתם, ובשברי חלקיהם הם נראים ע״פ רוב
בדולחיים (קריסטאליניש). האבנים האלו מקור מחצבתם הוא בבטן
האדמה יכילו שטחים גדולים למאוד, ונמצאים בכל אפסי תבללמיניהם יחשב הגראניט, גנעים, באזאלט וזולתם. ב׳ מיני
הסלעים הרבורים (געשיכטעטע געשטיינע) נמצאים ע״פ רוב
שדרות שדרות מונחים ומסודרים זה על גב זה, כמו טבלאות
גדולות ועבות הערוכות זו למעלה מזו, ובארכם ורחבם יכילו
כמה פרסאות, לפעמים עד מאה פרסא ויותר, ובמקומות רבים
בעמקים הם עומדים גלוים ונראים כמו חומות גבוהות מאוד
בנויות מאבני גזית וסדורות ביושר, ישתומם עליהם עין כל רואה.
בין כל דובר ורובר מהם נראה ע״פ רוב מין חומר עפריי הרפוד
ביניהם, כמעשה בני אדם בבנין החומות אשר בין לבינה ולבינה
ירפדו טיט וחומר למען יתלכדו יותר זל״ז. החומר העפרי הורמשתנה בעביו ותכונתו, ויש אשר מראהו שחור מתנוצץ וקשה
והוא אבני הפחם הנמצא לרוב בין דוברי האבנים האלו ויכיל
לפעמים שטחים גדולים למאוד, כנודע.
האבנים הרבודים האלו יתחלקו ג״כ למחלקות שונות אצל
בעלי החכמה, והם ידועים ומובדלים למינים רבים לפי מראיתם
ותכונת טבעם, אבל בכלל הם עומדים תחת סוג אחד מצד סגולת
הרכבתם, בהיותם מתדמים כאלו נתחברו ונתדבקו ממיני חלקים
שונים, גסים ודקים, גרגידי חול, ואבק סידי ולפעמים נמצא
ביניהם שברי חלקים מן אבנים הבדולחיים, וע״י כלי ההשקפה
נראה כי רוב חלקיהם הם שברי קליפות החומטים, ושריוני
השבלולים, רפש ורק
הנמצא בקרקע הים, הנהרות והנחלים
ומהם נתחברו ונתקשרו עד שנתקשו לאבנים.ואולם אשר יפלא בעיננו במיני האבנים האלו הוא, כ
באיזו מינים מהם נמצא ע״פ רוב רשימות חקוקות מן גופות בעלי
חיים או עצמותיהם שנתקשו לאבן, גדולים וקטנים ממינים רבים
שונים, ולפעמים גופות בעלי חיים שלמים נראה כאלו שכבו
רבצו עליהם, ונשאר מקום שכיבתם שקוע בדמותם וצלמם
שקערורות באבן, עד שאפשר להכיר היטב תכונת אבריהם ובניןגדולים לפעמים כמה פרסאות ועובים איזו מאות רגל, בהם נמצא
רשימות יפות ומדויקות מן עלים וענפים של צמחים ועצי השדה
משונים, ולפעמים גם שרשי אלנות גדולים גזעם ופארותיהם
שנתקשו והושהרו לפהם מוצק וחזק אשר כפי הנודע שריפתם
בוערת ולוהטת מאוד, הרבה יותר מתבערת העצים אשר מהם
נתהוו בראשונה.
רחוק הוא למאוד, כי ימצא בחיק האדמה שדרות ורובדי
האבנים שוכבים ביושר על פני שטחם הרחב כפי חוקי הכובד
וביחוד האבנים ממין הראשון שאמרנו, אשר הם היותר כבדים
ומקור מחצבתם הוא במעמקי האדמה, ובכל זאת הרבה מהם
נמצא גם על ראשי ההרים הרמים, וניכר שנשברו ונהרסו ממקומם.
ויותר מזה נראה לעין באבנים הדבורים אשר שברי חלקיהם
עומדים נטוים וכפופים ול״ז, נגבהו מצד האחד ונשקעו מצד השני,
ומהם אשר התרוממו לצד מעלה ועומדים זקופים. בצורה שלפנינו
הצגנו לדוגמא שדרות שונות הנמצאים לפעמים בחיק האדמה
אשר כל עין רואה יכיר בהם שנהרסו ונהרפו ממקומם בכח סיבה
בלתי ידועה אשר פרצה ביניהם ותדיהם הנה והנה עד שנראוכמו מהפכת ומפולת. השדרות 4 0 6 4 הם מכוונים עם השדרותd C" D" 37
 6 4 רק נשתברו התפוררו ונהרסו ממקומם וביניהם יצא רובד
ממין אחר E, כמראה הזה נראה במקומות רבים בכדור הארץ,
ורק לפעמים רחוקים הם נראים שוכבים כסדרם זה על גב זה
בלתי שבורים.המראות והחזיונות האלו יעוררו בקרב לב כל חוקר רעיונות
ומחשבות רבות, יחתור לדעת ולבקש הסיבות הראשונות לכל
הפעולות והשנויים ההם, מאין יצא הכח הנשגב הזה אשר הרכ
וקעקע האבנים המוצקים בחיק האדמה וישליכם ויהפכם מלמטה
למעלה? מאין באו שרידי בעלי חיים שונים במיני האבנים
הרבודים, ואיך נתקשו לאבן? ומדוע לא נמצאו במיני האבנים
המוצקים ממין הראשון? מאין נולדו אבני הפחם, ולמה נמצאו
רק בין שדרות האבנים ממין השני? ואיך נתקשו בהם מיני
צמחים רבים?. על כל השאלות המפליאות ההן וזולתן עוד
מצאו להם בעלי תולדות הארץ סיבות שונות אשר קרו ועברו על
הארץ בזמן רחוק מאוד מלפנינו, ולרגליהן באו ונתחדשו פעם
בפעם חליפות ושנויים אשר עקבותיהן נראו לעינינו כיום, וכל
האבנים האלו למיניהם הם עדים חיים וקיימים, אשר באותותיהם
יספרו לנו את כל המעשים אשר נעשו מראש מקדמי ארץ,
בעת אשר עדנה היתה תוהו ובוהו, ורוח אלקים מרחפת עליה
לצקת עפר למוצק ולברוא הארץ מאש וממים, והאותות האלה
נשארו רשומים וחקוקים בחוקות שמים וארץ עד היום, ועלינו רק
ללמוד ולהבין פתרון הרשימות ההן והוראתן ולהתבונן על מעשה
האלקים אשר עשה מראש ועד סוף. (המשך יבא).פעולות העלעקטריות ומשפטיהן.(המשך מגליון 20.)
על פי השטה הזאת, יונהו שני מיני נוזלים עלעקטרים
המתנגדים זל״ז, ולכן יכונה האחד בשם „מחייב" (פאזיטיף)
והשני בשם „משולל" (גענאטיף), והגופים העמוסים באלה משם
אחד יהדפו וא״ז, ובעלי שני שמות ימשכו זא״ז, ובגופים בלתי
עלעקטרים, נמצאו שני מיני הנוזלים כאחד מעורבים וקשורים
וכ״ז, וע״כ יעמדו בתוך, ויקרא מצב זה בשם „הבנוני" (ניטראל),
כי לא תרום יד האחד על משנהו, ע״י השפשוף יפרדו בחזקה
שני מיני הנוזלים זמ״ז, והאחד יתפשט על פני הגוף המשפשף
והשני יתפשט על הגוף הנישוף.
האמנם נוכל להפריד בתחבולה אחרת, שני מיני הנוזלים
ומ״ז, אם נקרב אל גוף מנהל הבינוני בהיותו עצור ונבדל (איזא.
לירט), איזה גוף עלעקטרי מבלי שיגענו, שאז יפרדו בו שני
הגוזלים ומ״ז, אשר אמנם ישובו ויתאחדו וישתוו, כשנרחיק הגוף
העלעקטרי ממנו. הפרוד הנאלץ הזה הנעשה בגוף המנהל, ע״י
קרוב אליו גוף עלעקטרי יקרא בשם „הסת" או גרוי׳ (אינ-
דוקציאן, עלעקטרישע אנרייצונג), והגוף הנעשה עלעקטרי באופן
זה, נקרא „הניסת" (עלעקטריש דורך אינפלוענץ).בגוף הנסת, ישולח מין עלעקטרי הנהדף מהמגרה חפשי
והנמשך ממנו יחזק בשעור מה על ידו, ואם יחובר הניסת אל
הארץ אז כרגע יברח העלעקטריציטעט החפשי וישקע אל תוך
הארץ, וכאשר נרחיק אח״כ את הגוף המגרה ממנו, ישאר המין
השני חפשי ואז יתפשט על פני כל שטחו העליון, ובזה נוכל
להעמים איזה גוף מנהל הבינוני (נייטראלע) בעלעקטרא המתנגד
לאיזה גוף עלעקטרי ע״י הקרוב לבד.
כאשר נבדיל בין שני פחי בדיל (חמר מנהל) ע"י לוח
זכוכית (בלתי מנהל), ונעמים אחד הפחים בעלעקטרא, יעורר
מבעד להזכוכית את העלעקטרא הבנוני אשר בפה השני, במשכו
את המין המתנגד אליו, וידחוף את מינו; וכשיתחובר פה השני
אל הארץ, יברח העלעקטרא הנהדף אל תוך הארץ; ויצאו לנו
עי״ז, שני פחים עלעקטרים המושכים וא״ז ורק הזכוכית מבדלת
ביניהם. ואם נשוב ונחבר שני הפחים האלה ע״י גוף מנהל,
יתאחדו שני מיני העלעקטרים זע״ז, ואז נאמר, כי הפחים התפרקו
(ענטלאדען) מהעלעקטריציטעט. הפריקה ההיא מתגלה לנו ע״י
כדודי אש המתלטים מהם.עוגת נטף (הארץ קובען) או צרי המגופר (וולקאנאזירטער
קויטשוק) הנעשה עלעקטרית, תפריש את העלעקטרא הכלוא
והבינונים) אשר בפה המתכות המונח עליה, במשכה אליה את
הנוזל המחייב, ואת המשולל תהדף, וכשנגע ביד אל פה
המתכות, יאבד הנוזל הנדף אל תוך הארץ, וכשנגביה ע״י יד
מבדלת (איזאלירענדער גריף) ישאר הפח עמוס בעלעקטראמחייב. פעולה זאת נקראת בשם עמוס העלעקטרא" (עלעק
טראפהאר, עלעקטריציטעטס טרעגער).
האברים הראשים שבמכונות מעורר העלעקטרא" (עלעק-
טריזיר מאשינע), שנים המה; גוף העוצר הנעשה עלעקטרי ע״י
שפשוף, וגוף מנהל הראשון (ערשטער קאנדוקטאר), המכונה
הראשונה המציאה ה׳ אטטא פאן נועריקע פקיד מאנדענבורג,
בשנת 1671. וגוף העוצר ממנה הי' כדור גפרית אשר הושף
בידים, אח״כ הביאו במקומו כדור זכוכית, ושוב עשאוהו בתבנית
כוורת, ולסוף נעשה במקומו עגול זכוכית הנשוף ע״י משי יבש,
כשנסב את עגול הזכוכית בידו המתקן לזה, הלא יבואו חלקיו
ואח״ז לבין בגד המשי המשפשף בו, והלוח נעשה עי״ז עלעקטרי
מחייב, הזכוכית העלעקטרית פועלת ע״י הסתה על המנהל הראשון
הקרוב אליה למשוך את העלעקטרי המשולל בעוד שהמחיים
נדחף ממנה. למנהל הראשון יש קרנים, שעל ידם יזול העלעקטרי
המשולל אל הזכוכית, ונשאר למנהל מהעלעקטרי הכלוא בו, רק
העלעקטרי המחייב. ובכן נעמס המנהל בעלעקטרא המחייב, ע״י
שנשלל ממנו העלעקטרא המשולל.
הזכוכית המבדלת בין שני פחי הבדיל שזכרנו למעלה,
רגילים לעשותה בתבנית בקבוק (פלאשע) אשר יחופה בבדיל
מתוכו ומגבו, ואז יקרא בשם „בקבוק ליידעני׳ (ליידענער פלאשע),
וכשנקשר בקבוק זה עם מכונת מעיר העלעקטרי יעמס פה אחד
בעלעקטרי, וע״י הגידוי יפעל על הפה השני להבדיל בין
העלעקטרים הכלואים בו כאמור, הדרך אשר הוביל את החוקר
ליידען להמציא בקבוק זה, הי׳ כי בעודו מנסה בפה אחד מתכות
להעמיס עליו עלעקטרא בעוד שהיתה לוח זכוכית מבדלת בינו
ובין ידו, נעמסה ידו בעלעקטרא המנגד; והיתה יד המנסה (עקס
פערימענטאטאר) תחת החפוי השני.
כשיחברו שני החפוים ההם ע״י חוט מלוה (לייטער), ילך
ורם עלעקטרי משניהם ברגע אחד ויפגשו באמצע המלוה ומשני
ורמי עלעקטרא המתנגדים האלה, הסכימו החוקרים לאחוז את
אורח הזרם שבו יזול העלעקטריציטעט המחייב לעיקר.כשימצא איזה מונע לזרם העלעקטרי מעבור, יגלה חום;
וע״י מערכה נאותה, נוכל להגדיל החום כ״כ, עד שיהי׳ בכחו
להתיך המתכות ולהפכה לקטור לוהט.
גוף העמוס מאד בעלעקטרא, יפרק משאו על איזה גוף
בנוני באמצעית האויר לבד, ואז תגלה הפריקה ההיא בדמות ניצוץ
אש. ואם יהיו שני גופים עמוסים מאד בעלעקריציטעטים
מתנגדים, יתפרקו זה על זה כמ״כ בדמות אש כפולה היוצאה
משניהם, ולכן גם שני עננים העמוסים עד״ז, מתפרקים זה לעומת
זה. הברק יתאר לנו את הדרך שבו ירוץ זרם העלעקטרא מאחד
לרעהו, וסאון הרעם ישמיע לנו את קול רכים זב״ז. ואם הענן
העמוס קרוב אל הארץ, יתפרק ממשאו גם אל הארץ; ואם יאחז
הזרם דרכו בעד איזה גוף גדול מנהל טוב, לא יוזק גוף זה מאומה.
אבל אוי להם לבנינים, עצים ובע״ח אשר יעמדו על דרך הזרם,
(המשך יבא).
כי בסבת התנגדם ילכו לאבדון.עוברי אורח ים הצפונימכתבי העתים ללשונותם הביאו לנו חדשות ונצורות מן
המסע לציר הצפוני אשר עשו העסטרייכים בשנה זו, וגם כל
כותבי קורות שנות דר ודר ספרו לנו מאנשי מדע, אשר הלכו
לעבר ציר הצפוני ועל ים הקרח הנורא עוד בשנת המאה שעברה.
אפס כי המסע הזה אשר נשאו על שכמם העסטערייכים מיום21 אויגוסט 1872 עד 15 אויגוסט 1874 משך שתי שנים היא
עומדת לנס עמים, ועלינו להביע אלפי תודות לאנשי המדע
האלה אשר ארחו לחברה במסע הזה והם החכמים וועפרעכט
ופייער חוקרי שפוני טמוני המדעים אשר השליכו נפשם מנגד
למען החכמה והדעת; אין די מלה לתאר בחרט אנוש את כל
התלאה אשר מצאתם בדרך הזה והאסון אשר קרם, כגבורים
משכילים לחמו מלחמתם נגד הטבע האכזריה השלטת תחת השמים
העזים שמה, לא פחדו ולא רהו מתמורות וחליפות השוררות
במקומות האלה ויטו שכמם לסבול קור וכפור רעב וצמא, חשך
ואפלה מנדה משך ירחים הרבה, וישימו נפשם בכפם לדרוש
ולתור אחרי דרך מבואות הים מקום ציה ושאיה, אשר מעולם לא
דרכה עליו כף רגל אנוש; ויש שכר לפעולתם, כי חפצם בידם
הצליה ויוציאו לאור תעלומות ארץ אשר קראוה בשם ארץ
פראנץ יאזעף״ כשם כבוד מלכנו. לכן אמרתי ראוים
ונכונים הדברים האלה להכתב על ספר לזכרון ימים יבואו.אבל, קורא נעים, בטרם אנופף ידי לתאר בחרט אנוש את
המסע הזה, אנהגך אביאך אל צפון העולם ואל ים הקרח, למען
תדע את ארץ הצפונית הזאת מה היא ותכונות המקום הזה, כי
נורא הוא. מקום אשר הברזל פור יתפורד כעפר הארץ, כסף.
החי (קוועקזילבער) כנגד יעמוד וחזק כשמיר ומחט אבן השואבת
מאגנעטנאדעל) הנוטה תמיד לפאת צפון יאבד שמה כח טבעו
מקום אשר זרע וקציר וחום וקיץ ישבותו, שמש וירח לא יהלו
אורם במועדם, ולא ישמרו את תפקידם ורק נוגה אור הצפוני
(נארדליכט) מצא קן לו ויהי למאורות שמה. חלקי הארץ אשר
ישתרעו לפאת צפון ויתראו על פני ים הקרח הידועים והנגלים
לנו, רק מעטים המה בהם מקומות נושבים ונער יכתבם, רובם
בכולם נשכחו מני רגל אנוש דלו מבן אדם; ואף אם לפעמים
ירהבו בנפשם עוז ויהינו ארחות אנשים לנסוע על ים הקרח לפאר
צפונה הלא המה רק מעטים אנשי סגולה אבל שבט או משפחה
לא ינסו הצגיכף רגליהם לאחוז בתבל ההוא ולשכון חררים בפאר
צפון, הן אמנם ישנם עמים אשר שמו מכון שבתם שמה ואווהארצות האלה למושב למו, אבל רק עד מקום אשר יכלו למצוא
שמה די מחית נפשם ודברים הנחוצים לחפצי וצרכי בעל חי,
והקור איננו עוד חזק ומושל בגבורתו שמה.
מכל המקומות הנושבים שמה חלקה הטבע מנה אחת
אפים לנפת לאפפלאנד אשר תחשב לארץ נארוועגען, אף כי גם
שמה במחוז הצפוני שני ירחים המאור הגדול לא יאור בשמים,
אבל לעומת זה בימי הקיץ תזרח השמש ממעל להם שני ירחים
רצופים יום ולילה בלי הבדל ותמורה, ותשעה חדשים זה אחר זה
עלימו יתעלם השלג ויכסה את פני הארץ; את הארץ הזאת חנן
הטבע בחייתו ארץ ודגים ממינים שונים אשר יחיו את הצדיםאותם וגם יסחרו בהם ויעשו מקנה וקנין. אנשי נארוועגען ואנשי
פינלאנד היושבים לפאת נגבה תימנה יבואו שמה לסחור את
הארץ. במדינת סיביריען היושבת תחת ממשלת רוסיא והלאה
לפאת צפון אין מחסור שמה גם במיני מתכות, עצים לבנין
ולשרפה, וגם ימלאו לצוד ציד היה ועוף למרבה אשר יספיק
למו די צרכי נפשם, וגם בגרענלאנד נמצאים על החוף דגים
מדגים שונים לרוב, ויושביה ימצאו חית ידם ומחית נפשם
מהדגים הלבנים (ווייספישע) אשר ידגו לרוב ומכלבי הים
זעעהונדע) אשר יצודו אותם ועל נחל המים ישאום בדוברות
קטנים מעץ נבוב למכור את הנותר מהדגים וכלבי הים לשכניהם
הקרובים אליהם; שמה נמצאו הרבות עולם אשר יושביהם עזבו
אותם או מתו מרוב ימים. אולם כל הדברים הטובים המועיליםהאלה יחסרו ולא ימצאו הלאה על איי הצפוני כמו שפיטצבערג
קעניגסקארללאנד נאוואיאזעמליע ונפת פראנץ יאזעף החדשה, כי
שמה תוהו ובוהו. ויען כי מסע האסטרייכים לציר הצפוני היתה
הלאה מן 760 מעלות לפאת צפון, לכן נשים עין בוחנת רק על
תכונות ותולדות חלק הארץ הנשמה הזאת.בתחילת ימי חודש אקטאבער עוד תופיע שם השמש
כגבורתה לעת הצהרים ועל חוג שמים תתהלך, אבל מן סוף ימי
החדש הזה עד סוף ימי חדש פעבערואר לא תראה עוד, ורק
בסוף פעברואר תחל להראות ולזרוח שנית על הארץ. בימי
האפילה האלו אפשר להכיר דרך מהלך השמש מפאת מורחה
עד לפאת מערבה, כי אז תלך מתחת האופק וביום בהיר לא
עבות יתראו הככבים המזהירים ברקיע השמים כבחצי הלילהבארצותינו. בחדשי דעצעמבער ויאנואר לא יוכל איש לקרוא
בספר רק לאור הנד בלבד. בחדשי נאוועמבער ופעברואר לעת
הצהרים יתכן לקרוא בכתב אף כי גם אז לא תראה השמש ממעל
לארץ. אל מכת חשך ואפלה אשר לארץ הזאת, הכין רופא
הטבע מעט צרי רפאות תעלה, כי נתונים שמה מידי הטבע
מפורי אורות קטנים והמה: השלג הוך והלבן אשר ישלג בצלמון
והקרח הנורא אשר לו שבע עינים הירה והככבים המזהירים
ביתר עז, נגה אור הצפוני (נארד ליכט), וזהר מי הים כעין
התרשיש אשר הנארוועגי יקרא אותו בשם מורילל. השלג אשריכסה את ככר הארץ כצמר יעלה לפעמים עד שלש וארבע
קומות, והוה על הארץ עוד בחדש יולי ואיננו מועיל להפיץ
אור יקרות וקפאון, רק יגביה השפלים וישפיל הגבוהים מישר
ההדורים ויסלול מסילת דרך להקל לעבור שמה עם עגלת
שליטטען, אבל כל השנה המס לא ימס השלג כלה, רק
במקומות אחדים כעל החוף וכדומה, תשלח מלכת השמים קרניה
כסוף חדש מאיי ויוני, וחם השמש ונמס השלג מעט ויזלו מים.
(המשך יבא).נסיעה באיי הים הגדול.(המשך מגליון 20.)
העם היושב על האי הזה אוהב הוא גם את המוזיק, ואם
כי לא ידעו את יפי תמורת השתוות הקולות (Rhytmus) בכל
ואת יכינו למו כלי זמר וינגנו עליהם לעתים מזומנות. כליהזמר יעשו מקנה באמבוס ארוך, וינקבו בו נקבים שלשה וארבעה
בין כל חיץ לחיץ — כי הקנים האלה המה בקנה הסוף
(שילפראהר) אשר לנו, ומחיצות רבות בתוכם. ואת הקנה
הזה יתלו באויר, והיה בעת ינשב הרוח ישמיע הקנה קול נעים
אף יפה מאוד. גם יקחו למו קליפת עץ בעודנו באבו ויעשו
בה נקבים קטנים, יביאו את הקליפה המנוקבת לתוך פיהם וישירו
עליהם כאשר ישירו בני הרועים באירופא בהיותם בשדה על צאנם.גם ראיתי אצלם כנור בעל שלשה קוים (זייטען), הכנור הזה
עשוי מקני הבאמבוס, וכה יעשוהו: יקחו קנה אחד מקני
הבאמבוס ויעשו בו חלל במדת רבע הקיפו, ויחזיקו אחד מקרב
הבהמה בחלל הזה, אשר אם ינופפו עלי׳ באצבעותיהם ישמין
קול; אז יעשו משערות עץ הואגא כנז' את שלשה המתרים
וזייטען) ויחזיקום בשתי קצות הקנה במקום החלל לארכו, ולמען
לא ינוח היתר על מקום החלל אשר כבר מלאוהו בקרבי הבהמה
ישימו עץ קטן בין היתר והקנה. המתרים האלה ישמיעו קול
בגעת עליהם האצבע, אך המה לא ידעו את מעשה קשת הכנות
(באגען) אשר לנו, ולזאת יקחו חוטים אחדים משזרים משערות
אגוזי הקאקאס, וישורום לאחד, אז יקחו את הכנור בין הברכים,
ואת החוט השזור יעבירו בשתי ידיהם על מתרי הכנור אחת הנהאחת הנה ובזה ישמיעו קול שיר לענג ולשמחת לב שומעיהם.
אנכי, בראותי את שמחתם על השיר אשר ישמיעו על הכנור הזה
כי רבה, למדתי אותם לעשות גם את הקשת (באגען) כקשר
הכנור אשר לנו, ויודו לו על חסדי זה אתם.
ואנכי עודני הולך לשוה בעמקים, בהרים ובגבעות, ואין
קצה לכל המון הפרחים והנצנים אשר מצאתי חדשים לרגעים;
את אשר ראיתי היום נעלם ממני ביום אתמול, ואת אשר מצאתי
ברגע הזה לא ראיתי ברגע שלפניו. — הגשם והחום יחליפואת משטרם בסדר נכון, והפרחים ישמרו את תפארתם עליהם
אשר בהם ירהיבו את עין רואיהם וישמחו את לבביהם. —
גם אורז גם קאפפע ישנם על האי הזה, והעם נסה גם
לנטוע את האינדיגא (Jndigo) אף הצליח מעשיהם בידם, אך
לא ידעו לעשותו לצבע טוב, ולזאת יחשב האינדיגא הזה אלהמחלקה השניה (צווייטע סארטע). גם מצאתי פה את עץ
הקאיאפוט (Ccjuput) אשר שמנו כשמו הוא; גם ישנם על האי
הזה עצים אשר יביאו חמש ועשרים ליטרות נעלקען; אך ישנם
גם אשר יביאו אך שתים ושלש ליטרות, אך בין כלם נוכל
לחשוב שש ליטרות מכל עץ ועץ.
בדבר מספר האנשים על האי הזה לא יכולתי להצילמפיהם דבר אמת; זה יאמר עד ששים אלפים ויותר ירב מספרם,
יזה יאמר עד ארבעים, אך לפי דברת בני אירופא איננו כי אם
מעט יותר משני אלפים מאנשי אירופא, ויתרם המה חינעזים
ומאלאים, וגם עבדים רבים בני צעראם וצעלעבעס. —אחרי התמהמהנו על האי הזה משך ארבעה עשר יום
נסענו לצעראם היושב מול אמבאינא. תעלה גדולה אך קצרה
ישמאלע) תפריד בין האיים אמבאינא וצעראם. מושל האי
יעמוד תחת ממשלת האללאנד, אך רב הוא מאוד העם אשר
אתו, ובנקל יכל למרוד בהממשלה לו אך חפץ בזה. עבודה
המושל איננה, כי אם לבער השודדים מקרב ארצו, לרדוף גםאחרי שודדי הים הרבים במקומות האלה ולכלותם. לתכלית הזאת
בנו למו ההאלאנדים מבצר על יד התעלה למנוע גם כל אניה,
מלבד אניות האללאנד, לבא אל האי.
מדת האי לארכו הוא ארבעים פרסאות אשכנזיות ולרחבו
שמונה. הר גדול אשר מדת גבהו תעלה בראשו עד שמונת
אלפים רגל יחלק את האי בארכו לשנים. ההר הזה כחרש מצל
הוא בתבניתו מרב העצים אשר יגדלו עליו. נחלים רבים ישטופו
במורד ההר משני עבריו, אך מימיהם שוטפים במרוצה ורועשים
בהמית גליהם ולא בנקל יבוא איש אל האי פנימה. יושבי ההר
נלחמים המה תמיד איש את רעהו, וכלם יחד ילחמו את המאלאים
היושבים על שפת הים... לפנים הלכו אנשי האי הזה ערומים
בכל בשרם וגם את ערותם לא כסו, אך מאז באו המאלאים
להתאחז בתוכם, ראו יושבי המקום כי האורחים המה לבוששמלות לכסות את בשרם, ויתבוששו ויכסו את ערותם גם המה.
בבואי אל נשיאם, קבלני בסבר פנים יפות, ולכבודי צוה
לצאת במחול משחקים; אך שחוק נורא מכאיב לב ראיתי אז
כי אחרי אשר יצאו עשרים ושלשים אנשים במחול, יצאו מקרבם
ששה אנשים חמושים חנית וכידון וילחמו חד את אחד, עד כי
לא נשאר מהם כי אם החצי וכל העם נתנו בשיר קולם וימחאו
כף ויריעו לשחוק מרגיז כליות ולב הזה. בעוד רגעים אחדים
צוה הנשיא לששה אנשים אחרים לעשות כמעשה הראשונים,
בקומי לבקש ממנו לבלתי עשות כדבר הזה, להוריד אנשים
נקיים בדם שאולה על לא חמס בכפם, כי אם לשמח את רוח
הרואים, אז ענני: „מה זה תבקש על אודות העבדים האלה?
הלא בין אנשים נקיים לא יחשבו, כי מורדים המה, מתפרצים
מפני אדוניהם, ואנכי יודעתי אותם לדבר הזה, לשמח את רוחנו;
גם רבים המה אשר אתי, ואם ירדו המה שאולה. דמם
בראשם, ואנכי אצוה על אחרים לעשות כמעשיהם גם המה
ובזה תבער הרעה מקרבנו״
(המשך יבא). חדשות שונות.בהיכל ד׳ בלעמבערג קראו ביום 15 נאוועמבר לבבי ולמספר
על מות הרב הדר׳ אברהם גייגער נ״ע. שירי אבל רבים (אשר
צרו המשוררים הגדולים: הלוי מענדעלסאן, בעטהאווען וזולצער)
העירו רגשי תוגה ועצב בלב השומעים והרב המטיף הנודע הר״ר
לעווענשטיין הספיד את המנוח בדברים היוצאים מן הלב.
בגרענלאנד מצאו זה לא כביר מטיל ברזל הנופל משמים ארץ
מעטעאר אייזען) אשר ארכו שני מעטער ועביו מעטער אחד
והנה לא בפעם הראשונה נמצא כעת ברזל כזה. לפני שתי
מאות שנים מצאו בצרפת בדעפארטאמענט וואר חתיכת ברזל
גדולה אשר נפלה משמים ארץ, ואשר משקלה הוא 591 קילא.
גראמם. יושבי המקום, אשר ראו בזה נפלאות היוצאות מגבול
הטבע, שמו את ברזל-שמים ההוא לפני פתח בית תפלתם,
ומשם לקחהו אחד החכמים בימי קארל העשירי, ויניחהו באוצר
מיני האבן בגן הצמחים בפאריז עד היום הזה. אצל החתיכה
ההיא נמצאת בבית האוצר ההוא עוד חתיכת ברזל שנית, אשר
מצאה במעקסיקה ואשר מראה כמראה עץ
קן ומשקלה 780
קיללאגראמס. מטיל ברזל השלישי נמצא בסיביר 1749, שם
הברזל ההוא כשם מוצאו החכם הרוסי פאללאס, מכוסה הוא
בחלודה ותמונת כדור לו, אשר אלכסונו הוא כרגל אחת,
והוא נמצא כעת באוצר סגולות האבן בסט׳ פעטערבורג. חתיכת
ברזל הנמצאת כעת בגרענלאנד היא הרביעית הנודעת לנו כיום.
ההבדל אשר בין הברזל הנמצא בארץ ובין הברזל הנופל משמים אין להביא לאור בימי הוא אליו יע
עולם נקי מכל סיג ושמץ תערובות.
מה״ע הרוססים מודיעים, כי זה לא כביר ילדה אשת אכר
באירביט ילד מת אשר היה שחור כאפר וגדלו כאמה ורבע.עשרה ימים עברו עליה בחבלי לידה, ולמרות כל מועצות הרופאים
אשר נקראו אליה, מתה היולדת חיש אחרי לדתה.
המה״ע הרוססי יעזשענעריעלניק מודיע, כי בכפר דובר אווקא
(גוב. טווער.) חי אכר אחד עוד בשתי עיניו מן השנה
השלישית לימי חייו. האכר ההוא ידיו רב לו במלאכות רבות,
כמו מלאכת הרצען, חרש עצים ומורה השעות; הוא תופר
מנעלים ומכה בהם יתדות עץ, עושה שלחנות מטות וספסלים;
מפריד מורה השעות כותלי (וואנדאוהר) לחלקיו וכוננם יחד
ועושה כל הדברים הנחוצים לצרכי הבית, חוטב עצים, שואב
מים ועושה רצפת אבן סביב לביתו. אף מטיב הוא לנגן בחליל
ומכיר בקולם את כל האנשים אשר שמע פעם אחת את קולם.
בימים אשר אין לו עבודה בבית, רועה הוא את צאנו בשדה
ויודע להכיר את סוסו; אף לעתים הולך הוא לשוח ביער כשתים
עשרה פרסאות (וויערסט) הרחק מביתו. לאיש ההוא יש אשה
רכה בשנים ובן ובת בריאים ושלמים, ובתבונת כפיו עלתה לו
לאצור גם מעט כסף, עד אשר חי הוא בנעימים ולא ידע כלמחסר.
זה לא כביר הודיע החוקר השוועדי גארדענסקיאלד, כי
מלבד המעטעארים הגופים הנופלים אלינו לפרקים, עלתה בידו
לגלות גם מעטעארים קטנים למאד בתור אבק פורח. האבק
ההוא יכיל בתוכו מלבד חלקי ברזל גם גפרית, קאבלאט וניקעל.
בשטאקהאלם קבץ החוקר ההוא את אבק השחק מן השלג בעת
נפלו משמים; ובהיות החוקר אצל הציר הצפוני לקט את האבק
מן השלג המונח על הררי הקרח הגדולים אשר בקצה הצפוני
של שפיטצבערגען.זה לא כביר יצא מצינצינאטי לאקאמאטיוו עם עגלות רבות
אשר היו עליהן גם אנשים הרבה גם סחורה על סך גדול מאד.
ויהי בהיותם בדרך, וירא המאשיניסט מרחוק, והנה גשר אחד אשר
עליו עוברת מסלת הברזל נשבר לרסיסים ומות ואבדון מרחף על
ראשי כל הנוסעים וכל הכבודה, כי לא היה עוד ספוק בידו
להעמיד את הלאקאמאטיוו בעוד מועד; ויאמר האיש למשרתו:
טוב מותנו אנחנו לבדנו, מהוריד לשחת אתנו עוד נפשות רבות,
וימהרו, ויפרידו את הלאקאמאטיוו מן העגלות הנמשכות אתו
ותעמודנה העגלות הרחק צעדים אחדים מן הגשר הנשבר והמא.
שיניסט ומשרתו נפלו את הלאקאמאטיוו ביחד אל תהום רבה.מכתב.
1.
St. Petersburg, 1022. November 1874.
אדוני וידידי היקר והנכבד!
רק היום הגיעה לידי הצפירה נומ' 17 אשר בה נדפס
מכתב סופרך המשכיל החכם ר׳ אפרים דיינארד מסעוואסטאפאל;
והנה אחרי התודה הנאותה להמשכיל הזה, על אשר הרבה להללני
במדה נפרזה, מצאתי לנכון להגיד לו כי לא טוב עשה להגיד דברים
בשמי בפונבי, אשר לא צויתיו ולא בקשתיו, כי אחרי אשר ת״ל אוכל
למשוך בשבט סופר גם אני, מדוע זה אעמים על אחרים לכתוב
בשמי? גם זכרונו הטעהו בכמה פרטים, כן לדוגמא לא הראני את
נצבת סנגרי, כי ראיתיה קודם בואו, וביום היותו בסלע היהודיםהייתי טרוד ולא יכולתי לבקר עמדו את עמק יהושפט, וכדומה.
ואחרי אשר כבר נתגלגלו הדברים אודות קדמוניות ישראל
ואחינו בני מקרא בקרים, אחשוב לחובה להודיע ברבים כי דרישותי
בענין הזה עוד לא נשלמו; כי בנוגע לדבר הרשימות ימצא
הקורא את המשא ומתן אודותן בקאטאלאג של ספרי התנ"ך כ"י
המונחים באוצר הספרים הקיסרי הנכתב בפקודת אדוננו הקיסר יר״ה,
מאתי הצעיר ביחד עם ידידי החכם דר. סטראק, ובעוד ירחים אחדים
יצא לאור הדפוס; כי בנוגע למצבת סנגרי אקוה לדבר בארוכה במחברת
השניה מספרי „הכוזרים ומלכותם בספרות היהודים״, וכי גם על
אודות הרשימות אשר באו בהן זכרוני הכוזרים (באסיפת פיננער),
ושארי דברים הנוגעים לקורות ישראל בנגב רוסיא, וביחוד לקורות
אחינו בני מקרא, תבואנה דרישותי ברצות האל בספרי הנזכר כאשר
יתבררו ויתלבנו הדברים, ואת אשר תשים חקירת האמת בפי אותו
אשמור לדבר בעתו.והנה אין בחפצי ויכלתי לצות או אף לבקש מאת החכמים
הסופרים המשכילים כי יעצרו בדברי חקירותיהם בענין הזה עד יצאו
דברי לאור; ונהפוך הוא כי לתועלת הענין הנכבד הזה אך טוב ונכון
הוא, כי יפרסם כל אחד מהסופרים הנבונים את דעתו בדבר הגדול
והיקר, אשר ממנו יחד ממנו פנה לקדמוניות ישראל ברוסיא, כי על
ידי הוכוח ודברי משא ומתן יצא דין אמת לאמתו; אולם אשר חפצתי
אנכי במכתבי זה הוא, להודיע כי עוד לא באו חקירותי בענינים
האלה לידי גמר, ובשום אופן לא ארצה להוציא ברבים משפט נמהר
אשר בנקל יוכל להיות משפט מעוקל.תיטיב נא ידידי הנכבד עמדי לתת לדברי אלה מקום במ"ע
הנכבד, ושלום לך מאת ידידך הנאמן המכבדך ומוקירך באמת.
אברהם אליהו הרכבי.אלה המה שמות הסוכנים לעריהם במשבותם
וכל החפץ בהצפירה יוכל להשיגה מידם.
בווילנא הה׳ מ׳ פלונגיאן, בקאוונע ה׳ דוד ארינשטיין, בביאליסטאק ה׳ אליהו
סלאנימסקי, באדעסא הח׳ מ׳ ליליענבלום, בקיעוו הח׳ י׳ לעווין (יה״לל), במינסק ה׳
 ציפראוויץ,
בבערדיטשוב ה׳ אלעזר היימאן, בפינסק הרב ראזענבערג בקארץ הרב
הערשנהארן, בהארקאוו ה׳ סאלאמן עהרנבערג, בוויטעפסק ה׳ לעאן זאגארסקי
בקראקא ה׳ א׳ פויסט, בבוקארעסט ה׳ עקיבא חשמל,
בפאלטישעני ה׳ מאיר יוסטר.יצא לאור ספר תולדות חכמי ישראל
חלק ג׳, מאת קלמן שולמאן, ובסופו
הערות מאת ח״י גורלאנד, הס׳ הזה
הוא נכבד בערכו, ושם הסופר המפואר כבר
נודע לכל חובבי שפת עבר.הרוצה לפנות אלי במכתבו יכתוב על
האדרעסע:
S. Slonimski,
BERLIN, Lietzmannsstr. 14Selbstverlag S. Slonimski in Berlin. Verantwortlicher Redacteurz S. M. Lipschitz in Berlin.
Debit für den Buchhandel: Julius Benzian in Berlin. DampfSchnellpressendruck Von A. Ostrowski in Berlin, Lietzmann-Str. 4. רוסלאנדסימפעראפאל, חשון תרל״ה. כאחת הערים המפוארות
והמהוללות במכתבי העתים אשר המה לנו כספר דברי הימים,
תזכר גם עירנו לטוב, כי גם לה נאוה תהלה. בחסד עליון
עלינו מצב כל בתי ספר המיוסדים לנערי ולנערות בני ישראל,
בעירנו נשתנה לטוב. אמנם יתר שאת ויתר עז לבית ספר
הכללי, כי בית הספר מטעם הממשלה, ובית הת״ת המיוסד בעדבני עניים ויתומים, נתאחדו והיו לאחד, וטוב האחד מהשנים, כי
יעשה פרי קודש הלולים, לשמחת כולנו, כי גם הילדים אשו
עד כה היו הולכי בטל וינועו ברחובות באין מכלים דבר, גם הם
נספחו כעת אל בית ספר הכללי, להקשיב לקח, ותועלת
רבה הביא בכנפיו הבית הספר הזה, כי תחת אשר מלפנים עמד
העם מנגד ורע היה בעיניהם מעשה הלמוד וההשכלה, כעת יהללו
בשערים את בית הספר ויאמרו כבוד לשמו. בית ספר הכלליהוא בית גדול מאוד, כלו אומר כבוד והדר, באופן נעלה, ב
בית דירה להמשגיח מטעם הממשלה, אשר גמר חק למודו בבית
ספר הרבנים בווילנא, המשכיל השלם מוהר״ר אברהם נ״י
טירמוס אשר ינהג את תלמידיו על דרך האמונה והשכלה
וחד, וגם בבתי ספר הגבוהים (גימנאזיע) לנערים ולנערות, יורה
דת ודרך אמונה חנם אין כסף. ששה חדרים בו לארבע מדרגות
בית הספר, והילדים באי הבית לעת כזאת הם למאות. כל בניאזרחי העיר מקטון ועד גדול מבן עשיר ועד בן הדל, באין
הבדל, כולם ישלחו את עויליהם לבית הספר לכל למוד ולמוד
יש מורה מיוחד, יש מורים מטעם הממשלה, ויש מהם הלוקחים
שכרם מקופת הקהל. כל דברי בית הספר נחתכים עפ״י המשגיחים
ובלעדם לא ירים איש את ידו ואת רגלו לא בנוגע לסדר הלמודים,
ולא בסדר ההוצאה והכנסה; וביחוד נאוה תהלה להמשגיח הנכבד
זקן שקנה חכמה הג׳ הישיש וכו׳ מוהר״ר אברהם נ״י ה׳ פאלנער
העומד על משמרתו הנכבדה זה שלש עשרה שנה, וכבר נתכבד
מאת הממשלה הנדיבה במטבע של כסף, כי גם לעת זקנתו ירבה
להיטיב ככל אשר היטיב מאז לבית ספר הכללי הנ״ל; הוא נתן
זכר לדברי הכ״זל, הזהרו בבני עניים כי מהם תצא תורה, על
הוצאותיו וע״י השתדלותו הביא הרבה מבני עניים ויתומים לבתיספר הגבוהים, ובשנה זו גמרו חק למודם. יש מהם רופאים
מומחים, ויש מהם עורכי דין ועוד היום כבני ביתו יחשבו בעיניו,
וכאשר יאהב איש את בניו, כן יאהבם; הרבה מהם נתן לבעלי
מלאכות, וכעת הם חכמי חרשים, והרבה מהם באו בעירנו
בערים הסמוכות לבתי מרכולות, הכל ברחמיו וחסדיו ינהלם עלדרך התורה ודרך ארץ. בעת הלמוד יתלבשו התלמידים כולם
במלבושי כבוד, ותמונה אחת לכל לבושיהם אשר נעשו מקופת
הקהל. דברי המורים והמלמדים בנחת נשמעים ובדברים רכים
ונעימים ימשכו לב התלמידים לתורה ולחכמה ולאמונה תמיד.
התינוק יובא לחדר הראשון ללמדו, ושם יתחיל אלפא ביתא
וקריאת לשון עברי היטב, ע״פ מסילות הלמוד מהחכם בן זאב
ז״ל, וע״פ חוקי הדקדוק להטעים מלעיל ומלרע, והתחלת באור
מספר תולדות ישראל להחכם ווארשאווסקי והתחלת כתיבה
מלשונות שונות, ואותיות החשבון בצפרן שמיר עלי לוח, ואז
יובל להחדר השני. שם ילמדו פרוש המלות מסדר התפלה,
למען ישמעו באזניהם מה שמוציאים בפיהם, ותנ״ך על הסדר,לא ידלגו מפרשה שבוע זו לפרשה אחרת, הכל ע״ד הפשט
וע״ד באור חכמת הלשון הצפונה בקרב מליצות נביאינו ומשוררינו;
ם חכמת הדקדוק יבינו ויכלכלו דבריהם בטוב טעם ודעת, להשיב
על כל שאלה ושאלה, וגם חוקי הישראלי דיני שועא״ח, וגם
חומש עפרש״י, ובמדרגה השלישית והרביעית יוסיפו עוד ללמודספרי עין יעקב עם משניות בדרך הבאור המבאר בשכל הישר,
מלבד למודי שאר לשונות וחכמת החשבון, ושארי ידיעות
הנדרשות לאדם באשר הוא אדם, ובערב, אחר גמר חק למודם
ושפהו שיח תפלה בלשון רוססיא בשלום הארץ והרוממות.ביום ג׳ ט״ז לחדש הזה החלו תושבי עירנו ליסד בית
הכנסת החדש אשר מפניו אבני הישן הוציאו, ובית ה׳ יוסד
מאבני גזית. היום הזה היה חג לכל העם, כל שכירי יום ובעלי
מלאכות שבתו ממלאכתם, ויועדו הם ונשיהם ובניהם ובנותיהם
מלובשים בגדי כבוד והדר לכבוד התיסדות בית ה׳. וכל אחד
הביא נדבתו, אשר לכסף לכסף, ואשר לזהב, לזהב, וגם נוצרים
רבים באו לחלוק כבוד לאחב״י, ובאהבה ואחוה נתקבלו מנדיבי
עירנו. שר המחוז (גובערנער) ושר הצבא (דעוויזיאננער גענעראל)
עם בני לויתם הניחו האבנים הראשונות ליסד פנות הבית, וכלשרי העיר שרי הצבא ושרי המשפט שמחו בשמחתנו, וגם
הוציאו מכסם כסף הרבה נדבות על הבנין החדש*), וה׳ טירמוס
הנ״ל הביע נופת צוף דבריו בלשון רוססיא, מענין מוסדות בית
ה׳ ומאהבת רעים, וגם מענין חק הצבא החדש; וגם הרב היושב
על מדין בעירנו המפורסם מופלג בתורתו וכו׳ מו״ה יצחק נ״י ה׳
נאטאוויטש, גם הוא דרש דרוש נכבד בלשון עבר לפני
עמנו, והחון עם משורריו שרו תפלות אחדות לכבוד מיסדי בית
ה׳, וכל הקהל הרבו להתנדב כיד ד' הטובה עליהם.
ניסן ב״ר ארי׳ ליב קוזניצקי.רומניהפאלטישעני, בירח כסליו תרל״ה. קשירת ברית
המסחר בין רומאניה ושארי ממלכות הוא הוא הציר אשר עליו
תסוב הפאליטיק מרומאניה לעת כזאת, וכל מ״ע מפה עוסקים רק
בזה. אסטריה, אשכנז ויתר הממלכות האדירות רוצות לאשר
ולקיים ברית המסחר עם רומאניה לבדה, מבלי לשאול את פי
השלטן היושב בקאנסטאנטינאפאל, ואך לשוא שלחו משם,
מקאנסטאנטינאפעל, כתב מחאה לאמור: כפי הברית משנת 1856
הנכתב ונחתם משבעה מלכי ארץ אין רשות לרומאניה לעשות
שום דבר בלי הסכמת בעליה הוא הסולטאן, כי ממשלת אסטרייך
שלחה תשובתה, כי לא על ברית המסחר נאמרו הדברים ההם,
Jndep. וע״כ נתנה צו להשר אנדראשי (כפי הודעות המ״ע
 מן 12 נאוועמבער) לגמור ברית המסחר עם רומאניה.
הן אמנם רבים אומרים כי בזה אשר שלשה מצוקי ארץ הכירו
את רומאניה לממלכה בפני עצמה, אשר רשות בידה לכרות ברית
המסחר עם שאר הממלכות על דעתה לבד, תצא תקלה להיהודים,
יען כי באופן כזה תוכל רומניה לעשות בהיהודים כטוב בעיניה
*) לפי הודעות המה״ע הרוססים עלה סך הנדבות עד שמנת
אלפים רו״כ.
המו״ל.ומי יאמר לה מה תעשה; אבל לדעתנו, כל מי שאומר כזה אינו
אלא טועה, כי עוד יש כח להסולטאן למחות ברומאניה, אם יראה
באמת כי עוברת הוא על חוקי הקאנגרעס משנת 1856, ובחקים
האלה בפירוש נאמר: כי להממלכות החוב לראות כי לכל העם
היושב ברומאניה יהי זכות אחת ומשפט אחד ואין רשות להממשלה
לגזול מאחד מיושביו את משפטו. וע״כ גם עתה הכח ביד
הממשלות לדבר עתק עם הרומענים אם ידעו להיהודים, לו יהי
אך לב הממשלות האלה טוב עלינו.
הקול אשר יצא, כי ממלכות אמעריקא ואטליה כתבו
לרומניה, כי אם לא תתן חירות להיהודים לא תבאנה עמה בברית
מאיר יוסטער.
המסחור, אין לו רגלים.שריפת המתיםבזמן הזה אשר רק האש ורוח קטור ישתוררו על כל חי,
גחלי אש המה עצי המערכה, להעלות ולהביא המצאת מלאכת מחשבת
שונות אלפים למיניהם, ורק בכח וביסוד הפחמי מוקטר מוגש בדורנו
זה. לאורו יסעו וילכו כל חכמי חרשים, הבונים במרחבי ארץ, ונותני
במים עזה נתיבה. ולא די להם לשים משטרו בעד החיים, אבל גם
אל גויות המתים ידם שלחו לה עלותם עולה כליל על מזבח האש!לא יקבר אדם בגוף קיים, בצלם ותמונה, רק לשרפת מאכולת אש יביאו
גויתו, ולקומץ דשן ישימו אבריו, ובמדינת אשכנז וגם בשאר מדינות,
יסדו חברות שורפי אדם אחרי מותם, תחת לקבור גוף שלם
כאשר עד הנה.
ואם נדרוש אל המנהג הזה, נראה שאצל קצת האומות כמו
היונים והרומים, נהגו כן בקדם קדמתה לשרוף מתיהם, עד שהקיסר
שמת שנת מאה ותשעים למספרם, הי׳ הראשו 
שנקבר ולא נשרף, ומעת הקיסר קאנסטאנטין הראשון שנת שלש
מאות ושלושים למספרם הנהיגו, שכל איש ואיש יקבור ולא ישרוף
עוד מתו.ועתה נתורה לראות, לנו בני ישראל מה התורה אומרת להדבר
הזה, אשר מוזר הוא לנו מאז? ונשאל לחכמים חכמי התלמוד מה
הגידו? בתחילת ספר בראשית (ג׳ י״ט) נאמר: כי עפר אתה ואל
עפר תשוב, אל עפר ולא אל אפר. אברהם אאע״ה קנה מערת
המכפלה, לקבור את שרה, למען תהי לו שמה אחוזת קבר כמש"ס
שם (כ״ג כ׳) ויקם השדה לאברהם לאחוזת קבר, ומצאנו שקברו אותר
בניו יצחק וישמעאל שמה (שם כ"ה ט׳) וגם יצחק קברו אותו בניו
שמה (שם ל״ה כ״ח) ויעקב השביע את יוסף וקברתני בקברתם (שם
מ״ז ל׳) ועוד שם (מ״ט ל׳) קברו אותי אל אבותי במערה אשר בשדה
המכפלה כו' שמה קברו את אברהם ואת שרה אשתו, שמה קברו את
יצחק ואת רבקה אשתו, ושמה קברתי את לאה. וגם יוסף השביט
את אחיו להעלות את עצמותיו (בראשית נ׳ כ״ה) ומזה נראה שהקבורה
היתה מאד חביבה אצלם. וכי הקבורה היתה בגוף קיים בשלימתו,
נראה מיעקב כי חנטו אותו הרופאים בפקודת יוסף (שם "נ' ב').
ומה שאמר יוסף להעלות רק עצמותיו? מפני שידע, שיעבור זמן
רב עד הפקודה ובשרו יתעכל.ודבר זה שנוי בנביאים ומפורש עוד יותר, שרק הקבורה ולא
שריפה תאות לגוית המת. ומצאנו שקצף הנביא עמוס על מואב,
וחשב לו לעון פלילי על שרפם עצמות מלך אדום לסיד (עמוס ב׳ א')
ואם לעובדי ע״ז לישראל עאכו״כ? ואם ישאל השואל שמצינו
סוף שמואל א', ששרפו את גוית שאול המלך מחומת בית שאן? כברת״י: וקל עליהון כמה דקלון על מלכיא, והוא כמו שכתבו חז״ל
שורפין על המלכים, ומה שורפין עליהם? מטתם וכלי תשמישן, או
כדעת הרד״ק שם, שהכונה על שריפת בשמים, כמו ויחנטו הרופאים,
ושריפת מרקחת לבשמים נקרא שריפה מוכח הכתוב בד״הי ב׳ (ט״ז י״ד)
וכן יש להבין ע״ד זה ירמי׳ (ל״ד ה׳) ובמשרפות אבותיך המלכים כו',ג״כ על אחת מהפנים שהבאתי אצל שאול המלך*). ואל יטעה שום
איש שהכונה פה, שהי' אצל המלכים שריפת הגוף, כי מצאנו גם אצל
שאר מלכי האומות מהעת הזאת קבורה. וזה מקרוב מצאו בעיר
פאריז בין ארונות מלכי קדם, מצבת קבר אשמון-עזר מלך צדונים,
והשביע כל גוי וממלכה שלא יפתחו ולא ישאו את קברו ממקום
למקום, ואם יהין איש לעשות כזה יקום בארור. מכל זה נראה כי
רק קבורה בגוף שלם הי' נהוגה אף בשאר האומות חוץ מהיונים
והרומיים הקדמונים.
וחכמי התלמוד אמרו ג״כ שהקבורה מן התורה, וכי השריפה
אי-כבוד להמתים. ומובא בגמרא סנהדרין (מ"ו ע״ב) רמז לקבורה
 מן התורה מניין? א"ר יוחנן משום רשב"י ת"ל (דברים כ"א כ"ב)
כי קבר תקברנו, ומבואר עוד יותר שם (נ"ב ע״א) שכל חייבי מיתות
שריפה, כמו בת כהן וכדומה, נותנים פתילה של אבר לתוך פיה,
ולמדו זה מגזרה שוה שריפת נשמה וגוף קיים. חד יליף מעדת
קרח, וחד מבני אהרן, ופריך בגמרא מאן דיליף מעדת קרח מ״ט
לא יליף מבני אהרן? ההוא שריפה ממש הואי, ונילף מינה? אר"נ
ארב״א אמר קרא (ויקרא י״ט י״ח) ואהבת לרעך כמוך, ברור לו מיתה
יפה כו׳, ואם כי חייבי מיתות ב"ד שדינם בשריפה יומתו ע״י פתילה
של אבר למען ישאר הגוף קיים, ואף כי לאנשים ישרים שלא חטאו
מעולם ודאי לגנאי יחשב לשרוף גויתם. ומובא שם במשנה, מעשה בבת
כהן שזינתה ושרפוה בחבלי זמורות מפני שלא הי' ב"ד של אותו שעהבקי, ופירש רש״י שהי׳ צדוקים ולא דרשו ג״ש.
ונראה מכל מקומות האלה בלא כסות עינים שמיתת שריפה
תועבה היתה להם, ורמזו קבורה מן התורה.
לייפציג, תרל״ה.
יעקב טאפראווער.
*) ועיין תוס׳ יו״ט פרק ד׳ משנה ט׳ פסחים, שהאריך בזה
בטוב טעם ודעת ע״ש.הודעות.
כל החפץ להדפים ספרים חדשים וגם ישנים יואל נא לפנות
אל בית הדפוס של
ה׳ א. אסטראווסקי.
מדפיס מ״ע הצפירה וימלאו את מבוקשו על אופן היותר
האדרעססא שלו היא.
טוב."
A. Ostrowski, 2
BERLIN, Lietzmannsstr. 4.החמן באמרה הרבע שנה הראשון בנומער 1 עד ה
יוכל להשיגה בהרעדאקציאן על מקח הידוע. גם נמצא למכור
 יסודי חכמת השעור מקחו חמשה פראנק או ג' פלארין
וס׳ אות זכרון מקחו 1 פר׳.ם כל החפץ לכתוב ידו אל הצפירה או להיות סוכן בעירו
יפנה במכתבו אל הסוכן הכללי בווארשא כפי האדרעססע
Michel Slonimski in Warschau.Selbstverlag: S. Slonimski in Berlin. Verantwortlicher Redacteur: S. M. Lipschitz in Berlin.
Debit für den Buchhandel: Julius Benzian in Berlin. DampfSchnellpressendruck Von A. Ostrowski in Berlin, Lietzmann Str. 4.