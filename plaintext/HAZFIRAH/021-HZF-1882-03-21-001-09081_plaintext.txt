MAKא
ברוסיא ופולין.
השולח במוקדם לשנה 5 רו״כ.
לחצי שנה 2.75 רו״כ.
לרבע שנה 1.50 רו"כ. 
ביתר הארצות 20 פראנק.
באמעריקא 5 דאללאר.
AKK
מחירו באשכנז:
14 רייכם מארק לשנה. 
בעסטרייך 8 פל׳ לשנה. 
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳.
CKמכתב עתי משמיע חדשות
די
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקיתוכן הענינים דברי הימים מעשה צדקה להיוצאים
היהודים בארץ החדשה מאת יהודה דוד אייזינשטיין.
הצופה לבית ישראל מאת נ׳ סאקאלאוו, אשמנו מכל עם.
מאת א״א ראקאווסקי. פעטערבורג. הודעות. שאלות ותשובותדברי הימיםהדבר אשר חזו מראש כל יודעי העתים בא ונהיה,
המהומה אשר קמה בהערצעגאווינא לפני שני ירחים פרצה את
גבולה ותאחוז בארבע פנות חצי האי הבאלקאני, ותהיה לסבת
פרוד הדעות בין הממשלות האדירות וראשית מדון בין עמי
הסלאווים והאשכנזים, שתי משפחות הגוים באייראפא המזרחיתוהתיכונה. קוראינו יודעים מדברינו בגליון העבר, כי צלחה
לצבאות אוסטריא לגדוע זרוע עז המתקוממים בהערצעגאווינא
ודאלמאציא הדרומית, וביחוד את בני הגוף קריוואשיע, ע״י
העיר סטאלאצי, חוסן המתקוממים ומצודת משגבם. העסטרייכים
כבר דמו כי קץ המרידה הנה בא, בשבעה דרכים נסו המתקוממים
לפניהם והם רדפו אותם על צואריהם עד גבולות מאנטענעגרא.
ביום 10 מארץ בצהרים נגשו צבאות אוסטריא שבעת אלפים
איש במספר אל גבולות הנסיכות הנזכרת, ויאלצו את המתקוממים
במלחמת תנופה ע״י העיר גראכאווא למצוא מנוס להם על אדמת
מאנטענעגרא, שר צבא אוסטריא, דמה כי נסיך מאנטענענרא
יעשה כחוקי ומשפטי ממלכה העומדת במצב הבינים, לנצל
את אנה״ח הנמלטים אליו את נשקם ולקבלם בארצו, באופן שלא
ינסו לחדש את פני המלחמה; אך תקותו זאת נשארה מעל
המאנטענעגרים קבלו באהבה וזרועות פתוחות את אחיהם אשר
בקשו מפלט למו על אדמת הנסיכות, ונוספו גם המה על גרודי
המתקוממים, לא עברו ימים אחדים והמתקוממים, אשר מספרם
הלך הלוך ורב מאחיהם המאנטענעגרים הנאספים אל דגלם
התיצבו שנית בשדה המערכה ברוח גבורה חדשה, בין נקיקי
הסלעים מצאו למו דרך לצאת ממחבואיהם להניח שנית אל
קריוואשיע, הגיעו עד המקומות: „קלאוויצי וגאלי ווערכי ויבואו
להעסטרייכים מאחור, וביום 11 מארץ התלקחה שנית מלחמתתנופה. העסטרייכים נאלצו להלחם בכלי תותח, ואחרי שעות
אחדים כאשר נפלו חללים רבים מזה ומזה נסוגו המתקוממים
אחור בסדרים טובים וימצאו שנית מנום להם על אדמת
אחיהם בני הנסיכות. מהמעשה הזה נוכחה אוסטריא לדעת, כי
אם הנסיכות מאנטענעגרא תהיה למקום מקלט ומפלט להמתקוממים,
אין לה תקוה כי יהיה שלום לה מחמת הסלאווים הדרומים
המונם ושאונם, ואם תגע לרעה במאנטענעגרא לא תעמוד
רוסיא מנגד, ולא תביט ברוח שוקטה בבלע אוסטריא את אחד
משבטי הסלאווים המצויין ברוח גבורה ואומץ הלב. ביום 15
לחדש באה הידיעה, כי שר צבא אוסטריא דרש בחזקה לתת
לו לרדוף את המתקוממים על אדמת מאנטענעגרא, אך הנסיך
ניקאלאי השיב אחור חפצו זה, וכתשובה על זה העביר פקודה
בארצו להחלץ חושים ולקרוא את כל עמו לצאת לקראת נשק,
ואחד משריו יצא לוויען להציע את חפץ הנסיך והשקפתו על
מצב הענינים על גבולות ארצו, וספר שלח אל וויען, למחותברבים נגד המעשים אשר צבאות אוסטריא עושים לירות מכלי
התותח אשר להם על גבולות ארצו, ולהפר בזה את חוקי מצב
הבינים. עד כה וכה ושרי הצבאות העומדים בשדה המערכה
עושים את שלהם, ויצאו בארבעה ראשים לבקש את המתקוממים
להראותם נחת זרועם, ויתנגשו שנית ע״י הערים פאטשא
ונאצקא, על מסעם זה נוכחו העסטרייכים לדעת כי כל האנשים
יושבי המקומות האלה התקוממו כאיש אחד, ויתמלטו אל גבולות
מאנטענעגרא, ורק הנשים והטף נשארו בהכפרים והעירות
ומזה נראה איך אמיץ הקשר, וכי יש להם על מי להשען
להושע בזרוע עוז.ביום 15 לחדש הודיע הגאלאס, כי מנויה וגמורה בסוד
ממשלת אוסטריא, להושיב בצבאותיה את מאנטענעגרא, ורעה רבה
נשקפת מהמעשה הזה אל השלום הכללי, ביום הזה נקראו
לבוא לוויען שרי ממשלת אונגאריא, ולמחרתו נשמע, כי קראה
הממשלה את שליחי הנבחרים (דעלעגירטע) משני חצאי הממלכה
להתאסף בראשית ימי אפריל הבאים, לתת מוצא לכסף התמיכה
והעזר לצרכי מלחמה 25 מילליאנים פלארין. ביום 17 מארץ
שלחה מאנטענעגרא את אחד משריה לפ״ב להציע לפני ממשלת
רוסיא את מצב הדבר, ואיך תעשה היום כאשר צבאות
אוסטריא, הרבים והעצומים נכונים לנטות ידם עליה. כלהשמועות האלה הרעישו את לבות כל אוהבי השלום ותעש שמות
בעולם המסחר, כי היתה לאות נאמן, אשר סכנה רבה מרחפת
באמת על פני השלום הכללי, עוד יותר החרידה את אייראפא
השמועה, כי באו תוגרמא ואוסטריא בעצה אחת, כי תושיב
תוגרמא בצבאותיה ובעזרת אוסטריא את מעברות הבאלקאן
כאמור בדברי הברית הברלינית, ובשכר זה ימחול הסולטאן על
זכותו להיות נקרא בשם מושל באסניא והערצעגאווינא, ושני המחוזות
תכניס אוסטריא תחת כנפי ממשלתה, הידיעה הזאת, הכעיסה
תמרורים את הפאנסלאוויסטים ויתר גדולי העם בפעטערסבורג
מלחמת הסופרים פרצה עתה בין מה״ע הרוססים מזה, והאשכנזים
והעסטרייכים מזה, לפני ימים אחדים עברה השמועה בארץ
כי דבר יצא מאת גלאדסטאן לקרוא אספת קאנגרעסס או קאנ-
פערענץ לשום למישור מעקשי הסכסוכים. בדעה הזאת החזיקו
הפאנסלאוויסטים בשתי ידיהם, והגאוואיע וורעמיא הדובר בשמם
וברוחם, הרבה לצאת במאמרים ולהראות דעת, איך נחוצה
אספה כזאת לעצור בעד מלחמה כללית בשערי אייראפאהנהו מודה כי חובת רוסיא בתור ממשלה אדירה ממשפחות
הסלאווים, להוציא את הרבה מתערה, ולהגן על בני העמים
הקרובים אליה בקרבת אמונה ומשפחה, אך כפי דבריו אין
השעה מוכשרת לכך כי חלק לב הממלכות אשה מרעותה
בריטאניא לא תתן ידה לחפץ רוסיא, עתה כאשר דברי הברית
בין שתי הממלכות האדירות אינם מרוצים להעם הבריטאני
בגלל המעשים באזיא התיכונה, ועוד יותר בשביל דברי חדודים
שעברו בין שני העמים האלה ע״ד שאלת היהודים. צרפת ג״כ
לא תאבה היום להכניס את ראשה בעובי הקורה, ורוסיא לבדה
לא תצא לריב נגד אשכנז ואוסטריא גם יחד, ע״כ שבו מכה״ע
בפ״ב בשני הימים האחרונים לספר בשבח השלום.
ואותות המהומה נראו גם בסערביא: כנודע ישב המלך
מילאן עתה על כסא מלכותו בעזר ועצת שני מצוקי ארץ
אוסטריא ואשכנז שתי הממלכות האלה חפצו בדבר הזה לרכוש
להם אהבת הממלכה היותר גדולה בממלכות הסלאווים הדרומים,
זאת ראו הפאנסלאוויסטים המזרחים והמערבים, כי אם ממשלת
סערביא תעמוד לימין אוסטריא לא תעשינה ידיהם תושיה לסכסך
את משפחות העמים איש ברעהו, למלא הארץ מוטה למטרה
דרושה לחפצם; ועל כן הננו רואים, כי לא רבה השמחה אשר
שמחו אוהבי הסלאווים בפיהם ובשפתם, בהודע להם שמועת
התנשאות סערביא למעלת ממלכה; ומעבר מזה, הננו רואיםאת המלך הצעיר הופך פניו כלפי מערב, ולפני ימים אחרים השיב
שנית תודה קבל עם אל ממלכות אשכנז, אוסטריא ואיטאליא,
אשר היו בתומכי בימין חפצו וחפץ העם הסערבי, כל הדברים
האלה עוררו את האיש ריסטיץ ומרעיו הפאנסלאוויסטים לחמוס
מזמות נגד הממשלה החדשה. וביום 17 לחדש הודיעו חמשים
איש הנבחרים בעלי בריתו, כי לא יוסיפו עוד לבוא אל בית
הנבחרים, וידמו בדבר הזה להתיר אגודת הסקופשצינא, אך
עצתם לא קמה, המלך מילאן לא חת מדבריהם ויצו לסגוראת בית המחוקקים עד אחרי ימי חג האביב, ובתוך כך תהיינה
הבחירות לא בכל הממלכה, כי אם באותם המקומות שמרעי
ריסטיץ היו באי כחם ודוברים בשמם.
דברי המדינה באשכנז פנימה מסוכסכים מאד, הדבר אשר
חשב ביסמארק לשום מס על עלי הטאבאק ולעשות את המסחר
הזה לזכות הממשלה לבדה, העלה עליו חמת כל טובי העם
מכל המפלגות, כי לא נסו האשכנזים עד היום לשאת עול מסים
וארנוניות מדברים השוים לכל נפש. לפני שמונה ימים היו אספות
עם בכל חלקי העיר ברלין, וראשי המדברים מההולכים קדימה
נשאו מדברותיהם לדרוש בגנות הממשלה ושיטת המדינה של
הנסיך ביסמארק בעניני ההנהגה בפנים הממלכה, ומענין לענין
נגעו גם בדבר התנועה האנטיסעמיטים אשר ממנה יצאה הרעה
על בני ישראל גם בארצות הסמוכות לאשכנז, ויחרפו מערכות
הממשלה אשר זה שנים אחדות תלך לאחור ולא לפנים.
עוד שמונת ימים עברו לאלפי רבבות בני ישראל שוכני
הממלכה האדירה בתבל ארצה, ומנוחה לנפשנו הנמונה בין
תקות העתיד ופחד ההוה עוד לא מצאנו, כל האותות אשרבאו לנו במשך הימים האחרונים מדברים בשפה ברורה, כי עצם
„שאלת היהודים" רחוק מדרך פתרונו המוחלט, כי שתה הממשלה
עצות בנפשה לחלק את השאלה הזאת לשני חלקים, לפקודות
הנחוצות לשעתן לפי ראות עינה. באשר תחשבן לדרושות אל
חפץ החזקת הסדרים ולקדם בעד רעת המהומות, ולחוקים
עומדים וקיימים. חוקים אשר נכונו לשום למישור כל מעקש
הסתירות הרבות והספקות הנולדות לרגלי החוקים השונים אשר
נקבצו באו בספר תורת חוקי רוססים לעברים במשך שמונים
שנה ויותר. יום הפתרון המוחלט עוד ירחק חוק, אך הפקודות
להוראת שעה נכונות מאת הממשלה ותמהר לעשותן, אחדות
מהנה כבר ראו קוראינו בגליון העבר, והן: הוצאת היהודים
מהכפרים והישובים, כי ישבו רק בערים, וסגירת שני בתי חנוך
למורים וחמשים בתי ספר המיוחדים לבני ישראל לבדם. בי
ו׳ העבר באה הידיעה בהקור" ווארש׳ No. 61, כי דבר יצא מאת
השר הפראקוראר שעל כנסת הפראוואסלאווית (סינאד) ה׳ פא-
ביעדאנאסצאוו, לאסור על היהודים לסחור בצלמי ותמונות קדושי
הדת הנוצרית, ויתר חפצי קודש לדת הנוצרית
ביום ו׳ העבר בא במכתב העתי היו״ל מטעם הפאלי-
ציי בעירנו בגליון N. 61 דברי כבוד השר הגענעראל גובער-
נאטאר אלבעדינסקי, להודות את שוטרי הפאליציי בעירנו בגלל
עבודתם החרוצה, שקידתם העצומה והתאמצותם בכל לבם ונפשם
לעצור בעד הפרעות בעירנו ווארשא בימי המהומה: 25 ,26
דעצעמבער בשנה העברה.
במכה״ע „זאריא" מודיעים, כי בימי השבוע העבר יצאו
שלשים משפחות לשבת באה״ק, בין היוצאים ימצאו גם תלמידים
שגמרו חוק למודם בהגימנאזיום. כל היוצאים יעסקו בעבודת
אדמה, לפתח ולשדד אדמת ארץ הקדושה. לכל היוצאים יש
כסף רב או מעט, אך הם יחפצו לכונן מושבות עפ״י יסודות
ההשתתפות להיות לאגודה אחת. הכסף הנמצא היום ביד
האגודה עולה לסך חמשים אלף רו״כמעיר קובארט מודיעים להגאלאס, כי זה איזה ימים עברו דרך
שם 50 משפחות יהודים, מאלה אשר התגוררו
במקומות שונים בארצנו שאין להם לדור שם דירת קבע, ופניהם
מועדות לאמעריקא, ביניהם אין אחד מהמחוייבים לעבוד בצבא,
כי יש אשר כבר גמרו שנות עבודתם, או אשר נפסלו לעבודת
הצבא, רובם בעלי מלאכות אשר כלי אומנתם בידם, והם
יוצאים על הוצאות עצמם
מעיר סאראקי (בעסאראביען) מודיעים, כי משם יצאו עוד
בקיץ העבר 25 משפחות יהודים ללכת לאמע-
ריקא, ויתנצלו מכל אשר להם ויבואו לבראדי. בתקותם על
חברת כי״ח, כי יתמכום בהוצאות הדרך כמו שעשו להבאים
שמח מקודם, אבל תקותם היתה מפח נפש, כי ציר החברה
לא קיבל אותם עוד, רק נתן להם רשימה לאות כי נכתבו
במספר היוצאים, ולהמתין עד בוא האביב, אשר אז ישוב עוד
לקבץ נדחים כבתחלה, ויהיו המה הראשונים לנהלם למחוז
חפצם, והם מצפים בכליון עינים עד היום על ביאת הגואל
ההוא אשר יפדה אותם מכל צרותיהם.מעשה הצדקה להיוצאיםבימים האלה נקהלו באו באספה כל בעלי חברת גומלי
חסדים (Board of Guardians) לגמור דין וחשבון מכל פעולות
החברה במשך השנה החולפת, כנודע הקדישה החברה בעת
האחרונה את עמלה ואת כספה גם למשען הנודדים מארצנו
ובתוך מסירת דין וחשבון בא זכר כל הפעולות האלה, אשר לא
למותר נחשוב להעתיק לפני קוראי הצפירה, והנה מסעי
הנודדים מרוסיא לאמעריקא לא חדשים הם מקרוב באו, עוד
לפני השערוריות היו רבים מעניי רוסיא יוצאים לאמעריקא,
בשנת 1881 תמכה החברה הזאת בידי ארבע מאות וששים
איש מיוצאי רוסיא. מראשית שנת 1882 גדל המספר הזה
לע״ע רק כדי חמשים איש, וחמש מאות ועשרה איש קבלו משעכסף מידי החברה, בין היוצאים האלה היו 414 יהודי פולין (ר״ל
הודי רוסיא, כי מערי פולין מלבד הגובערניא סובאלסקי היציאה
היא מעטה מאד). יהודי אשכנז 49, יהודי האללאנד 17
ואנשים יהודים אשר התגוררו מלפנים באנגליא 33  הארצות 
אשר הנודדים שמו את פניהם ללכת שם, הן ארצות אמעריקא
אוסטראליען, מיצר הדרומי באפריקא, והוצאות החברה אשר
הוציאה לתכלית זה עולות עד 11.269 ליטרא שטערלינג. כאשר
רחבה ונסבה בימים האלה תנועת היציאה, ובחוסן תקפה
הקיפה כל מחוזות רוסיא הדרומית, לנער משם המונים המונים,
ראה הועד לדאבון לבו כי קומצו איננו משביע את הארי, ואוצרות
כספו כמר מדלי נחשבו לעומת הצרכים הגדולים והעצומים, על
כן עשה הועד חוזה עם הועד הכללי של בעלי המיטונג בהיכל
שר העיר, וראש הועד הזה הנכבד ליוניל כהן, בא בסוד הועד
הכללי, ובמועצות ודעת ערך שם את כל דברי פעולות גומלי
חסדים, גודל תועלתם ומצבם בעניני ממונות, והועד הכללי
נעתר לחלק להם סך 5,000 ל״ש. מתת הועד הזאת נתנה
לגומלי חסדים את העוז והיכולת להגדיל ולהאדיר את מעשה
הצדקה ולהרחיב חוג פעולתם, ולפי דברי הנדיב המפואר ה׳
מאקאטטא אשר היה גם הוא בישיבה ההיא, נכון ועד גומלי
חסדים לימי האביב, להשתדל להעביר לאמעריקא את כל הנודדיםהמפוזרים ומפורדים בבראדי ובשאר הערים. בימי השבוע הזאת
עזבו ארבע מאות איש מיוצאי רוסיא את אנגליא ללכת לאמע-
ריקא באניה Fgyptian Monarch, על יד התחנות עמדו צירי
שני הועדים, ועד הכללי עם ועד גומלי חסדים, פטירת היוצאים
הרעידה כל לב וחזילה פלגי דמעות מכל עין, עד כי כל העומדים
שם געו בבכיה לשמע דברי אומללי אדעססא ווארשא וקיוב
אשר מבלי חמדה עזבו את ארץ מכרותיהם ללכת לטשיקאגא
סאן פראנציסקא ולשאר ערים רחוקות אשר בקצוי אמעריקא
האניה Persian Monarch אשר בה נסעו מאה איש לנויארק
הגיעה בשלום אל מחוז חפצה, וע״ד ביאתה כבר באה ידיעה
טעלעגראפית ללאנדאן. לפי הידיעות האחרונות ממכ״ע האמע-
ריקאנים נראה, כי חברת תומכי הגודדים אשר בנויארק פרשה
את צל חסדה על 2,500 יוצאי חפזון מרוסיא, 1,800 מהם נפוצו
נפזרו לכל עבר בערים שונות אשר בכנסיות הברית, 300 מצאו
עבודה בבתי מלאכה בעיר נויארק, 100 הם משולחים ונעזבים
לנפשם, והאחרונים במספר 300 עודם מסתופפים בצל החברה
אשר תכלכל די מחסוריהם, בטרם ימצא להם מכון לשבתם
ועבודה להחיות את נפשם.גם הועד של מענשען הויז (הוא היכל שר העיר) עושה
מלאכתו בחריצות הראויה לתהלה, הנדבות מוסיפות והולכות.
עוד לא נתן צמיד הפתיל על אוצר הועד, כי עוד מרבים העם
להתנדב ולהרים תרומה, ולמען הגדיל והרבות את הנדבות
מנויה וגמורה בסוד הועד לכונן עוד הפעם מיטונג גדול בהיכל
ההוא, אשר יהיה נקדש בפרט למעשה הצדקה. בישיבה
האחרונה הופיעו גם כן האפרתים האדירים, ועל צבאם כהן צדק
שר הכנסיה הקאטולית מענניג, וציר ממשלת קאנאדא, ועוד
רבים וכן שלמים, בתחלה נקראו דברי מכתב תודה אשר כתבה
חברת כי״ח מפאריז אל הועד הזה בפרט, ואל כל עם אנגליא
בכלל, אשר עמד לימין ישראל ביום צר, ויפץ קרן אורה על
חשבת התלאות והרדיפות המרחפת על פני תהום השנאה
הנוראה שהתעוררה בכח נמרץ בימים האלה. אחרי כן נתקבלו
מלאכי חברת גומלי חסדים אשר באו למסור דין וחשבון מן
פעולותיה. בימי האביב נכונים ללכת לגאליציע השר לוירענס
אליפהאנט, ה׳ כהן, ושר צבא היהודי גאלדסמיטה והמטיף ד״ר
אשער, גם נתנו בידם תוכן הפקודות והכללים איך להתנהג עם
הנודדים, והמקומות אשר שמה ישלחו את עובדי האדמה
בעלי המלאכות ואת הרוכליםהיהודים בארץ החדשה. (המשך מגליון 10)אחרי אשר נגמר הממכר לרצון שני הצדדים ונכתב בספר
ונחתם בכל תוקף חוקי המדינה, קראו ראשי הועד את חברי
הועד לאספה וישמיעו נדבות לטובת הקולוניסטים, והנועדיםהרימו את נדבתם בהאספה הזאת כחמשת אלפים אללאר מזומן,
מלבד אשר נדבו כלי תשמישי בית ושדה, גם הנוצרים השתתפו
בנדבת לבם ביד נדיבה. הנוצרי באלדווין בעל בית המסחר
הנודע לכלי מחרישה ותשמישי עבודת אדמה, נדב שנים עשר
מחרשות ברזל מן המובחר, ותשמישיהם הנלוים להם, וכלי בקר
ושמונה עשר צמר בקר (געשפאנען) ותשמישי הצמרים בכל
משפטיהם, אף הבטיח למכור בעד הקולוניסטים את כל כלי
ברזל די צרכם במחיר אשר ישלם בעצמו, בלי כל ריוח. והסוחר
עצים ה׳ לאטה, נדב לתת במתנה ולהציב את הדלתות והחלונות
לכל בתי הקולוניא העומדים להבנות בקרוב, ואחרי אשר תכונן
הקולוניא ותוסד יבנה בתוכה מכספו בית ספר להילדים ובית
הכנסת לתפלה. וגם אלה מבני הנוצרים המוכרים להקולוניא
תשמישי עבודה בשדה, כלי בית, עגלות, סוסים ובקר, יוזילו
להם המחיר ולא ירויחו מאומה, וימכרו להם מן המובחר, למען
אמץ את רוחם ולחזק את לבם, כי בשמחה הם מוכרים ומנדבים.
עצי בנין לרוב נשלחו מנוארלינס להקולוניא לבנין הבתים
והבונה דרייפוס אחד מגדולי הבונים בנוארלינס, התנדב ללכת
להקולוניא לנצח על הבונים והעושים במלאכה עד תום בנין
ארבעים בתים ובית אוסם גדול ורחב ידים בעד כל הקולוניסטים,
ודרייפוס ימאן לקבל מאומה בעד טרחו ועמלו, אף התנדב
למודד ולחלק במדה וקצב את חלוקת השדה אשר קצבוה לגנים,
לפי מספר המשפחות לאיש וביתו. הוצאת בנין הבתים יערך
מן 125 עד 150 דאללאר לכל בית איש אחד יליד רוסיאהבקי בעבודת האדמה. והוא גר בהמחוז ההוא כמה שנים
התנדב להורות וללמד את הקולוניסטים את עבודת האדמה גם
כן חנם, או אם יהיה עליו לבטל הרבה, יקבל שכר מועט כשכר
בטול זמנו לבד.
מספר כל הקולוניסטים עולה למאה ואחת נפש. מהם
51 גברים, 34 נשים, 66 ילדים וילדות פחותים מבני חמש
עשרה שנה הגברים הם צעירים לימים או בחצי ימיהם, אבל
זקנים ובאו בימים לא נמצאו בתוכם. מלאכתם פרנסתם ומשלחת
ידם ברוסיא משם יצאו שונות היו 12 היו סוחרים, 11 עסקו
בעסק עבודת אדמה, ששה עברו בעבודה ממש. אחד היה
מורה, שלשה מלמדים, אחד עורך דינים. אחד נגד או חורש
עצים. אחד רואה חשבון, אחד מסדר אותיות בדפוס, אחד
עשה סיגארעטטס מטאבאקא, אחד חודש רקועי פחים, אחד
עשה מרדעות (זאטלער), אחד פראפעססאר באין עבודה לבית
ספר גבוה 6 משרתים בחניות, אחד תלמיד מגימנאזיום שלאהספיק בידו לקבל משרה גבוהה עד שנגרש, 2 חותכי טאבאק,
ואחד בעל בית עבודה למלאכת הטאבאק. אבל מה שהיו
היו, ועתה אחרי אשר נהפך עליהם הגלגל ברוסיא, נהפכו
באמעריקא לאנשים, וששים ושמחים להיות עובדי אדמה בכל
לבבם ונפשם ולהנות מטובה ולשבוע ספרי יגיעם ועמלם
רובם באו לאמעריקא בלא פרוטה, ורק מעטים הביאו גם כסף
מעט אשר יעלה בס״ה 5,700 דאלאר. מהסך הזה הוציאו על
פי עצת הועד 3,200 דאלאר על צרכי הקולוניא, וסך הנשאר
2,500 הניחו למשמרת בקופת הועד, ליום רע, על כל צרה שלא
תבוא, הקולוניסטים בחרו מתוכם שבעה מנהיגים, ובראשם
עומד אחד מהם, ושמו הערמאן ראזענטהאל, איש משכיל
ורצוי לרובם, הוא יליד קורלאנד, אבל ימים רבים התגורר
בקיעוו, והיה סופר במכ״ע בשפת רוסיא בשם „זאריא", והיה
מהפך בזכותן של אחב״י, ונמלט מפח מקיעוו ויבוא בעוד
שניו לאמעריקא, והקאמיטי מנויארק שלח אותו לנוארלינס
ומשם הובא להקולוניא, להחליף את תער הסופרים באת
ולהמיר קולמסו במזמר, ויהי להקולוניסטים לראש.
ואלה דברי המכתב אשר שלח ה׳ ראזענטהאל להמכ״ע
„היהודי התימני" היו״ל בנוארלינס בשפת המדינה: „זה חדש
ימים מיום נוסדה הקולוניא, ואשמח להודיע כי הכל יעשה בתוכה
בזריזות וחריצות כפים, שכנינו מסביב אשר אלינו השגיחו
בראשונה והיו מסופקים מעט או הרבה אם נצליח בעבודתנו
מחליפים מיום ליום את מחשבותיהם אשר חשבו עלינו מתחלה,
בראותם כי היהודים הגרים אשר חדשים מקרוב באו, יעשו
מלאכתם ביתרון הכשר דעת ובזריזות, מתאמצים להפוך גם
קרקע בתולה לאדמה פוריה, ויחלו להאמין כי ברבות הימים בלנבוש להתחרות בהם, בימי עבודתנו אלה המעטים, תקננו את
הדרכים. חפרנו בארות, וכרתנו עצים, ועיקר עבודתנו כיום
לבקוע עצים לגדור את שלש החלקות, ולתקן את חלקת השדה
אשר קצבנו לגני ירק ועץ עושי פרי באחרית ימי שבוע העבר
קבלנו עצי בנין מנוארלינס לעשרים בתים, ובבנין הבתים נהיה
טרודים כשני ירחים בערך, ורק כאשר תכל מלאכתנו זאת
והבתים יעמדו על תלם ומכונם, ונשינו וטפנו יבואו לשבת עמנו,
נאמר כי הקולוניא נוסדה באמת. בני הקולוניא בריאים ושלמים,
כולם מטיבים נהה וששים ושמחים לצאת לפעלם ולעבודתם
הועד מנוארלינס עושה ככל אשר תמצא ידו לטובת הקולוניא
ונקוה כי יהיה נועם ה׳ על מפעלם ומעשי ידיהם יכונן, לשמחת
לבב כל הדורשים טובת עם ישראל״
ועל החתום הערמאן ראזענטהאלמלבד שני הועדים שבנויארק ובנוארלינס נוסד ועד שלישי
בעיר סינסינאטי, ע״י השתדלות הדאקטאר והמטיף יצחק מ׳
ווייס seגזו וע״י ה׳ לאטה העומד בראש הועד. הועד הזה
הוא כסניף לחברת אגודת הקהלות באמעריקא, אשר מספרם
כשתי מאות וחמשים חברות וקהלות, רובן קטנות ומעוטן
נכבדות (מהרב ווייס ומהחברה אה״ב ומבית ספר הרבנים אדבר
בעת אחרת). והועד הזה הדפיס שתי מאות אלפים אקציען
מחמשה חמשה דאללאר האקציע האחת, ומעוררים את העם
ע״י מכה״ע לקנות את האקציען, וחלק עשירי מהאקציען יוטל
בגורל, והקונים יוכלו לזכות אם יעלה בגורלם סך מסוים עד
חמשת אלפים דאללאר, ואם ימכרו כל האקציען יהיה ביד הועד
כמילליאן דאללאר, ומחציתו יהיה קרן קימת לטובת בית ספר
הרבנים אשר נוסד בסינסינאטי זה שבע שנים, ומחצית המיליאן
השניה יהיה לטובת הגרים מרוסיא, וג״כ ליסד בעבורם קולוניות
אבל עד עתה לא נמכרו הרבה מהאקציען האלה, וכפי ששמעת
לא עלתה ביד הועד מסינסינאטי לקבץ עד היום רק כארבעת
אלפים דאללאר, יען כל אחד ישאל בצדק, העת עתה לדאוג בעד
קרן קימת לבית ספר הרבנים, ואחינו ברוסיא נתונים בצרה
גדולה וצריכים עזר וישע להושיעם? ומה ראה הועד
על ככה לצרף ולאחד את תמיכת בית ספר הרבנים עם גולירוסיא? וכי מה ענין שמיטה אצל הר סיני? זאת ראה הועד
ונוכח כי שגגה יצאה מלפניו לכלול יחד את דאגתו בעד קרן
קימת לטובת בית הרבנים, עם הדאגה בעד אחינו הנמלטים
מרוסיא, ולכן נאספו חברי הועד לאספה, ונמנו וגמרו לבטל
את התקנה הראשונה אשר על פיה נחלקה הכנסת האקציען,
בד בבד בין קופת מדרש הרבנים ובין קופת הקולוניות, ותקנו
תקנה חדשה שעל פיה יש ביד המנדבים או הלוקחים את האקציען
לגלות את רצונם וחפצם, אם כספם יובא אל קופת קרן הקיימת
של בית הרבנים, או אל קופת הקולוניות, ואחרי דבריהם לא
ישונה, רק הנודר סתם תחצה נדבתו לשתי הקופות חלק כחלק.
אבל בכל זאת לא יקפוץ הועד מסינסינאטי את ידו מלתמוך את
הנודדים כפי שידו מגעת, ועד היום קבל הועד מהנמלטים אשר
נשלחו לו מהועד בנויארק 261 נפשות או 50 משפחות, והועד
נתן לכל משפחה שכר דירה וכלי בית וכל צרכיהם לחדש אחד
ובעד הגברים המציא הועד מלאכה ועבודה, למען יוכלו להשתכו
די פרנסתם מיגיע כפם, והילדים והילדות הפחותים מבני שלש
עשרה שנים הובאו אל בתי הספר, והזהר הזהיר את הגברים
שמהיום והלאה עליהם לעבוד בזריזות, ואל יוסיפו להשען על
הועד, כי לא יוסיף לעשות בעבורם מאומה, כי לחם עצלות
לא יאכילום יותר מחדש ימיםזולת הועדים הנוסדים בארצות הברית מודיעים עתה
המכה״ע, כי במדינת קאנאדא אשר באמעריקא (תחת ממשלת
אנגליא), נוסדה חבורה מיהודים עשירים אשר הרימו מילליאן
דאללאר לתכלית העברת יהודים מרוסיא ופולין, ולהושיבם על
אדמת קאנאדא בצפונית מערבית המדינה, ולכונן בעבורם שם
קולוניות למען יעבדו את האדמה, והממשלה הבטיחה מצדה
לתת את האדמה חנם ולחוזיל את שכר המסע על מסילה
הברזל בעד היהודים הגרים להביאם אל נחלתם, והיהודים
באנגליא יתנו ג״כ את ידם להחברה הזאת לטובת אחיהם הנרדפים
ברוסיא. הנכבד ל׳ ראוויס העומד לפי שעה בראש החברה,נסע לאנגליא, להתיעץ עם הועד לתמיכת הנמלטים ברוסיא
אשר בלאנדאן. וה׳ כהן נסע לאטאווא בירת קאנאדא לגמור
עם המיניסטער הממונה על עבודת אדמה. אודות הקרקע
שאמרה הממשלה לנדב בעד הגרים מרוסיא, בימי האביב הבא
וובאו כמאה משפחות הנה, וכל צרכיהם בבית ובשדה וכו'
לשנה אחת ינתן להם בבואם מקופת החברה. שם החברה
al Colonation Company of ada והיא
תתנהג בדרכי צדקה וגמילות חסד „אבל אשיותיה יוסדו על
מוסדות משא ומתן, למען תשיג יד החברה להביא ולהושיב
משפחות רבות אשר תוציאן לרוחה, מרדיפות לארץ מבורכה
בכל טוב, למנהיגי החברה לפי שעה נבחרו חמשה עשר
אנשים מאחב״י הנודעים לשם בקאנאדא, ולקוראי הצפירה
(המשך יבוא)
שמותיהם אך למותר
 יהודה דוד אייזענשטייןהצופה לבית ישראלכעבים תעופינה קורות שאלת היהודים וצבא חליפותיה
ותמורותיה כגלגל לפני סופה, השנה החולפת עם פגעיה הרבים
אצלה מרוחה גם על השנה הזאת, אשר אמרנו בצלה נחיה
והיא תחבוש פצעינו. עוד המקרים יחפזון וימהרו לרוץ ארחם
ואזנינו עוד תצלינה מדהרות דהרות אבירי שוטנינו, ושריקות
עררי הסופרים המחפירים ומלשינים. גם הקולות לא יחדלון
ושמועות שונות מתפשטות חדשות לבקרים, להגדיל שיא גלי
דעת הקהל ולהרבות דאגת יום מחר. ההצעות הידועות של
הועדים מערי המדינה, שהן כנחלים ההולכים אל הים, אל
הועד הגדול אשר בבירת המלוכה, והידיעות מאחורי הפרגוד
על אדות החלטות זה האחרון, תוספנה להחריד כל לב ולמלא
כל נפש רגשי מגור ומחתה. בעוד שאלת היהודים ממלאת כל
חללו של עולם העיון והדמיון בהועדים ומכה״ע, הנה גם העסוקים
בהתרת השאלה הזאת במעשה, לא יטמנו ידיהם בצלחתם
על אדות הדלדולים והפרעות בערים הקטנות כבר הודענו בקצרה
בגליון הקודם, ולדאבון לבנו נוספה עליהן גם העיר הקטנה
No. 9 פאגאסט, אשר משם יודיע הסופר למכ״ע „רוססקי יעוורעי
קינה ומספד תמרורים. גם אחינו אשר מחוץ לתחום לא ידעושלו, ובימים האלה קפץ עליהם רוגזם של שונאיהם מסבת
ספירת-עם שהיתה בפ״ב, אשר לדברת „הנאוואיע וורעמיא״
נודע על ידה, כי מספר היהודים בעיר ההיא עולה עד ערך
40,000, גודל המספר המגוזם הזה (לפי הידיעות הנכונות
והמדוייקות של „הרוססקי יעוורעי" מספרם איננו יותר מן 15,000)
החריד ממנוחתם את כל הסופרים המנאצים ומנבלים. וכבר
הוציאו סובארין וסיעתו בחפזם משפט לכלות קוצים מן הכרם
ולעקור ארבעים אלף איש מבני ישראל ממקום מושבם, ולטעת
אותם במחוזות המערב בתוך התחום, ולפי דברי מכ״ע „סטראנא״
לא יהיה הדבר הזה גזירה קשה לישראל, יען כי הם למודים
ורגילים מאז לדלג על ההרים ולקפץ על הגבעות, ולשנות את
מקומם כחלזון הזה שהוא הולך וביתו עמו, והיהודי בכל מקום
שבא ככרו בידו, ואם יבואו עוד ארבעים אלף יהודים אלהמקומות שהם כלואים וצפופים בהם, גם אז יוכלו למצוא מחיתם.
אולם לא כל דעות שונאינו שוות ומסכימות בדבר הזה, ויש
מהם המטים לכף חובה, כאשר נראה מדברי הידיעה אשר באה
במכה״ע Jew. World. כי אחד השרים הגדולים נשא ונתן עם
הציר האנגלי בדבר שאלת היהודים, והטיח דברים כנגד האנגלים
והמיטינגים אשר המה עושים לטובת ישראל, וכעין התנצלות
נתגלגלה בפיו שאלת האירלאנדים, ויאמר כי החמס והעול אשר
יעשו האנגלים לבני אירלאנד, הוא מכריע את רדיפות היהודים,
אף כי האירלאנדים הם עם מלא תכונות ומדות טובות כרמון,
והיהודים הם מקור כל עמל ותלאה, עד כי נכון הוא להמיר
עשר משפחות יהודים בעד משפחה אחת של אירלאנדים, לאסוף
את המתקוממים האירלאנדים ולתת את האי הירוק נחלה ליהודים,
ואז יראה אם עוד נפש האנגלים גחלים תלהט באהבה עזה לבני
ישראל .
למכ״ע .Oposck. Bcr מודיעים מעיר יעלעץ כדבריםהאלה: התנועה הנמרצה נגד היהודים תעש דרכה בסופה וסערה,
והמקום אשר שם יסולו המסיתים ארחות אירם, הוא בית הבירזא,
שמה יתאספו פעם בפעם לשפוך בוז וקלון על היהודים ולהבעיר
אש שנאה נגדם בלב ההמון, בישיבה האחרונה היו שני
סוחרים רוססים מתעסקים באסיפת החתימות. הם משכו את
אנשי העיר ביד חזקה, ויחזיקו בכנף בגדם להביאם אל בית הועד
ולהכריחם לחתום את שמם ויזהירו את האנשים אשר מאנו
לבוא על החתום, כי גם עליהם יעבור כוס, ויחד עם היהודים
יוציאו אותם מן העיר בראש גולים. האזהרות האלה עושות
רצון בעליהן, רבים כותבים ידיהם על הבקשה מיראתם את
התקיפים בעלי הזרועות, ורבים לא ימשלו ברוחם להשיב ריקם
פני נכבדים וגדולים, עד היום הזה באו בכתב המבקשים
לערך מאתים איש, והם נכונים להושיט כתב בקשתם אל ביתיועצי העיר, למען יוציאו המה דבר שלטון ופקודה נמרצה
להוציא מן העיר את כל היהודים היושבים פה מבלי רשות
ותעודה כדת הקנאים אשר נוסדו יחד נגד היהודים לשדד את
רבצם, הם אנשים סוחרים רוססים אשר על פיהם ישק כל מסחר
תבואה הגדול והנפרץ בעיר ובסביבותיה, ובמכתב הבקשה
נתברר הדבר כנותן טעם לפנם נגד היהודים, כי מאז באו
היהודים אל העיר, נהפך להם מקור המסחר למעין אכזב, ולא
יוכלו להשתכר כל צרכם, בהיות היהודים מסתפקים במשכורת
צנומה ומצומצמת, אך תלא כל שפה וגבול יבול כל עט סופרים,
לתאר את החמס והשוד התרמית והכחש אשר בהם יסבבו
הסוחרים הקנאים האלה את האכרים, לגורם בחרמם ולמוץ את
חלבם ודמם. כלל גדול במסחר הזה כי חלק אחד אחוז מעשרה
מתבואת האכר יפול תמיד בעצומי הסוחרים האלה אשר כלחמס מכרותיהם, איפה ואיפה, אבן ואבן, וכהנה. הנה בפנה
הזאת, יחתום הסופר הנ״ל את מאמרו—נחוץ הוא להפך, לבקש
עצות ותחבולות לרפא הריסות המסחר, ולהקים גדריו לבל יבואו
בו הקנאים הנוכלים ההם כשועלים בחרבות, ככה יכתוב סופר
נוצרי היודע את שאלת היהודים על בוריה, אך מי זה יקשיב
לקול ערער בערבה, ומי זה יאבה לצלול לתוך תהום שאלת
היהודים למצוא בו פנינה יקרה כזאת, דעה נכוחה וצודקת
כי היסוד והבסיס לשאלה הזאת היא רק קנאת משא ומתן?
במהומה ובמבוכה הזאת יעלו כל הצפרדעים מסתר מהבואם,
ובנו בראפמאן בא גם הוא בתוך הבאים, ויקם לשחק ביעקב
בהתוליו ובמטה הקסם — ספר הקהל שלו, אשר הוא נכון להוציא
לאור במהדורא תנינא עם הוספות ותקונים. אבל בעוד השקר
נשא נס אל מרומים, וטהי תפל יתגודדו מכל עבר, הנה למשיב
נפש היה לנו לשמוע, כי הפראפעססאר סאלאוויעוו בבית מדרש
מדעים בפ״ב, השמיע נועם לקחו בדברים מחוכמים ונמרצים
לטובת היהודים האומללים. ויחקור לכל תכלית, ויגלה
עמוקות מני חשך ותעלומות הרבה הוציא לאור מדברי ימי ישראל,
וסוף דבריו היה, כי אך הבל יהמיון אלה המפחדים פחד לא היה,כי היהודים יבלעו את ארץ רוסיא, העם הרוססי הוא גדול כ״כ
עד כי לא יוכל להשתקע ולהבטל ביטול היש ע״י היהודים, גם
עם היהודים איננו קטן ורפה כ״כ עד כי יהיה לטרף, ויברע
ירבוץ תחת משא צרותיו, כל הנוגע בעם הזה כנוגע בבבת
עינו, וכל המיצר לו שולח יד בנפשו, כאשר היתה לנו ארץ
ספרד למשל לשמה ולשריקה, על כן הכרח וצורך גדול הוא
לשני העמים לכרות ברית אחוה ושלום — והברית החדשה
הזאת תקום רק ע״י מתן זכיות שוות להיהודים, והריסות הקיר
המבדיל וחוצץ ביניהם ובין עם הארץ. ע״ד מקרי השנה החולפת
הגיד, כי לא העם הרוססי השתובב משובה לפרוע פרעות ולשים
למרמם כל תורת האדם וסדרי החברה האנושית, אך פליטי
האספסוף ובני בליעל, אשר כבר הותרו כל קשרי האחוה בינם
ובין העם, הם השחיתו דרכם וימלאו את הארץ חמס.
הדעה הנכבדה אשר הואיל הפראפעססאר המחוכם לערוך
ולבאר בתוך כותלי בית המדרש, כעין פתרון יחיד ומיוחד
לשאלת היהודים, היא רחוקה מעולם המעשה כרחוק מזרח
ממערב, וכל הנשען עליה כסומך על משענת קנה רצוץ.
הפתרון הזה לא בידינו הוא לבצעו ולהוציאו לפעולות אדם, ולא
לנו להתיעץ „ולגמור את החשבון בלעדי בעל הבית״, אך מכל
סגולות העצות השונות אשר התנוססו בלב היועצים הרבים סגולת תיקון הדת ע״י כתות חדשות, השתקעות וביטול עצמו
לדעת, והתערבות גמורה וחלוטה בתוך העם, ע״י חיתון ושנוי
בגדים, אשר לפי דעת הקאלומבים המדומים הן דרכים המובילות
אל עולם חדש, שאין בו לא קנאה ולא שנאה ותחרות, ואשר בו
ישבו היהודים מדושני עונג ונהנים מזיו הזכיות והחופש, מכל
אלה הסמים והתמרוקים אשר המציאו רופאי אליל לרפא בהםמחץ מכתנו. הטובה והבדוקה ברפואות היא עצת הפראקודאר
סטריעלניקאוו. שכבר נשנתה ונשלשה בפי רבים וכן שלמים
בתור הצעת שיגוי מקום והיציאה דרך גבול מערב. עניי ישראל
יאבו לשאוב מים חיים בששון ממעיני הישועה האלה, אם רק
היה מקור נפתח להם, לתמכם בכסף לעזוב את מקומם ולנסוע
עם משפחותיהם לארץ רחוקה, ולהושיט להם עזר בבואם לארץ
נכריה אשר שם יחשבו כאסופי חוץ ובעצלים נודדים ללחם
לתת להם מהלכים אל בתי המלאכה, או לשים מכון לשבתם בתוך
הקולוניות. הן אמנם אחב״י הפליאו והגדילו לעשות, הזילו
ויזילו עוד ביד רחבה את נדבותיהם, גם החברה כי״ח עשתה
באמונה את המוטל עליה, כאחים נאמנים לצרה החישו עזר
להאומללים גם טובי אחינו בארץ החדשה, אך עד מתי נהיה
עליהם למשא? עד מתי לא יזרעזעו גם נטילי הכסף בקרבנו
ולא יחרגו ממסגרות היכליהם לעמוד לימין אחיהם אשר ההפך
עליהם בלהות? אל המטרה הזאת קולעת ומכוננת ההצעה
)He- הנכבדה ליסד בבירת המלוכה ועד לישוב היהודים בחו״ל
אשר יהיה כנקודה מרכזית לאסיפת הנדבות.
אך לדאבון לבנו לא הגיעה עוד ההצעה לפרקה, ולא נתבשלה
עוד כל צרכה. ולע״ע היא פורחת באוירו של עולם הדמיון
ומתגלגלת כאסקופה הנדרסת בתוך ויכוחי מכה״ע לישראל בשפת
רוסיא, ואם גם יצלח בידי לחומי רשף הויכוחים ולהוטי אהבת
הניצוה למצוא את נקודת ההתאחדות, ויחילו ויזעקו בחבליהם
ואחרי עצבון הרונם יולידו את הועד, מי זה לידינו יתקע כי
הועד הזה לא יהיה כשאר הקאמיטעטים המתאספים ומתיעצים
וסופרים ומונים ולוחשים על החשבונות ונוהגים סלסול בגבאיהם
ואמרכליהם, ומתאספים לברור חברים וחוזרים ומתאספים עד
אין סוף, ובכל זאת נראה בכל מעשיהם ופעולותיהם קפאון
ושבת שבתון, מנוחת רפאים ושלות חנוטים אשר כל רוחות
שבעולם לא תזיזינה אותה ממקומה? אך למה זה נחקור על
ביצה שלא נולדה כלל. ונתחקה על שרשי דבר שלא בא לעולם,מכ״ע „רוססקי יעוורעי" מערער כנגד ההצעה הזאת וכופר בעיקר
תועלתה, לפי דעתו לא תעתיק ולא תסיע תנועת היציאה
לארצות אחרות המון גדול כ״כ, עד ששאלת היהודים תלבוש
בעל כרחה צורה אחרת, ואדרבה התיסדות ועד כזה יהיה פתחון
פה להמחרפים והמנדפים לקטרג ולהורות בעליל שאין ליהודים
ארץ מולדת, ורק במקום שטוב להם שם ארץ מולדתם, אך
„הראוסוויעט״ מתפעל ומתרגש נגד יריביו האומרים כי טוב
לנטוש את הנודדים על יד המקרה, ולנגד זה יערוך עצתו לקרוא
עצרה ואסיפה כללית של נכבדי הקהלות בפ״ב. להמתיק סוד
בדבר הזה, ולהחליט ברוב דעות אם נחוץ הדבר לכונן ועד או
לא. בעוד כל המתוכחים מודים כי היציאה דרך גבול מערב
היא נכונה וצודקת, הנה ועד חברת מפיצי למוד מלאכה ועבודת
האדמה, לפי מסירת דין וחשבון מעשיהם בימים האלה, תומך
בידי המעתיקים מושבם ממחוזות המערב לרוסיא הפנימית. רבים
מצעירי ישראל אשר כחם במתניהם ומעט כסף בידם לא יצפו
לעזרת ועדים ונדיבים. ויתאספו אגודות אגודות לשים לדרך
פעמיהם לארץ החדשה, מעיר קיוב, לפי דברי מכ״ע „ואריא״
עזבו את הארץ שלשים אנשים צעירים ומלומדים, אשר מכל
כספם קבצו יחד סך חמשים אלף רו״כ. בערים אחרות חפץ עבודת
האדמה החל לפעם, ומעיר אסטראג מודיעים מכה״ע הרוססים
כי היהודים מעיר ההיא הושיטו מכתב בקשה אל הממשלה
לחלק להם כברת אדמה לעבדה ולהתפרנס מיגיע כפיהם, והם
ישלמו בעדה תשלומים חלקים חלקים, כי קצה נפשם בלחם
הקלוקל מן המסחר ומכירת המשקאות, שהם תואנה לשונאיהם
להתנפל עליהם ולצודם למדחפות
באשכנז נמה תנועת האנטיסעמיטים את שנתה, איל
הברזל מתבודד בחדרי משביתו ועסוק ראשו ורובו בהצעת
קנין מסחר גלומי טאבאק לצמיתות להממשלה, והמאנאפאלהיה לע״ע מקור ישע לישראל, להניח להם מעצבם ומרגזם, ולתת
להאנטיסעמיטים נושאי כלי ביסמארק ענין לענות בו, ולהשקיע
את שאלת היהודים לפי שעה. בעוד במקצוע זה דומיה מסביב
שוררת והזמן השליך הם. הנה הקשיבו כל בני אשכנז רב
קשב אל סוד שיח „נארדדייטשע אללגעמיינע צט״ג״. המקבלת
השפעה מאת ביסמארק, אשר שאלת היהודים התחילה ללבלב
בה. המכ״ע הזה יצא לתמהון לב כל קוראיו נגד המטיף בחצר
המלך שטעקקער, וייסרהו על פניו בגלל משובתו ומערכי לבו
אשר ערך לפני הנבחרים לאמר, כי נכון ונחוץ להריח את
היהודים ולהורידם משאתם במשמרת שופטים וכהונת מורים
יען שם לא יכירם מקומם, לדעת המכ״ע הזה ראוי רק להצר
צעדי היהודים במסחרם ורכולתם, אשר יטו עקלקלותיהם
ויגזרו על ימין ויחמסו על שמאל בתור מלוי ברבית. מפקיעי
שערים וכהנה. אולם התנשאות היהודים למדריגת אדם
המעלה בתור נושאי משרה בממלכה, היא לגאון ולתפארת
לבני אשכנז, ובחמדה ובידים פתוחות יקבלו אנשים יהודים
אשר שאר רוח להם ויתרון הכשר לכל דבר חכמה, והבא לטהר
מסייעין אותו. החליפה והתמורה הזאת במ״ע של הנסיך ביס-
מארק, אשר כידוע ליודעי חן גם הוא לא בהרוכלים היהודים
יקנא, רק בחכמי מדינה אשר יקומו לו למוקש ויניאוהו מבצע
את כל מערכי לבו ומעלות רוחו, היא נכבדה מאד בערכה וראוי
לשית אליה לב. גם מכה״ע „שלעזישע צייטונג". התהפךכחומר חותם ויכסה את שנאתו במשאון, כמו נהפך מאויב
לאוהב, ובל״ס גרמז גם לו ממעלה לנוח מעט מרגזו ושצף
קצפו. בכמה ערים באשכנז נבחרו אנשים מבני ישראל למעלות
גבוהות בין נושאי המשרה ויועצי הערים, ועד אגודת הקהלות
נעתק מעיר לייפציג לעיר ברלין, ושם נוספו עליו חברים רבים,
וחוג פעולתו ומעגלי דרכיו ומטרתו רחבו ונסבו עד מאד, בישיבתו
האחרונה עלתה על שפת לשון הנאספים גם שאלת האנטיסעמי-
טיזמוס בכלל. ושאלת יהודי רוסיא בפרט, ויחליטו ליסד ועד
התיכון להטבת מצב אומללי היהודים אשר נטרדו מעולמם ומארץ
מולדתם בעיר וויען קבצו בימי הפורים נדבות לטובת
הנדהים, ובעיר פאריז נוסד ועד מיוחד להתחקות על הצעת
הציר עללינגער בדבר ישוב היהודים באמעריקא. גם מכנף הארץ
אותות אחוה ראינו, על האי יאמאייקא היה מיטונג גדול
ויאספו נדבות לטובת האומללים
.באנגליא עוד לא שככה סערת התנועה האדירה והנמרצה
לטובת היהודים, השאון הגדול אשר קם ע״י ההתנקשות בנפש
המלכה, הרגיע מעט קט את הסערה הזאת, ויטריד את דעת
הקהל ויתן לה ענין לענות בו. אולם אחינו השתמשו גם במקרה
הזה הבא לידם, להלהיט וללבב לבות האנגלים, ולהזכירם כי
בימי המלכה הזאת נעשו ישועות בארץ, וימי ממשלתה הם
ימי נצחון הסבלנות על משפטים קדומים, ואהבת אדם הכללית
על צרות עין וקנאה המתלבשת בלבוש קדושה. המלכה האדירה
הזאת כנודע נוחה בסתר לבה אחרי הקאנסערוואטיווים, והיא
נוכחה לדעת כי רק שיטת ביקאנספיעלד תתן עצות לרפא הריסות
אירלאנד העומדת על ירכתי בור צרה ועמל. וגם בלבה נוססה
אהבת ארץ הצבי הנשקפת בספרי השר ההוא. הויכוח אשר
התלקח בבית הנבחרים לרגלי הצעת הבאראן ווארמס, עוד לא
סר מעל במת מכה״ע, ועוד הם מהפכים בו לזכות ולחובה
רבים קושרים כתרים לווארמס ומפזרים לו מלוא הפנים תהלה
ושבח. בגלל השליכו אבן זה לתוך המים השוקטים למען יכה
בהם גלים, ורבים ידינוהו לכף חובה, בין האחרונים נמנה גם
הנבחר היהודי סימאן אשר יצא נגדו בבית הנבחרים, בימים
האלה היתה אסיפה בועד אגודת אחים, והנבחר הזה נפטר
ממשמרתו, ונסוג אחור מפקודתו בתור חבר, מפני שרוב החברים
הגידו לווארמס ישרו והוא התנגד להם, ולא אבה לבטל דעתו
מפני דעתם. אולם חילוק הדעות הזה הוא נוגע רק לפרטי
הדברים, אך בעיקר הישועה וההתנדבות יתנהלו יחד שלובי
זרועי ולב כאשר נודיע במקום אחר
נהום סאקאלאוואשמנו מכל עם... (המשך מגליון 9)בכל מלא רחבי רוסיא בכל עיר ועיר המרבה באוכלסין,
או גם בכפרים וערי השדה, רואים אנחנו למכביר סוחרים מבני
עם הארץ אשר בתיהם מלאים הון ועושר, פאבריקאנטים אשר
סחורת ידם ימלאו את כל שוקי המסחר הגדולים בארץ, ומסחרם
פרץ קדמה וצפונה ימה ונגבה, ממאסקווא עד קיאכטע, מפע-
טערבורג עד אירביטי דבר מסחרם מגיע, רואים אנחנו בעלי
נכסים אשר להם נחלת שדה וכרם מהלך חמשה או ששה
ומים, וגם בערים אשר בתוך תחום מושב בני ישראל, אשר
עליהם יאמר כי שם יד ישראל תקיפה ומלכותם בכל משלה
הנה גם שם עשירי יהודה מתנוססים רק בבחינת „איסתרא
בלגינא״, ובעלי היכולת שרי האלפים והרבבות היושבים ראשונה
במקומות האלה המה: רוססים, אשכנזים, איטלקים, יונים
צרפתים אנגליים ארמינים וטאטארים, עדי כי היהודים רק
כשחק מאזנים נחשבו לעומתם, ומאפס ותהו המה יחדו.
כי תבא אל אחת הערים אשר בני ישראל נחיתים שמה
אל אחת הערים אשר היהודים מצוינים בה ברוב מנין וברוב
בנין, וצוררי יהודה יאנחו באנחה שוברת כל גופם על העיר
הזאת שכבשוה כרכום, ועל היהודים הסיקריקין אשר שפכו עליה
ממשלתה; כי תבא אל העיר הזאת ונשאת את עיניך אל
החנויות ואל התרסין, על האוצרות ובתי המסכנות אשר בנו
למו כמו רמים היהודים בראש מרומים, ועל המון היהודים
השוקקים ברחובותיה כמשך גבים ורצים איש אל עבר פניו, אז
מראשית כזאת תחרץ למשפט, כי באמת הקיפו היהודים את
כל העיר הזאת ואת סחרה ואתננה מארבע רוחותיה, להם הכסף
ולהם הזהב ובני העמים נעשים כטפל להם, אך אם תתמהמה
בתוך העיר להתחקות על שרשיה, אם תחמש את עיניך בקו
חזות ואספקלריא מאירה, לתהות על קנקנה, לחקור מה למעלה
ומה למטה, ומי נטפל למי? אז. אז תראה ונוכחת כישגית ברואה, מרבית הסוחרים והמוכרים, החנונים והתגרנים
הפאבריקאנטים והפרגמטוטים קורי עכביש מבטחם ובקיר
נטוי המה, אשר יפול תחתיו מפני רוח שאינה מצויה, עשירים
אשר איתן מושבם המה כעוללות אם כלה בציר, ולמי כל חמדת
העיר הזאת, למי מכמני הזהב, ולמי בתי המלאכה המריקים
מעליהם הון ועושר, אם לא לבני העם אשר לא ממעי יהודה
יצאו?
מרגלא בפומייהו דהנהו עריצי עליונים הסופרים הגאיונים
למצא תשובתם בצדק על הדברים והאמת האלה, כי אם גם
היהודים לא יתמלאו מהרבנם של העם כלו, כי לא יעשיר רשע
את בעליו, אך האכרים ועובדי האדמה יאנחו מן העבודה אשר
יעבדו בהם היהודים, כי על פיהם יהיה כל מסחר וכל קנין, וכל
פרי תבואת זרע האכר אשר יוציא מן הארץ לא ימכר בטרם
תהיה יד היהודי באמצע, ומלבד אשר לא יעבוד היהודי שלא
על מנת לקבל פרס רק שכרו אתו ופעולתו לפניו, עוד גם מאונאה
לא ישיב ידו עדי כי ידכא תחת רגליו כל איכרי הארץ;
והאכרים האומללים יוצאים מרעה אל רעה, היהודי יונהו בכל
משלח ידו ירעצנו וירוצצנו ויינק את דם תמציתו, והאכר האומלל
יתן בכוס עינו לשכח רישו, והנה גם שם יד היהודי תבואהו;
היהודים פרשו מצודתם על מסחר המשקאות החריפים, והיה
כאשר ינוס האכר מפני הנוכל שמערקא, ובא ביתה המרזח לחקור
ממסך, ופגעו המוזג בערקא ונתן עיניו בו עד שיעשהו גל של
עצמות, ועד אשר ישחית כל חלקה טובה וכל מדה נכונה אשר
הטבעה בקרבו. ומה גם כאשר גלוי וידוע לפני סובורין ומרעיו
מסחר המשקה חטאת הקהל הוא, והני מוכרי משקה. המוזגים
את הכוסות, לא על דעת עצמם המה עושים, רק שלוחי דצבורא
נינהו, ובשעה שהוא מוזג את הכוס להאכר, אין עינו ולבו רק
להשתכר משכרותו, אך מצרף הוא מחשבה למעשה, ואף הוא
הנהו מתכון לשכרו בשם כל ישראל. למען יוכלו המה משלחיו
לעשות עם הסוביעקט הזה כטוב בעיניהם, לצרפו ברור העקס-
פלואטאציא, ולינק את דמו
מן ההחלטה הזאת תצא לנו תולדה שאדם דן מעצמו
כי באתרא דלא שכיחא הזיקא במקומות אשר לא נתנו
ליהודים המזיקים לבוא שם לפלס חמס ידיהם, ושבטם לא ינוחעל גורל האכרים. שם תקופת הזהב כפורחת תעלה נצה
האכרים יושבים איש תחת צללי ביתו ונחלתו ועטרותיהם
בראשיהם, ישרים כל מעגלותם, ופסקה זוהמתה של השכרות
מהם. אולם אם אך נפתח את ספרי הזכרונות דברי הימים
ונקרא שתים שלש דלתות בכל מקום שהוא, נראה את עיוות
הדין הזה, ואת ההלכה המקופחת הזאת אשר שוברה בצדה
והיא גופא קשיא.
שתי גובערניות ברוסיא תהיינה לנו למשל : בפלך יעקא-
טערינאסלאוו פרו וירבו היהודים ויעצמו מאד, ופלך קורסק הוא
חוץ לתחום מושב בני ישראל ברוסיא, ורק מעטים המה
היהודים המתגוררים שם כמאן דדייר בי דיירא, לפי חשבנות
הסטאטיסטיק תרב נחלת אכרי פלך קורסק על אכרי פלך יע-
קאטערינאסלאוו. וגם אדמת הפלך הראשון תוסיף תת כחה מן
האחרון, ובכל זאת בכל שנה ושנה בעת אשר יחלו חדשי
האביב, יתאספו אספה אכרי פלך קורסק לאלפים ולעשרת
אלפים, ובאין לחם לאכול ולשבר רעבון ביתם. באין עבודה
להחיות נפשם ולשלם את המסים והארנוניות אשר נטל עליהם
ינועו מרחוק לגור ויבואו אל פלך יעקאטערינאסלאוו ואל שאר
נפות הנגב, וישתכרו שם לעבוד בכל עבודה המפרכת את הגוף,
יחפרו בהרים יחצבו בסלעים, יתקנו הדרכים והיו לרכבים על
כל תחנות הבי-דואר, ואכר אחד מיושבי המקום יקח לו לפעמים
כעשרים או שלשים עבדים מבני הנפות הפנימיות הבאים כדי
ארבה לרוב לחפור אוכל לנפשם; מדוע איפוא לא יצאו בראש
גולים איכרי הגובערניות המערביות אשר היהודים יפשטו עורם
מעל עצמותם, ולא יבקשו למו לחם בנפות פנים רוסיא מקום
אשר שם לא ישלטו בהם היהודים לרע להם? ידי מי שפכו את
דם התמצית של האיכרים מפלך סאמארא וסאראטוב הגועים
ברעב בראש חצות ומצפים לשלחן אחרים? הן ידי היהודים
הנמצאים שם אחד אחוז מחמש מאות או פחות*) לא שפכו את
(המשך יבוא)
הדם הזה?ס׳ פעטערבורג אדר תרמ״ב. לפני ימים אחדים, ביום 23
פעבראל למנין הרוססים. חגג הסופר והחכם
המפורסם מו״ל את מכה״ע „רוססקי יעוורעי". ה׳ צבי הכהן
ראבינאוויטץ, את יום מלאת לו חמשים שנה. בערב יום ההוא
נקבצו באו אל ביתו רבים מראשי משכילי עיר הבירה, סופריה
וחכמיה הנכבדים, לברך את בעל הבית ולהראות לו אותות
אהבתם. בין הקרואים היו רבים מן הנודעים לשם ולתהלה
על שדה הספרות העברית בין בשפת עבר ובין בשפת רוסיא,
גם גבירים אדירים היושבים בצל הכסף ומוקירים את עמם
ושפתו כן ראינו שם את הפראפעססאר המהולל, אוהב עמו
בכל לבו, הר״ר נח באקשט, הבאראן דוד גינצבורג, משוררנו
הנשגב מוהרי״ל גארדאן, הרב ה׳ ד״ר דראבקין, ה׳ לעאן
ראזענטהאל, ה׳ אהרן קויפמאן, הסופר המפורסם ה׳ באגראוו,
ה׳ לאנדוי מו״ל את הוואסחאד. ה׳ ד״ר ל׳ קאנטאר מנהל את
הרידאקציאן של הרוססי העברי, ה׳ ד״ר קאצענעלסאן (בוקי
בן יגלי), ועוד סופרים רבים מהוללים ונושאי משרות כבודות
בבתי פקודות הממשלה. מערים רבות קבל בן היובל ביום
ההוא מכתבים וטעלעגראממות המכרכים את פעלו והוגים לו
תודה וכבוד, כחצות ליל ישבו הקרואים אל השלחן, ויהי
אחרי אכול ואחרי שתה הרים הרב ד״ר דראבקין את כוסו ויברך
את החוגג בברכה הגונה, כי יניח ה׳ לעמו מסביב, ואז יוכל
החונג, אשר בצרת עמו לו צר, לשוב לעבוד במנוחת לב
על שדה הדעת ולעשות פרי תנובה. אחריו קם ה׳ לעאן ראזענ-
טהאל. ויזכיר את הימים הראשונים, אשר העם הלך בחשך
ולא אור לו. ורק אנשים יחידי סגולה מעט מזער כהרחז״ס
ובן היובל צה״ר החלו להאיר את האופל ההוא בספריהם, ויאמר
כי חייבים אנחנו להודות להאנשים המצוינים האלה, אשר לא
חשבו עמל ויגיעת בשרים, אשר נלחמו עם מורדי האור ויוכלו
*) בפלך סאמארא נמצא על שני מילליאן תושבים בקירוב, שלש מאות
יהודים, ובפלך סאראטוב על שני מילליאן פחות כל שהוא - 51 יהודיםלהם, ופרי עמלם היה, כי שב העם אל הדעת לדרשה בכל
לבו, אחריו דבר הד״ר ל׳ קאנטאר, אשר ספר איך ובאיזה
אמצעים בא בן היובל הגר בעיר קטנה מאד לפני ימים רבים
מוד שפת אשכנז, ואיך באו לידו הספרים, אשר מהם למד
ללמד גם לאחרים דעת, כל עם ועם אמר ה׳ קאנטאר
ישתבה ויתפאר בהלאמאנאסאווים, הקאלצאווים והבארנסים
אשר בקרבו, ובנו נפגש על כל צעד וצעד אנשים מצוינים
כאלה, אשר לא יכלו לכלוא הרוח המפעם בקרבם, ולמרות כל
המונעים והמפריעים באו עד תכלית מבוקשם, ללמד בינה לתועי
רוח, אחרי זה דבר הפראפעססאר באקשט דברים כבושים
ונמרצים ויאמר, כי עם העברי יזכיר לנו את הרומי ההוא
אשר בא נבכי ימים ויתאבק עם גליו ומשברים, יען כי לא אבה
להוציא מידו את הספר אשר אחז בו בכל כחו; ספר נפלא נמסר
בידי ישראל זה הרבה מאות בשנים. מני אז פעמים רבות
טבע העם בים צרה, פעמים רבות באו מים עד נפש, פעמים
רבות פער תחום פיהו לבלעהו וכל משבריו וגליו עליו עברו,
והוא לא הניח ספרו מידו, כי אם השתדל עוד להרבות
ספרים כאלה, ועמוס הספרים האלה שחה בין גלי הימים עם כל
מקריהם, ועוד לא שטפוהו המים הזידונים, וגם לא ישטפוהו, כי
ידי חכמיו וסופריו תעשינה תושיה ותאמצנה ברכים כושלות
לבלי ייעף העם עד בואו אל היבשה. גם ה׳ איטעלסאן דבר
דברים נכוחים ונבונים אשר לקחו לב כל שומעיהם, וכן התם
הערב ההוא. ואנחנו תפלה, כי יאריך ה׳ ימי ה׳ ראבינאוויטץ
ויאמץ זרועו להלחם מלחמת עמו בגבורים, להשיב לחורפינו דבר
אביש״ג
ולהפיץ דעת ותבונה בעם עד יבא שילה
תלמיד בית מדרש המדעיםמעיר באר מודיעים כי ביום 1 מארט העבר התקבצו כל העדה
לבהכ״נ להתפלל עבור נשמת הקיסר אלכסנדר
השני מ״כ. הרב ה׳ עפשטיין דרש בשפת רוסיא מענינא
דיומא, אחריו דרש העורך דין ה׳ לייפיר, והחזן עם המשוררים
הזכירו נשמת הקיסר המנוח, וביום השני יום עלות מלכנו
הקיסר אלכסנדר השלישי יר״ה על כסא המלוכה, נתאספו
שנית ויברכו את המלך, כי יאריך ימים על ממלכתו וכו'
מעיר זאסלאוו מודיעים, כי ביום 1 מארט ההוא קראו לצום
ולמספר, החניות סוגרו על מסגר וכל אנשי
העיר מקצה נהרו אל בהכנ״ס לשפוך שיחם לאל השמים, כי
יצרור בצרור החיים את נשמת הקיסר המנוח ז״ל, ויאריך ימי
בנו הקיסר יר״ה, ובימיו תושע יהודה וישראל ישכון לבטח
כדברים האלה הגיענו אח״כ מעיר זיטאמיר ווילקאמיר שוויסלאץ,
בענדער. ועוד כמה וכמה עיירות וקהלות ישראל בארצנו אשר
לא נוכל לפורטם כולם.
מעיר ארענבורג, הודיע ה׳ יעקב צייטלין, כי בשבת פ׳ זכור
דרש הרב ה׳ בערגער דברי כבושים בבהכ״נ,
ויעורר לאסוף נדבות לטובת אחינו האומללים בנגב רוסיא,
דבריו עשו פרי כי נקבצו בפעם אחת סך 304 רו״כ, ועוד
נכונים לבוא נדבות נכבדות שמה, מאלה אשר נדבת לבם ידוע
בכל עת.חדשות שונותזה מקרוב הקימו באנגליא בתוך היכל התפלה להנוצרים
אשר ביוגענהיים מצבת זכרון להשר ביקאנספיעלד, והוא בנין
כלול בחדרו מאבני שיש טהור המובאים מארץ זיציליען, ובתובו
נצב פסל דמות המנוח הנ״ל, כל הבנין ההוא נבנה בנדבת
והוצאות המלכה וויקטאריא, ומפיה היתה שומה לחרות שם
הדברים האלה: „לזכרון כבוד ויקר להגראף בנימין ביקאנספיעלד,
הוקמה המצבה הזאת מאת המלכה וויקטאריא, לאות תודה על
ישרת לבבו ואמתו לטובת המלוכה", ומתחת זה, הפסוק „רצון
מלכים שפתי צדק ודובר מישרים יאהב״ (משלי ט״ז)יי״ש של פסח
להתוודע ולהגלות להקונים המדקדקים לשתות רק י"ש פסח מפאבריקען מנישעוו
גאזלין אשר מכרנו אנחנו החתומים למטה את הי״ש הנ״ל לאיזה סוחרים דפה הנקובים
בשמותם היינו להר״ג נחמן לאטטהע מחזיק דיסטילארנע ברחוב דזיקא גומ׳ 22. לה״ג
ייענטע מושקאט ולה״ג שרה מאלינאק. ועמהם עשינו חוזה שבל יקנו ולא ימצא
בסקלאדען שלהם שום יי"ש אחר מפאבריק אחרת זולת מפבריקען מנישעוו וגאזלין.
ולזאת יוכלו הקונים להשיג מבוקשים אצל הסוחרים הנ״ל, כי אנחנו על חשבוננו
לא עשינו שום סקלאד מיי"ש מנישעוו וגאזלין בווארשא, רק מכרנו את היי"ש
אורטאווקע להסוחרים הנ״ל וגם ה׳ לאסקי קנה אצלינו איזה סכום, ולכן אין קדימה בזה 
לאחד על רעהו, וכל אחד מהם ימכור סחורתנו במקח השווה כחוק כל מסחר
מענדל בלאס
ולראיה בעה"ח יום ד׳ אדר תרמ״ב לפ"ק.
אברהם רובינשטייןויין ישמח לבב אנוש
בבית מסחר היין הנודע לתהלה זה יותר מחמשים שנה פה ווארשא להמנוח
ר׳ מאטיל ז״ל. התנוסס בשם „האננא" נגד שער הברזל ברחוב פשעהאדניע 1 
והנהו על שמי ביילא זילבערשטיין, מכבר היה האננא, ובזאת אודיע הסוחרים
מכירי ויודעי אשר רוצים לעשות אצלי בעשטעללונגען, הן ע״י הפאסט או ע״י הדע-
פעשע יכתבו על שמי הנ״ל על רחוב פשעהאדניע No. 1 ויכול כל איש להשיג אצלי
כל מיני יינות טובים, ומי דבש שליוואוויטץ, הכשרים על חג הפסח במקח השוה
גם שכר ופארטער ממדינת בריטאניא, והמסחר של רחוב גענשע No. 3 איננו שייך לי
כלל רק ברחוב פשעהאדניע 1
No. 1 אדרעססע שלי ביילא זילבערשטיין לפנים האננא ברחוב פשעהאדניע
הפרייז קראנט על כל הנ״ל ישיג כל אחד חפשי הודעה לסוחרי יין
הן זה משנים רבות נודע למשגב לכל באי שער עיר ווארשא מסחר היין מאמי
ת׳ מ׳ ביילה זילבערשטיין או האנגא היא עוד משנת 1830 וזמן כביר יסדה ג״כ בית
מסחר יין כזה, היא פיליא מחלקה ממסחר הנ״ל על רחוב גענשע No. 3 הנקרא זיידענ-
פאבריק וכעת המסחור הוא תחת ידי והרחבתי ופשטתי את ענפי מסחרי הנ״ל
עד כי אוכל להשביע לכל קונה רצון עם מיני יינות שונות הבאים ממקומות שונות,
וגם מי דבש הן על הארט ועל דעטייל וכשרים הם על חג הפסח הבע"ל והכל במקח
השוה, לזאת אתכבד להודיע להסוחרים אשר באו עמי בברית המסחר כי ישבעו
רצון בכל עניני המסחר ולאלה הבאים בצל קורתי להתענג על ייני ודבשו אודיע,
כי הכינותי חדרים מרווחים מרהיבי עין ולב, והמשרתים תמיד עומדים על משמרתם
לעשות כרצון איש ואיש.
בונם וואנחאצקער, בן שה״ג ביילה זילבערשטיין הנקרא „האננא״
ב׳ וואנחאצקער, רק גענשע No. 3 ווארשא
אדרעססע אליתחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טוב
כאשר יערב עם 35 חלקים מים. גם יש
לנו תמצית חומץ על חג הפסח נגד שלוח
של 70 קאפעיקעס (בפאסט מארקין) ישיג
כל מבקש פראבע
Люблинеръ и Конъ
Влоцлавекъ, Варш. губ.יי"ש של פסח
מפאבריק מנישעוו, גאזלין, גם שליוואוויטץ
וליקער על חג הפסח, הכל במקח השוה
ימכרו במקצוע רחוב דזיקא ופאוויע, אצל
ס׳ נולדונג.קנקן חדש מלא ישן
הנני להודיע לכל יודעי ומכירי הקרובים
והרחוקים כי מסחר היין שהחזקתי זה 14
שנים ברחוב נאליפקעס בבית הנקרא חז
 לי
זן"ס גומ׳ 13, העתקתי כעת לנוכח ה
הנ״ל בחצר הג׳ ר׳ לייזר ווייס נומ׳ 12
והנני בטוח שכל הקונה אצלי יין יפיק
ובפרט על פסח הבע״ל בדבר כש
ות,
אנכי איש מוחזק לזה גם להיותר מדקדקים.
רדכי קראנענטהאל
M. Kronenchal, Warschau Nalewki
No. 12.ספר מבשרת ציון
אסיפת כל מאמרי הש״ס ומדרשים ע״פ סדר
״ב, נגמר בשבוע זו כרך הרא⸗
שון, ואי"ה
וגמרו גם יתר הכרכים וא״ז בלי עכוב
וכל הדורש ימצאנו אצלי
חיים ליבערזאהן בברדיטשוב המלה״דבית הספר לנערי ב״י בעיר גראבין (הקרובה לליבויא בקורלאנד) ידוע; כל
החפץ לשלוח את בנו לקיץ הבע״ל ימהר להודיע במוקדם, להר״ר דוד דעססלער
בליבויא. גם מלון וארוחה לתלמידים על צד היותר טוב יקבל בית הספר עליו
במחיר לא כביר, תלמיד שאין בידו תעודת-מסע (פאספארט) לא יקובל, כל דורשיו
יפנה במכתבו להד״ר הנ״ל כפי האדרעססע הרשומה בזה, וכל הזריז הרי זה משובח
אדרעססע
ונשכר.
Въ Горолъ Лнбаву (Курлицлiя Госнол. давцилу деслеру.מכתב תודה
כאשר נצטוינו מפי חז״ל, לפרסם את עושי מצוה, ע״כ באתי לשלם את
החוב אשר התחייבתי, להודיע בקהל רב את הטוב אשר עשה לי הגביר איש
תבונה ורחים רבנן מ׳ אברהם שווארץ נ״י, אשר מיום נקראתי לפה להפיץ דבר ה׳
במקהלות, נתן לי מעון בביתו ובחומתו וארוחת תמיד נתן לי מידו מדי יום ביומו
בכבוד והדר, ישלם ה׳ פעלו ותהי משכורתו שלמה מאת ה׳ בעל הגמולות.
אברהם צבי הכהן מווילנא
וכל איש אשר לו דבר אלי, יכתוב לי על שם ידידי הרב החכם מו״ה ישראל
 הנ״ל
דוד מיללער בהוראדנאיצא לאור ס׳ אב לבנים
מאת אליהו נייווידעל. (המחבר הזה הנודע
לאמן פדגוג יצא בעקבות אביר חכמי-פע-
דאגאגיג קאמפע, ויתן חנוך לנער במוסר
שכל ולמודי תוכחה ערבים ושבים לכל
ראות
נפש. לשונו צח וניבו נאוה במאד, והמק
ומאמרי התלמוד אשר יעלו בה בלולים
ישיתו עליה לוית חן. המו״ל)
האומן במלאכת הבורית אשר למדה
תהעארית וגם פראקטים, ויודע לעשות מאד-
מארירטע בצבעים שונים גם געלע, וגם
גרינע ופאלשע, מבקש משרה.
אדרעססע דוד קאשעווניק קאוונאשאלות ותשובות
לה׳ אייזיק גאלדשטיין, כתבנו להפאסט אמט
בפרען ושלחו לו כל הנומערין לפרוזאן ושם ישיגם
הנומערין 4 ,5 ,6 ,7 נחסרו לנו, והשולחים לנו
בחזרה באין צורך להם יקבלו תמורתם, רק שיהיו
נסען ארוכים
נקיים ושלמים, לה׳ מ״ס, ע״פ רוב באדרט
כאילו ממסירה ונתינה מזל״ז, הנומערין נאבדים ולא
עלינו האשם.אדרעססא שלנו
З. Сонинскому Варшава. או
S. Sionimski in Warschau
Dzika No 25a.