A
ברוסיא ופולין.
ל השולח במוקדם לשנה 5 רו״כ.
 לחצי שנה 2.75 רו"כ. 
ל לרבע שנה 1.50
ל ביתר הארצות 20 ראנק. ל
באמעריקא - שללאר
CAъ
.
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ׳.
K 90 
פ
מכתב עתי משבע, שות
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים, טעלז. סייני. הצופה לבית
ישראל. לתקופת השנה. מכתב. הודעות. שאלות
ותשובות
שדברי הימים
 בין כל תלי תלים של השערות פורחות באויר אשר העלו
על עמודיהם כל מכ״ע באייראפא בנוגע לעניני דברי הימים
הכלליים, נפקד מקום אנגליא. צופי העתים הסיחו את דעתם
ממנה ולא הטו עליה קו ולא נתנו את לבם להביא את אנגליאבאגודת הממלכות ולחוש לה עתידות אי זו הדרך אשר תבור
לה בהליכות המדינות ואי זה המחנה אשר תכון עמו. ואמנם
לא נפלא הדבר אשר יודעי העתים הסבו את עיניהם ואת לבם
מן „הכפיר הבריטאני" ויעשו את כל חשבונותיהם מבלי התבונן
אליו ויחשבוהו כעומד מחוץ למחנה אייראפא, הנסבה לדבר זה
מוצאת מאת אנגליא בעצמה, כי מאז סר צל ביקאנספיעלד
ומפלגת הטאריעס חוסי שבטו. התחמקה אנגליא ותנזר ותסוג
אחור מכל עניני המדינות הכלליים. גלאדסטאן מראש לא
בסתר הודיע כי בענין השאלה המזרחית לא ידרוך בעקבות
ביקאנספיעלד שקדמהו, אך בדרך חדשה ילך, אף הורה הלכה
למעשה ויחל ללכת בענין זה בדרכי לבו, קרא לעדת לאומים
קאנפערענץ) בברלין בשנת 1880, לפני העדה ההיא נערכו
סכסוכי מאנטענעגרא וריבי יון; אך כראות גלאדסטאן כי אין
מכל איתני אייראפא תומך בימינו, נואש מפעולתו וינער אתחצנו מכל עניני המדינות, כי מסורת היא ביד מפלגת „הוויגס
שאין טוב לאנגליא רק לשבת בביתה ולכלכל עניניה. מצב
הארץ הזאת בתבל הוא מכשיר אותה להתבודד במועדיה ולעמוד
מרחוק לסבכי ממלכות ולסכסוכי לאומים אשר עם כלי מלחמותיהם
ופרצותיהם אין לאל ידם לנגוע לרעה בנחלתה. בכל פעם אשר
הממלכות אחוזות בקשרי מלחמה, יכולה אנגליא לעמוד על המצפה
לשקוט ולהביט במכונה על כל הנעשה, ויצוא תצא לפעלה
לצוד ציד רק בהקרות מקרה לפניה בעת מצוא. והנה מקרה
כזה אנה הזמן לאנגליא בשנה שעברה בארץ מצרים. גלאדסטאןראה כי הממשלות האייראפיות סבוכות ומסוכסכות זו בזו ואי
אפשר להם להעשות אגודה אחת למלחמה או גם למחאה כללית
בגדר הדיפלומאטי׳, על כן כוון את השעה ויפליא עיני כל באי
עולם בחזק יד ובאומץ רוח עשוי לבלי חת זלזל בכל החלטות
צירי ממלכות אייראפא שישבו והמתיקו סוד בקאנסטאנטינאפאל
ולמרות רוח אייראפא כולה צוה לשרי צבאותיו לשפוט את העיר
אלכסנדריא של מצרים באש וגפרית, ואחרי מלחמה קצרה לכד
כל ארץ מצרים וישימה למס, ולהממלכות אשר נזדעזעו ממנוחתןלמראה כל הדברים האלה השיב דברי פיוס והבטחות נעימות
וככלותו את מלאכתו זאת שב למנוחתו לשקוט על שמריו כבתחלה
ולהביט ממכון שבתו בקרת רוח על כל הנעשה בארצות אייראפא.
אשרי הגוי הזה אשר כל סערות אייראפא אינן יכולות להזיז
ממקומו! הנה כל המהפכות המדיניות שהתחוללו באייראפא מימיו
מלחמת דענעמארק ומלחמת אוסטריא, כל המהפכות ההן אשר
השפילו גבוהים והגביהו שפלים, לא נגעו אל אנגליא כלל וכלל
התעלות האשכנזים למרום המדרגה והתגברותם. עד לבלי חק
הלא היה למועקה לכל ארצות אייראפא, על ידי זה הורד גאון
אוסטריא ונגפה צרפת וגם צעדי רוסיא צרו, אך לאנגליא לא
העלה ולא הוריד, כי היא בוטחת באניותיה ולא תירא פן
יפרוץ אויב בגבולה, ככה חיו בשלום ובמישור שתי הממלכות
גברת הים וגברת היבשה, אך רוח ביסמארק העשוי לבלי חת
נתן נסבה נכונה לגלאדסטאן האוהב שלום — לנטור איבה לאשכנז.
מלע המחלוקת בין אשכנז ובין אנגליא הלא היא השאלה המזרחית
מקום המחזה לסכסוכיהם הלא הם מערכות הדיפלומאטיא בקאנ-
סטאנטינאפאל. בימי ביקאנספיעלד היתה אנגליא השלם
ות
לבדה בהיכל הסולטאן, ולא נשמעו דברי דיפלומאט אחר זולתי
ציר אנגליא, בימים ההם לא נסתה אשכנז להתנות אהבים עם
תוגרמא, וביסמארק רגיל היה לאמר, כי כל השאלה המזרחית
איננה שוה לו באבדן איש צבא פאממעראני אחד; אולם נשתנועולם ראה כי מיום שנפלה מפלגת הטאריעס באנגליא נשאר
מקום פנוי ליועץ בהיכל הסולטאן, כי מפלגת הוויגס אשר גלאד-
סטאן מנהלה נודעה לאויבת ולצוררת לתוגרמא ובפרט גלאדסטאן
בשהוא לעצמו נודע מאז לחובב הסלאווים ולשונא התוגרים
תכלית שנאה, אשר על כן לא עלה על הדעת כי אנגליא הגלאד-
סטונית תשאר על כנה של אנגליא הביקאנספילדית במערכות
הדיפלומאטיא בתוגרמא. לכן בקש ביסמארק נתיבות ויתקרב
אל הסולטאן בתחבולות שונות כיד הדיפלומאטיא הטובה עליו
במשך איזה שנים הצליח לגדע את קרן הדיפלומאטיא האנגלית
למרות יגיע ה׳ געשען וה׳ דיפפערין הדגולים מרבבות הדיפלו-
מאטים אין לאל יד אנגליא להחזיק מעמד בהיכל הסולטאן, כי
מסור הסולטאן בכל לבו ונפשו ביד האשכנזים המקופים אותו
כתנורו של עכנאי, מזה יוצאים עוד סכסוכים רבים, ושתי
הממלכות אנגליא ואשכנז נצבות על קו הניגוד זו לעומת זו
אנגליא הגלאדסטונית משתדלת לדחות את פעמי תוגרמא ולנשלה
מאייראפא ולהרחיב תחתיה את גבולות העמים הסלאווים יושבי
חצי האי הבאלקאני. אולם אשכנז משתדלת להכין ולסעד את
ממשלת תוגרמא ולהחזיקה באשר תקוה להבנות על ידה
במקצת, כי תקום לה לעזר בפרוץ מלחמה כללית באייראפא,
הקנאה והתחרות בין אשכנז ואנגליא חותרות עמוק עמוק והפרץ
ביניהם איננו מחלקת של מה בכך אך סכסוך גדול ועצום הממלאאת כל חללו של עולם המדיני, אשר ממנו יתד ממנו פנה
לשאלות רבות וגדולות התלויות בשאלה המזרחית
לנגה כל הדברים והאמת האלה הנכוחים לדורשי דעת
יתברר ויתלכן לנו כל עומק ענינו של מסע גלאדסטון לקאפענ-
האגען בירת דענעמארק לבקר בהיכל המלך ולהראות פני אורחו
בהנעלה, הוא קיסר רוסיא יר״ה. בעוד אשר כל גדולי עולם
המדיני היו עסוקים וטרודים בצירופי ממלכות ובכריתות ברית
בין זו לזו ואלה נגד אלה, היה מסע גלאדסטון כבת קול המכרות
ומזכרת שיש בעולם ממלכה שאנגליא שמה והממלכה הזאת
יכולה גם היא לפעול פעולה חזקה בעולם המדיני, אם אמנם
מטרת מסע גלאדסטון לא נודעה עד כה בבירור ואין רגלים
לדבר לשער שהאורחים המרוממים שהתארחו בהיכל מלך
דענעמארק נשאו ונתנו בעניני המדינות העומדים כעת על הפרק,
גם כל זאת דעת הקהל בכל ארצות אייראפא נוטה אל הדעה,
כי השליט הראשון בממשלת אנגליא לא יצא לשוח באניתו על
פני הים ולא למען הטיול בא לקאפענהאגען אך לתכלית מדיניהנשגב בערכו והשוה לטרוח עליו ישיש רם המעלה בגלאדסטון
על כן עשה מסע גלאדסטון רושם לא נעים בברלין ובוויען
בעניני השאלה המזרחית בפרט בעניני בולגאריא ורומעליא קרו
גלאדסטון בדעותיו לממשלת רוסיא ורחוק מדעות אוסטריא
אונגארן ואשכנז. גלאדסטון נודע מאז לאויב אוסטריא, ובעת
אשר ספחו על אוסטריא את המדינות באסניא והערצעגאווינא,
קרא גלאדסטון תגר נגד החלטת הקאנגרעסס הברליני ויוציא
את כל רוחו על אוסטריא, גם זלזל בכבוד הקיסר פראנץ יוסף
בנשאו עליו את הפתגם הנודע Hands ofrl (טול את ידיך!
ר״ל אל תגע באשר לא לך), והנה מכל אלה קרוב הדבר לאמת
כי גלאדסטון התקרב לרוסיא, ובנוגע להמעקשים שבין אנגליא
רוסיא באזיא התיכונה, הנה אחדות הדעות בנוגע לחצי האי
הבאלקאני היא מכרעת את חילוקי הדעות שם, ואולי תמצא
שם דרך לבוא שניהם לעמק השוה ולהסיר את כל הסכסוכים
המרחפים ביניהם, אם כן הוא כאשר ישפטו רבים, כי הפגישה
בקאפענהאגען קרבה את שתי הממשלות רוסיא ואנגליא, הנה
נוכל לחשוב זאת לפרק תקופה חדשה בעניני המדינות אשר
תגדיל פעלה על כל הליכות הפאליטיק הכללית. על חצי האי הבאלקאני הביאוהימים האחרונים חדשות. בבול-
גאריא התמוטט רוב מנינו ובנינו של המיניסטעריום וגם בסערביא
נצחו מתנגדי הממשלה ולהמיניסטעריום הנוכחי לא תהיה תקומה.
שני המקרים האלה היו לשיחה בפי כל יושבי אייראפא ולענין
רב לענות בו כל יודעי העתים, ויעשו רושם גדול ביתר שאת
מאשר תעשינה בעולם המדיני שמועות ע״ד חליפות המיניסטעריוםבארצות הגדולות, כי יפלו המיניסטעריען באנגליא ובצרפת,
בפרט בצרפת חליפות מיניסטעריום מעשים בכל יום המה, אז
תשתנה מעט השיטה המדינות אשר להממשלה, אבל מוסדי המשרה
והשלטון ועיקרי הנהגת המדינה לא ישתנו על ידי זה מאומה;
אך לא כן על חצי האי הבאלקאני, שם מוסדות הממשלות עוד
לא התכוננו די צרכם, עמודי הממלכות עודם רופפים, כפחת
בהם רוח קלה ימוטו, וכי יסוגו אחור האנשים אשר אחזו רסן
הממשלה ועל מקומם יבואו אחרים, אז תתהפך הממשלה כחמר
חותם. לכן כל ממלכות אייראפא אשר עניני העמים הסלאווים
נוגעים אל עצמם ואל בשרם, מביטים בעין פקוחה אל החליפות
היוצאות לפעלן בסערביא ובבולגאריא. בסערביא נצחו מתנגדי
הממשלה במערכות הבחירות המתנגדים האלה הם צוררים
להמלך מילאן ואין רוחם נוחה מן ברית השלום עם אוסטריא
נם בכל מקצועות ההנהגה המדינית דרך אחרת להם. בבול-
גאריא נצחו שואפי הקאנסטיטוציא, וכפי הנשמע עזבו הצירים את
הארץ. החליפה הזאת אשר יצאה לפעלה לפתע פתאום עשתה
רושם אדיר וחזק באייראפא, אך בטרם התבררו והתלבנו
הדברים די צרכם אי אפשר לערוך ערך המקרים האלה ולשפוט
על תוצאותיהם ופעולותיהם בעולם המדינילחדשות בקרב הארץ). „וויעסטניק יעווראפי" הראשון
במעלה לכל מכה״ע הרוסים מכלכל בקרבו תמיד מאמרים
נכבדים המפיקים מוסר השכל צדק ומשפט ומישרים ביחס שאלתהיהודים. וגם הפעם בחוברת האחרונה הגיד לקהל קוראיו מה
טוב ומה חובת האדם דורשת מאת עם הארץ כי אם עשות משפט
ואהבת חסד, מה נכבד ההגיון לעתים כאלה לשרש כל שרש
פורה רוש ולענה מלב נלוז ועקוב לטעת תחתיו נטעי נעמניםוזרע אמת! ראש דברי המאמר, כי הדיקים הנודעים אשר שכו
כסירים את דרכי היהודים בכל עמל החיים שהם עמלים. לא
ייטיבו ולא יועילו אך יגדילו את המכשלה פי שנים. שני דרכים
נכונו לפני הממשלה, אם להוציא את היהודי. מן הארץ הזאת
לארץ אחרת או לשנות את מצבם לטובה למען ירוח להם.
האופן הראשון, גירוש היהודים מן הארץ, אך דמיין הוא אשר
חובשי בית המדרש יבנו עליו בנינים כמו רמים, אבל החכםהמדיני לא ישים לב אליו. וגם גדולי צוררי היהודים לא ירהיבו
עז בנפשם להגיד זאת בשפה ברורה פן יהיו לצחוק, על כן
רק מסלה אחת בדרך המלך תוביל למטרת פתרון שאלת
היהודים, המסלה הזאת היא הרחבת הזכיות המחוקקים
בהגבילם את זכיות היהודים הם אוחזים חרב של שתי פיו
בידיהם, חרב אשר תמחץ לא את היהודים לבדם כי גם את
הנוצרים, אם תשנה הממשלה את דרכיה בענין היהודים מצד
הנימוס, אז לא יוסיפו עוד ההמונים להביט עליהם כעל שפלים
המופקדים למכוסה ולמדושה. את החסד הזה יקוה בעל המאמר
כי ישיגו היהודים מאת הועד העוסק בפתרון שאלתם. לשמחת
תה
קות
לבו היה הדבר, אשר שלח הועד אחד מאנשיו לחו״ל
שם על שרשי שאלת היהודים; אך לפי דעתו נכון הדבר גם כן
אשר ישלח הועד את ציריו לערי ההרס אשר בהן היו הפרעות,
לחקור שם מראות הנגעים במקומם שבו נראו אחרי אשר יחלק
הסופר חבלים בכח עטו הכביר להסופרים המשטינים, הוא פונה
לחקור את מצב היהודים הפנימי, אמנם בפנה זאת הרבה לדרוש
מאת היהודים התבוללות והשתקעות בעם הארץ, וכהנה מן
הדברים הנכונים מנקודת השקפתו, אולם בכל זאת כוונתו
רצויה, ועיקר המאמר קולע אל השואת הזכיות. היתוש הזה
נכנס בחוטמה של הנאוואיע וורעמיא והיא השיבה על המאמרהזה דברי בלע ומעקשי שקר כדרכה תמיד.
ה
בהערים ווילנא וויטעבסק גראדנא קאוונא ומאהליב נקבעו
מטעם הממשלה קאמיססיות לחקור כדת מה לעשות לחלץ את
ההמון ממוקשי השכרות. מקור הקאמיססיות האלה היתה הקא-
מיססיא הראשית שעסקה בשאלה זאת בפעטערסבורג בימי
נשיאות הגראף איגנאטיעוו, והנה בעת הזאת הגיעו תשובות
מאת כל הועדים המקומיים האלה אשר החליטו פה אחד שאין
נגע השכרות נראה בגלילות האלה ואין לשנות את החוקים ואת היהודי פריימאן שהצטיין במלחמת רוסיא ותוגרמא ונתעלה
למדרגת פקיד הצבא, יצא מעבודת המלך ורצה ליסד בית מסחר
בהארקאוו ולתכלית זה בקש מאת ראשי העיר לתת לו רשיון
להכתב בכתב הסוחרים, אך בקשתו הושבה ריקם. באשר יהודי
הוא, „ובדומע" ההיא חתכו את ההלכה שמעלת אפיציער איננה
...
 
נותנת לו יתרון בענין זה
4(חדשות בחו״ל) מפעסט באה דעפעשע להקוריער ווארש׳
בדברים האלה: בקיסטינדוא באונגארן התנפלו ההמונים על
היהודים וירבו לבוז בז ולהרוס, אף היהודים עמדו על נפשם
ועל רכושם בחזק יד וברוח אמיץ. שני אנשים נהרגו, ושלשים
איש נתפשו בכף הפאליצייא. בפאשטא ובוועספרים תנועת
ההמון גדולה ובלילה הם מנפצים החלונות בבתי היהודים .
מעיר גענעווא בשווייץ מודיעים: חמת העם נגד היהודים
הולכת ומתפשטת בכל הארץ, ואם אמנם אין החמה הזאת אכזריה
ושובבה כחמת צוררי היהודים בשאר הארצות, אולם כמו בכל
מקום כן גם פה רבים ידברו וישיחו על אודות האשמות הידועות,
כי היהודים מנצלים את האכרים, ילוו להם כסף בנשך ובתחבולות
מרמה יוציאו מידם בדרך זה את כל הונם וינשלום מאחוזותיהם
ויציגום כלי ריק. בעיר בולו במחוז ציריך נאספו בימים האלה
רבים מיושבי שווייץ ובראשם הכהן הנוצרי עלי ויתיעצו כדת
מה לעשות לבער את הרעה הזאת ולהציל את האכרים מכף
עושקיהם. הכהן הנוצרי קרא באזני הקהל אמרים רבים מלוקטים
מספרי התלמוד, להוכיח, כי חובת היהודים לדתם היא להונותכל שאינם בני בריתם. והאסיפה החליטה ליסד חברה להפר
את ברית המסחר עם היהודים ולתת רוח והצלה להאכרים לבל
ואלצו לבקש עזרה בצרות מאת היהודים היודעים לכוין את השעה
לדכאם בשעת דחקם. גם על זה העירו הנאספים, כי היהודים
גם אחרי אשר נתנו להם משפטים טובים וחוקים ככל האזרחים,
בכל זאת הם „עם לבדד ישכון ובגוים לא יתחשב״, לא יקחו
חלק בחיי הלאור אשר בארץ מולדתם ורוחם זרה להנוצרים לבלי
להתערב ולהתבולל בהם, סופר הטהיימס מוסיף משלו: אין
בידי מחקרי ארץ שווייץ ויושביה, למען אדע להחליט משפט
אל נכון, אם נכונה האשמה האחרונה אשר יטפלו השווייצארים
על היהויים, אך נכבד הדבר לשים על לב, כי בית צדקה
ומעון חור ונדיבות אשר ממנו יוצא שפע לעניי עם מבלי הבדל
דת לאום בכל מחוז גענעווא, הוא בית גבירה יהודית, איןכמהו בכל בתי צדקה וחסד להנוצרים, עכ״ל. ובכן נגף האנטי-
שעמיטי פרץ גם אל ארץ מולדתו של ווילהעלם טעלל, אל
שווייץ החפשית והרעפובליקאנית, וגם שם עומד בראש הצוררים
כהן פראטעסטאנטי וגם שם יקראו בראשי הומיות כי היהודים
כבשו בכספם ובתחבולותיהם את הארץ, לכן יתחזקו הפטריוטים
האלה נגד היהודים להוציא את בלעם מפיהם, הכל כמנהג
המדינות האלה! לע״ע יצחקו ויהתלו מכ״ע השווייצארים על
חוק הזה יכאב לב כל איש יהודי, כי
אודות החברה, אך בשח
כבר ראינו לא אחת ושתים איך כתות כאלה אשר בתחלה נחשבו
כנבלי חרש וכשעשועי ילדות, גדלו וגברו אחרי כן והצחוק עליהן
נהפך לאבל.
מכ״ע „דזוז אוארלד" מודיע, כי המשפט הטיססא-עסלארי
היה להרומענים ענין לענות בו. הצוררים החזיקו בו בשתי ידים
וימלאו עמודי כל מכה״ע בהאשמות והעלילות, וכל הדבריםהצודקים והנכונים שהתבררו והתלבנו במשך החקירה והדרישה
זייפו אותם ויהפכו אור לחשך. בפרט הצטיין אחד ממכ״ע ביאסי
בדבר זה. החברה היהודית „פראגרעסס" הוציאה לאור דין וחשבון
מפעלותיה בימים האחרונים. מטרת החברה היא לתמוך ביד
צעירי ישראל המקשיבים בלמודים בבתי מדרש הגבוהים, בהוצאות
החברה השלימו שמנה אנשים צעורים את חק למודם בשלימות.
האדון ווענעציאני פקיד הבאראן דע הירש בשובו מא״י לפאריז
עבר דרך בוקארעשט ויראה שם פני האלופים אבליש ופיניליש
ראשי חברת ישוב א״י בגאלאץי, ויבטיחם כי נכון הוא לקבץ סך
60,000 פראנק, אם תשיג ידם לאסוף 40,000 פראנק, והיה
סך הכולל לקרן קימת למען עובדי האדמה מבני ישראל בסאבאסיפת החפשים בדעותיהם (פריידענקער) שהיתה בימים
האלה בעיר אמשטרדם, נדברו הנאספים ע״ד מצב היהודים
National בארצות אייראפא כדברים האלה, לפי הודעת מכ״ע
ד״ר ביכנער בקש את ה׳ בעזאנט האנגלי, להציע .
לפני החברה את מצב היהודים בארצו, וזה תוכן תשובת ה׳
בעזאנט בקצרה: מן שנת 1829 בטלו באנגליא כל החוקים
התלוים בדתות והמבדילים בין הנוצרים והיהודים, רק מכשול
אחד נשאר, הלא היא השבועה אשר ישבעו חברי הפארלאמענט
טרם יכנסו לשמש בכהונתם, בשבועה הזאת נזכרו הדברים „על
אמונת הנוצרי הקדושה לי״. ולכן לא יכלו היהודים להשבע ויהי
הפארלאמענט סגור ומסוגר מפניהם, אך היום נמחו המלים האלה
מן השבועה ושערי הפארלאמענט פתוחים לרוחה לפני היהודים
הלא נחזה שם את הבאראן דע ווארמס ושאר בני בריתו יושביםונהנים מזיו כהונתם בבית הנבחרים, ומה רב מספרם בשאר
בתי הפקודות ובתי המשפט אשר בהם יושבים הנבחרים מאת
העם! אכן עוד יש קורטוב של שנאה וצרות עין נגד היהודים,
ומקור הדבר, באשר נפרדים הם ובודדים במועדיהם. איש יהודי
מתופשי תורה כי יבוא בחברת נוצרים לא יוכל לאכול אתם להם,
גם בכל ארחות חייו יבדל ויפרד מאת הנוצרי, הן אמנם יש עוד
שמץ שנאה נגד היהודים בעבור עסקם בהלואה, אבל על
השנאה הזאת לא ישגיח איש משכיל, כי מדובקת היא על פי
רוב באנשים שלא יחפצו לשלם. הכל מודים כי ראוי ליהודיםלהלוות ברבית, אבל לא טוב הדבר בעיניהם אשר נחוץ הוא
לשלם וחפצים הם לסלק את היהודים ביתרון המעלה שיש להם
עליהם כאשר נוצרים הם, אך בכלל, גם הטינא הקטנה הזאתשבלבות הנוצרים הולכת ובטלה ברבות הימים, והחפש בדעות
בן מצד היהודים וכן מצד הנוצרים עתיד לכלות את השנאה
כליון חרוץ. אחרי ההודעה הזאת מאנגליא קם הד״ר ביכנער
וישם מדברותיו ע״ד שאלת היהודים באשכנז, בארצנו — כהנאום ביכנער — לא הרגו ולא חמסו כאשר עשו בארצות אחרות
אך רגש השנאה הוא כביר ועז עד מאד, וגם אני אחזה מקור
הדבר בפירוד היהודים, היהודים הם בעלי כשרון וחרוצים
בכל מעשיהם ובגלל כשרונם יעשו חיל ביתר שאת מן האשכנזים
אולם יש בקרבם גם תכונות רעות, אהבת בצע וכילות. ה׳
בוריי הציר הבעלגי הודיע כי בארץ בעלגיא נתונים כל מכה״עבידי היהודים. אמנם הקאטולים האדוקים צעקו המס נגד זה
אך איש לא שם לב אל צעקתם. אחרי כן קם הציר ההאללאנדי,
הערר וואן דער זעע ראש העיר קוניגונדום ויאמר: אנחנו ההאל-
לאנדים מאושרים הננו כי בארצנו אין אמר ואין דברים על
אדות שאלת היהודים ובני עמנו לא יבינו מה היא. היהודים
היושבים בארצנו אזרחים משכילים ונאמנים הם בארצנו יש
מקום לחפשים בדעותיהם ולמאמינים נוצרים ויהודים, ואין דנים
איש על פי אמונתו ודעותיו, הן הדת הנוצרית צמחה בארי.
ישראל, והצחוק הוא בעינינו, כי כהן נוצרי כשטעקקער יקום
נגד דת ישראל. ההאללאנדים לא יעזבו דרך החפש והסכלנות
ושערי האללאנד פתוחים יהיו כאז כן מן הוא והלאה לפני היהודים
המבקשים להם מנוס. באחרונה קם הד״ר מיללער ויקרא בלשונות
אנגלית וצרפתית והאללאנדית מחאה נגד רדיפות היהודים בשםכל האסיפה
כמשפט אשר הודענו בהצופה גליון 24 ע״ד נערה עברית
אשר נלכדה בידי מסיתים באנגליא ולא חושבה להוריה גם אחרי
הקובלנא שהגישו אל השופטים — כן קרה גם בגאליציא לפי
הודעת מכ״ע „ווינער טאגעבלאטט" וזה הדבר: בשנת 1880
נעלמה בעיר טארנאוו נערה עברית מבית הוריה, ויבקשו אבות
הנערה ויודע להם כי היא נמצאת בבית המקלט לנזירות
בלעמבערג ויביאו במשפט את מנהלי בית המקלט, ויבואו המנהלים
ויצטדקו לאמר: רצתה הנערה בדת הנוצרית ובכל אות נפשה
תחפוץ לשבת בבית המקלט, אך השופטים לא שמו לב אלהדברים האלה ויצוו להשיב את הנערה לבית אביה, כי היא טרם
מלאו לה ימיה ואין לה הרשות להמיר את דתה מבלי רצון
אבותיה. אך הכהנים הגישו מחאה נגד זה אלובית המשפט
הגבוה בקראקא ובצדה טעמם ונמוקם לאמר: חלילה להשיב את
הנערה לאבותיה פן יקרנה אסון, כי יעשו בה אבותיה שפטים
כאשר נראה לנו בנירעדיאאז. אך גם בקראקא לא פעלה המחאה
הזאת מאומה, עד שהגיע המשפט לבית דין גבוה על גבוה בוויען
ויצאה ההחלטה לטובת הכהנים ולהשיב ריקם את בקשת אבות
הנערה, מפני אשר לא גלו, מדוע הם חפצים להשיב את בתם
אליהם ולהוציאה מן בית המקלט אשר שם מצבה טוב ונעים,
אין זאת רק משנאת הדת הנוצרית יפצרו בהכהנים להשיב
להם את העלמה, ואם כל כך גדולה שנאתם לדת הנוצרית
מעתה באמת יש לחוש פן יעשו שפטים בהנערה. המשפט
החרוץ הזה יצא בוויען בשנת 11883
1
מפאת אשר האשכנזים חגגו בימים האלה את חג מלאת.Jew. Chron. ארבע מאות שנה ללדת לוטהער, הדפיס מכ"ע
מאמר יקר ונכבד מאד ע״ד יחוס לוטהער אל היהדות. מן
הענינים הנכבדים והיקרים לשוחרי תושיה אשר במאמר הזה נזכיר
שנים שלשה גרגרים, עד שנת כ״ה לימי חייו לא ידע לוטהער
את היהודים ואת היהדות, ורק אחרי אשר התעוררה בו רוח
החקירה והדרישה, פנה אל החכמים הנודעים למשגב עראזם
ורייכלין, שכבר קדמו לבקר את הקאטולים והאפיפיור וידעו פרק
בדת ישראל ובתלמוד והתהלכו כאחים עם חכמי ישראל, מהם
לקח לוטהער תורה וירבה ביגיעה ללמוד שפת עבר על בוריה
ורק אחרי אשר בא בסוד שפת עבר נפקחו עיניו לחזות נכוחות
גם בדת הנוצרית. בימים ההם היה לוטהער קרוב אל היהודים
ברוחו ונפשו, וכאשר החל להעתיק את כתבי הקדש לשפת
אשכנז, יסד לו סנהדרין קטנה אשר בו ישבו החכמים בוגגענ-האגען, יאנאס, מעלאנכטאן וגם רבים מרבני ישראל. כן נראה
כי בכל פרק הפעולה אשר בימי חייו נהנה לוטהער מאת היהודים
עצה ותושיה, כי בהתנגדותו נגד האפיפיור, לפי שטבע העניןמחייב, בקש לו מעוז מאת חכמי ישראל — אולם אחרי אשר
ינק לוטהער למדי מטובתם ונעזר בהם לעלות עד גרם המעלות,
מן העת ההוא נחזה תקופה חדשה ביחס לוטהער אל היהודים
בספרו טישגעשפרעכע יאמר: היהודים הם שונאי הנוצרי ואוהבי
הכסף לבדו, לא יוצאי ירך אברהם המה כי אם יוצאי ירך
השטן. — מדוע נשתנו דעותיו של לוטהער מן הקצה אל הקצה?
על זה ישיב בעל המאמר תשובה נכונה לאמר: לוטהער חשב
לדבר ברור כי היהודים ימאנו לקבל את הדת הנוצרית בתמונתה
הקאטולית מפני זרות ההגשמה, אבל בהצרפה על ידו בתקוני
ימהרו ויחזיקו בה בשתי ידים — וכאשר ראה כי שגה בדמיונו
זה, נתכה כאש חמתו על הבנים הכחשים. בספרו הנ״ל יתלונן
לאמר: היהודים קוראים את ספרינו וישתמשו בהם לטעון נגדנו,
כי מורים הם פנים שלא כהלכה ואת הישרה יעקשו — ובמקום
אחר יספר כי רב יהודי אחד נפתה על פיו להמיר דתו, אך הוא
לוטהער בקש ממנו להמיר דתו בלי איחור והרב. רצה לנסוע
לפני זה לעיר רומא. לוטהער ירא מאד פן בימי שבתו ברומא
יסור לב הרב מאחרי הדת הנוצרית, אך לתמהון לבו לא
נתקיימה השערתו, הרב היה ברומא וישב משם ויודיע ללוטהער
כי עתה ביתר חפץ ותאות נפש יקבל את הדת הנוצרית. ומדוע?
שאלהו לוטהער, והרב השיב: אני חפץ לעבוד את אלהיהנוצרים, כי אל ארך אפים הוא, ובא האות על זה, כי עינו
צופיה על כל המעשה הנעשה ברומא זה מאות רבות בשנים,
ובמכונו ישקוט ולא יפריע, הוא בטח ישא גם פשעי שאר בני
האדם. באחרית ימי לוטהער קמה באשכנז מפלגת נוצרים אשר
מאסו באמונת השלוש וישובו אל היהוד, ואף כי היהודים לא
פשעו ולא חטאו בזה, כי מקרב הנוצרים קמה הכת מבל
השתתפות ישראל, בכל זאת קצף לוטהער קצף גדול על היהודים
ובספרו „פאן דען יודען אונד איהרען ליגען" הוציא את כל רוחו
על היהודים בחרפות ונדופים אשר כמוהם לא נמצא בין דברי
כל הצוררים הגדולים.. בחוברת הזאת ייעץ להנוצרים לגרש
את היהודים לשוב לא״י, ולשרוף את בתי כנסיותיהם ואת כתבי
קדשם ואת ספרי התלמוד אשר בידיהם וכאלה וכאלה. בזכרנו
את כל הדברים הנ״ל יתבאר לנו מדוע נתעלה שטעקקער אלהכבוד הגדול לדרוש מענין ההג בוויטענבערג מקום לדת לוטהער.
ע״ד מצב היהודים בבעלגיא נמצא במכ״ע דזוז קראניקל
מאמר נכבד אשר בו ערוכים בכל ומסודרים כל עניני מעמדם
דבר דבור על אופניו. מספר היהודים כולם אשר בארץ בעלגיא
הוא 5000 בין ששה מילליאן תושבים, וקהלותיהם נמצאות
בשש הערים: בריססעל, אנטווערפ, ליעז, ארלון, גענט ונא-
מור. בעיר אנטווערפ מספר היהודים הולך וגדול, בשנים
האחרונות החלו יהודים רבים מארצות הקרובות לבוא שמה..
מצב המדיני של היהודים הוא טוב מאד ודומה בכל ענין למצב
המדיני של אחב״י בצרפת, כל כהונות הממשלה ומשרות
המדינה תוכלנה לנפול גם להן חבל בנעימים. בהסענאט
יושבים שני אנשים יהודים, הלא המה ה׳ מאנטעפיורי לוי וה׳פערדינאנד בישאפפסהיים. זה האחרון נבחר במקום אביו המנוח
רפאל ההיה נודע למשגב ורצוי לאחיו ולכל עם הארץ.
בויטסווארט יכהן איש יהודי ה׳ לעאפאלד וויענער בתור ראש
העיר וחבר בית המועצות למחוז בראבאנט, בבית המשפט
הגבוה יכהנו שני שופטים יהודים ה׳ הענרי לוי וה׳ שמואל ווינער,
מתי מעט יהודים נושאים משרות נכבדות גם בעבודת הצבא.
אם נשים לב אל מעוט מספר היהודים ואל קצור זמן שבתם
בארץ, אזי נתפלא ונשתומם על המקום הנכבד אשר קנו להם
בחברת, בגדר המדיני יפרדו הבעלגים לשני ראשים, לקא-
טאלים שומרי אמונים ואוהבי נושנות, ולחפשים בדעותיהםהיהודים ימנו כולם בין החפשים וממצבם זה יוצאות לפעמים
מבוכות אשר אוי להם מיוצרם אוי להם מיצרם, כי המפלגד
החפשית בבעלגיא לא תדע גבול וגדר, ובאותה מדה אשר
הקאטולים שם הם להוטים ונלהבים עד לבלי חק, כן החפשים
הם פורצים ומהרסים בשטף עז וזו כחם וזאת תעודתם להעביר
את כל זכרונות הדתות מן הארץ, ותהי זאת הצעתם לאסור
לבעלי הדתות ליסד להם שדה-קברות אמונה אמונה לבדה, אך
יחד יקברו כל יושבי העיר את מתיהם, בענין הזה לא ידעו
היהודים מה לעשות. בריתם את מפלגת החפשים נטלה עליהםלעמוד לימינם ולתמוך את ההצעה, ויהדותם אשר עוד לא
נכרתה מלבם, מנעה אותם מזה. — במלחמת הדעות הזאת
נצחה לדאבון לבנו השיטה המדינית את הדת והמנוח רפאל
בישאפפסהיים עמד בהסענאט לימין החפשים; אך שלומי אמוני
ישראל לא יחפצו לקיים ולקבל עליהם את הגזרה הרעה ויבקשו
מעוז מאת הקאטולים להשיב את החק אחר שכבר היה. אופנים
כאלה, פסוח וצלוע על שתי השעפים בין המפלגות, יקרו לעתים
לא רחוקות בין היהודים בבעלגיא.
איש יהודי בלאנדאן ד״ר ראזענטהאל. שלח מכתב אל
ציר אויסטריא- אונגארן היושב בחצר מלכות אנגליא, ובמכתב
ההוא העתיק פרק מן ספר דברי הימים למלכי צרות שנכתב
במאה הט״ו מאת ר׳ יוסף הכהן ושם נזכרו הגבורות והישועות
אשר עשו היהודים להאונגארים בזמן המסע הראשון ממסעות
הצלב בשנת 1096. הציר השר קאראלי ענה על המסב
והשיב תודה להד״ר ראזענטהאל ויאמר עם הספר כי הבין לרעו
וההערה הנכבדה היתה לו לרצון.
מכ״ע „אוניווער איזר״" בהודיעו כי היהודי ד״ר שטרויסס
נשלח למצרים בחברת החוקר האדיר פאסטער לחקור ולדרוש
שאת החלי רע, יעיר על זה בחכמה לאמר: בימי הבינים נאשמנ
אנחנו בני ישראל ונחמסו עלינו מזמות כי אנחנו מביאים מגפהלעולם, ועתה מה נשתנו העתים כי ימסרו את הדבר בידינו
למצוא מהקדו המגפה ולשים לה מעצור!
הגענעראל היהודי ידידיה (Aine) לאמבער בצרפת
נתעלה למעלת „דיוויזיאנסגענעראל״. ההודעה הזאת שבאה
במ״ע לממשלת צרפת נתנה ענין לאחד מכ״ע הצרפתים לטייל
בענין זה ארוכות וקצרות. לפי דבריו מספר שרי הצבא ופקידי
חיל יהודים בצרפת רב מאד וגענעראלים רק חמשה המה: סעע,
לאמבער, בריזאק, לוי ואברהם, בגדוד הפרשים שנוסד זה
מקרוב ע"י שר המלחמה נמצאים גם כן יהודים במספר עצום
רב. הגענעראל לאמבער המכהן כעת בטונים הוא היה המשגיח
על כלכלת כל צבא צרפת בימי שלטון טהיער, אין ארץ
באייראפא, וגם אוסטריא ואיטאליא בכלל, אשר בה יגדל כלפקיד צבא יהודי הוא „חזון יקר" ואם יעלה איש יהודי למעלה זאת
ישתדלו להציק לו ולהצר צעדיו עד כי יאלץ לעזוב את פקודתו.
במכ״ע לחשבונו של עולם (סטאטיסטיק) מאת פעטערמאן,
מוציא הד״ר גערהארד ראהלפס במספר את היהודים באפריקא,
ועולה לו: בארץ אלגיר 35,665, במצרים 8000, בטונים
60,000, בטריפאלי 5000 במאראקקא 200,000, באבע-
ססיניא 50,000, ובהקולוניות האייראפיות בדרום 1000
מירושלים מודיעים, כי הקולוניא סאמארין עודנה במצב רע
ומצוק. מן הקולוניסטים הראשונים אשר באו שמה במספר שבעים
משפחות, עשרים משפחות כבר שבו, רוב השבים הם מעיר
באקו ברומעניא, נפש הקולוניסטים הנשארים מרה על הועד
הראשי למשען ישוב א"י אשר בעיר גאלאץ, ואחד מן הקו-לוניסטים, הערמאן פאסקאל, הדפיס במכ״ע „החבצלת מכתב
אשר בו יטפול אשם על הועד, לאמר כי הוא בעוכרי הקולוני-
סטים, יען עסק בהחלוקה בתהו ולא סדרים. זה מקרוב שלחו
הקולוניסטים חמשה אנשים לגאלאץ לבוא שם בדברים עם
הועד, ומשלוח סגל חבורה זה היה בהוצאות השר אליפהאנט
וה׳ הירש מנהל מקוה ישראל אשר בסביבות יפו. לע״ע הקו-
לוניסטים נאלצים למכור את בגדיהם ואת כליהם כי אכף עליהם
פיהם והמצוקה תלחצם עד מאד
הקופה של צדקה לזכרון השר משה מאנטעפיורי העומדת
יקיימת זה מספר שנים בא״י היא כתומכי חברת בוני בתים
למעון בירושלים, 37 בתים כבר הוקמו, 24 ע״י האשכנזים
13 ע״י הספרדים, מן הראשונים 16 כבר היו למעון למשפחות
עניות, גם שתי בארות נחפרו בהוצאתם.הצופה לבות ישראל (לתקופת השנה)
משוט בין קורות העתים, מסוב בין חרולים וסבכי חדק,
נבוא היום עיפים ומרי נפש ונכאי רוח, להפרד מן שנת התרמ״גולקדם את פני השנה החדשה אשר בעוד ימים תבוא. לעתים
מזומנים כאלה חק לסופרים הוא, משפט לצופי העתים, לחשוב
ולספור ולמנות את כל מקרי השנה החולפת, לערכם במערכה
ולכנסם במסכת מאמר אחד למען יכונו יחד — הככה נעשה גם
אנחנו הפעם? הנסב פנים להביט את האותיות מאחור, ולהגיד
לאדם רב שיחם: הן אמנם רב החובל אחרי עברו דרכו ברעם
ורעש, בסופה ובסערה, בגשתו אל חוף בוטח, יביט בשמחה
ובשלות לב לאחור על במתי גלים ומשברי קצף אשר עבר עליהםבשלום, אולם רב החובל אשר שבלת התלאות תשטפהו ובלהות
ונדודים יבעתוהו, האומלל הזה אשר אניתו היתה לתאניה ואניה
בגלגל לפני רוח וחוף המנוחה לא תחו עינו. הוא לא יביט
לאחות עלי שואה ומשואה, אך מן הוא והלאה עיניו משוטטות
ועלעפיו יבחנו פני ישימון גלים למצוא איזה הדרך ישכון אור
ואיפה שביב התקוה יגה עליו. אתה כי כאובר הזה היינו כולנו,
כמוהו קדרנו שחונו, כמוהו לילה לנו מחזון וענן חשך יגון ותמרורים
יכסה עלינו, ומה יתרון אם נביט לאחור? אם נפתח את ספר
הזכרון לשנה החולפת ונעבור בין שורותיו ונלקטה באמרים ,
מה נחזה בו? הן הוא נקוד וטלוא כגמר בחברבורותיו, שוד
ן ושבר, נגע על נגע, שממה וכליון, קטב ובלהות, ובהקבץ
כל הנגעים והפגעים יחד, הלא יפוג כל לב ותשוח כל נפש
טוב כי נשמט מענין רע זה בשטף עובר ובחפזון. הן השנה
החולפת בבלהות צלמות באה ובמחתת אבדון היא יוצאת, תצא
לה רבתי פגעים ואנחנו למה נחזיק בכנף מעילה לעצרה עד
ארגיעה ולהתבונן אל פניה המזרים זועה? התתן שעשועי נועם
לנפשנו הנהלאה? הלא תלחך לחנו ותכלה כליותינו, ואנחנו
רבת שבעה לה נפשנו עמל וכעם, כי נשוב נבקש עוד מכאוב
לב ואנחה, נרום ננשא הפעם מעל תהפוכות העלילות וחליפות
העתים ונכין את נפשנו אל יום הזכרון אשר יופיע אלינו בגאון עזוכברק מבין מפלשי רעם. כן בקדש נחזה את החג הנעלה והמלא
והר כהילל בן שחר, בו יתנשא רוחנו אל על יעלה אל אפסי
גבה, יגש אל כסא שדי וקרבת אלהים יחפוץ. בראש השנה
לנו חג נעלה, בו נתן כבוד לשופט כל הארץ גבוה על כל גבוה
השליט בגבהי מרומים, כי ביום הזה תנשא מלכותו והעולם
כלו יהפך לעמק יהושפט „עיני גבהות אדם שפל ושח רום
אנשים ונשגב ה׳ לבדו ביום ההוא״. מחזה נעלה חזה בן אמוץ
כנוה עליו הרוח אל המשא הזה, הוא ראה כל נשגב ואיתן, שם
לבו אל כל מצוקי ארץ ועמודי תבל החזקים והכבירים בעיני האדם,
פה יראה חסן אלונים ברום תפארתם ושם יחזה קומת ארזים
רבי הענפים והדליות, פה אפיקי נחושה בעבי גבי מגניהם, שם
תועפות הרים וראשיהם לערפל יגיעו, חומות בצורות העשויות
לבלי מוט, אניות תרשיש אשר נפץ וזרם לא יוכלו אליהן.
כל יצורי הדמיון האלה נצבים חיים וחולפים ועוברים לעיני
החוזה הנאדר בקדש, צלמי גאות אדם המה וגאון בני חלוןחותם תכניתם, עד ארגיעה יתנשאו בגבהם ובחסנם — פתאום
והנה בלהה הצורים יתפוצצו, המוצקים יתפוררו החומות
הבצורות תתהפכנה לקו תהו ואבני בהו, הארזים יסחו כגלגל
לפני סופה ויבלו כעלה, חשש וקש-כלמו, יגודו כמוץ אל כל
רוח במתי רהב היו לגלי עפר, ועל פני הישימון, נשקף
רוכב ערבות השליט על המערכה, אשר לו לבדו הנצח והען
והתעצומות, מחזה שדי יחזה הנביא הנעלה ויראת הרוממות
תמלא חדרי נפשו לקול תתו המון מליו: „ונשגב ה׳ לבדו ביום
ההוא!" והמלים האלה אשר אין ערוך להן ליופי ולרום הגיון בין
דברי כל חוזי קדם, עוד היום במכלל יופי עטרת תפארת הן
ליום הזכרון, בו נפשנו הנהלאה תרחק ממחשבי ארץ ותבוא
האהלה אל מעון אלוה מקדש מעט להתבונן אל יד ה׳ הנאדרי
בכח הן צרו צעדינו על דרכי החיים מרוב עמל ותלאה וגדרותחדק, כי אויבינו עוו נתיבותינו בחלד, שכו דרכנו בסירים
תהי נא אפוא חדות ה׳ מעוזנו, עורי נא דת אל הקיצי משיבת
נפש קומי מעודדת ענוים וחבקי בזרועותיך בני עם עולם,
תני להם תנחומות אל, תני להם עז ותעצומות לסבול את נטל
התלאות, השיבי להם משוש דרכם ונזר תומתם! אלפי שנים
נשאו את עמלם ויתעודדו ולא עזבו עליהם שיחם בסעוד נחומי
הדת את לבותיהם הדלל וחרב עתה המקור הזה הנובע חיים
ומרפא? האספה פליטת תפארתנו, החלף חסן ישועתנו? הויעל הנפשות הנטושות והעזובות אשר אין ישועתה להן באלהים
בימי טובה שפע עדן יינקו ובימי תלאה ימלו כציץ מחרבוני קיץ,
חרדת אסון תכריתם, פחד פגעים ונגף ישיבם עד דכא, ובהבלי
בדיהם יבקשו להם מנוס ומפלט ולא ימצאו, לא כן אוהבי
תנחומות אל, אשר צור לבבם וחלקם אלהים לעולם. ברוח
מלאה תקוה וגיל יקרבו אל כס יה, ובעטוף לבם בקרבם
יתעוררו ויזכרו את הרעיון הנשגב אשר כיסוד מוסד הוא ליוםהזכרון, כי על כל איתני עולם ומוסדי אשיות הבריאה, על כל
עמודי התקף והבצרון ועל במתי הגבורה, תתנשא יד ה׳ הנאדרי
בכח, לפניה כל פנות העולם כמוץ נדף הנה וכל עצומי הטבע
כצלמי תהו ובהו. הנה זה הוא הרעיון הראשי אשר יום הזכרון
נשען עליו: גבורת חסין יה ושלטונו על הטבע חותם תעודת החג
הזה המה, ומה תחזק פעולתם בלבנו בשנה הזאת, אשר נגלה
לעיני כל באי עולם כח יוצר הטבע להרעיד מוסדי ארץ כעלים
נדפים, לעקור הרים ולשדד עמקים, להמיט איים ולהעתיק ארצות.יא חזיון ערך לנו בורא היקום, בו ראינו פלאות ורמות, ויראה
ורעד באו בנו למראה משטרי נורא עלילה!
מן הישימון הנורא אשר נחזה באייראפא כולה, מנאות
חמס, ממעון עמל וכעס תהפוכות ורעות רוח, יתנשא רוחנו
אל חביון שמים, כס הליכות עולם, מקור הטוב והחסד הישע
והנחת, התם והאמון. האח, מה טוב ומה נעים להסב עין מן
החזות הקשה הערוכה בעת הזאת עלי אדמות! כל חסן האדם
וחילו דומים להמחזה אשר חזה דניאל: הוא צלמא ראשיה דידהב טב, חדוהי ודרעותי די כסף, מעוהי וירכתיה די נחש, שקוהי
די פרזל ומנהון די חסף — ומחא לצלמא על רגלוהי די פרזלא
והספא והדקת המון — כן כל הבנין הרם והנשגב אשר הקימו
בני האדם בארץ, הבנין אשר עמודיו משפט ומדע ופנותיו הגיו
ושכל טוב ובו רצוף כשרון ואוצר כל יקר, כל הבנין הזה עומד
על רגלי חמר, ומדחפה אחת תוכל להפילהו למשואות ולהעלות
על מקומו עקשות ופתיות, קנאה וכעס, קסם ומרי! לא בזה יבטח
האדם, כי „לה׳ המלוכה ומושל בגוים״ עליו יציץ נזר ממשלת
העולם ולו העז בלאומים, הוא לבדו מלך הכבוד, בסופה ובסערה
דרכו בהליכות עולם, ומדי תעבור הסערה תבוס אלונים, תרמוס
ארזים, תרעיש הררי עד ותתן מוט לגבעות עולם. הן אמנם
לא לכבוד ולתפארת הוא לאדם, אשר סופה וסערה דרושות אל
החפץ ושלוחות לבלע ולכלות למען הזכירהו עזוז יה, אולם
לעתים תעלה גבהות האדם ורום נפשו יגבה למעלה ויפרוץ
פרצים לבלי חק, עד כי מבלי יקרא קול ה׳ ממרום הקול
המתהלך בפנת דברי הימים וברחבי הטבע, אם ידום הקו
האדיר הזה, אז לא יהיה גבול לשרירות לב האדם ולרעות רוחווגאותו, ימין ה׳ רוממה במשטרי הטבע ובמשטרי התולדה
לא בנפלאות ונמנעות תראה את כחה הגדול, כי הליכות
משטרן ישרות הן ושקולות בפלס ערוכות במלאכת מחשבת
בסדרים נפלאים, והגבורה הנראה כפעם בפעם בכל פחדיה
בטבע ובתולדה, קשורה ומחוברת היא בקשר אמיץ עם החכמה
העליונה! כל היקום אשר יצוריו רחוקים זה מזה, בזמן ובמקום
כל אשר יצמח במזרח או יציץ במערב, יפרח בצפון או יגמל
בדרום, כל אשר נהיה לפני מאות בשנים ואשר נברא לפני עשרות
שנים, והמקרים אשר קרו אתמול או מחר יאתיו, כל מערכי
לב רבוא רבבות אדם ומעלות רוחם בעתים ובמקומות שונים,
כל העלילות המתלכדות כסירים סבוכים והעולות לתכלית נשגב
מעין, כל תכונות נפשות האדם, רגשותיהם ורעיונותיהם השונים
ומשונים, הטובים והרעים האהבה והשנאה, החכמה והסכלות
ההגיון והדמיון, היושר והעקלקלות, המישור והעקוב, הנדיבות
והנבלה, הרוממות והשפלות, הענוה והנאוה, חתום והמרמה
כל הדעות הבודדות וכל המקרים אשר מקצות ארץ ירחקו, כולםיחדו יקרבו, זה אל זה ישקו, כי הם ומעגלם ומטרתם, מועדם
ומקומם, שרשם, גזעם ופרים וכל תולדותיהם, נתונים נתונים
בכלי חפץ ביד החכמה העליונה אשר תכינם ותערכם בסדרים
ישרים ונפלאים ותפלס בהם דרך התולדה ארח חיים למעלה
למשכיל, ומה ישה וישפל גאון האדם בפני החכמה הרמה הזאת!
מה קלו מועצותיו ומזמותיו, מה כחות עיניו, מה הפכפך שכלו
ומה מעוקל משפטו! גבורת ה׳ וחכמתו עמודי כסא הדין המה
אשר ישב עליו לשפוט תבל בצדק ולאומים במישרים. ידוהחזקה תפרק הרים ותעקור ארזים ותרעיש חל וחומות, ורוח
חכמתו תכונן את המשטר בהתולדה, תשים במערכה כל ענין
וכל חפץ, תישר הדורים ותשוה תהפוכות הצוררות אשה אל
אחותה — והגבורה והחכמה שתיהן גם יחד מכוננות ומוציאות
לפעלה את הצדקה, צדק עולמים הנשקף משמים על פני כ
העמים והממלכות. ביום הזכרון נחזה בעיני רוח מלכנו בקדש
נוטה קו על ארץ ומלואה, ואתה ישראל, קומה והריעה בשופר
לפני אלהי הכבוד בקומו למשפט! ואיך מלא שופט כל הארץ
את משמרתו בשנה החולפת? עמים רבים קמו לשבור עול מלכותו
ולנתק מוסרותיו המירו את כבודו בלא יועיל האלהים בחכמתו
בשלטונו על מערכות הטבע נותן לקח טוב להאדם לדעת כי
באשר הוא „עושה שלום" לכן הוא „בורא את הכל", יען רק על
פי השלום בין היסודות, רגבי הטבע והיקום ידבקו ורק בדרך
זה ישמרו כל חלקי הטבע את חוקם ומשטרם ויבואו בעתם
ובזמנם ובמקומם, וכל ענין וכל חפץ על מקומו יבוא בשלום:
שלום היסודות ואחדות החלקים הם מכוננים את העולם וקושרים
לו כתר „כי טוב״. אך בחשבת הסדר הזה, בחלוף הרוח הזאת
החיה באופני הטבע, הלא אז תתחולל מהפכה במלוא כל היקום
והפרוץ ירבה על העומד. צן הוא גם בממשלת האדם ובסדרי
חברתו, כל עוד תתנהל החברה הזאת לאטה בסדרים ישריםבמוסר השכל, ביראת שדי, באהבה ובאחוה, בשלום ובמישור.
תצליח להפרות ישע ולהגדיל תושיה לכל האישים הנפרדים
ולהחברה כולה יחד, אך באפס אהבה ושלום ובבוא על מקומן
שרירות לב ושאט נפש, חונף ורמיה, אז שוד ושבר ילכו רומה,
קלון ותלאה ישאו נם ולאום אדיר ומצליח יתהפך למשפחה חטאד
ואומללה מלאה פרק וסלף בוגדים. הנה כן קול החכמה העליונה
קורא ממרום אל האדם לאמר: „שיח להטבע ותורך כי באין
שלום ואחדות בין החלקים לא יכון הכלל !" אשרי עם שומע
בקול זה ואוי ואבוי להעם אשר יאטם אזנו משמוע ולבו מהבין,
ותחת שלום יבחר במדון ומצה ומחלומות רשע, הוא את נפשו
יבלע ומכל תחבולות שבעולם לא ישגב ישע, ולא ישוב מדרכו
הרע עד אשר זעף אלהים בהטבע יעוררהו כי יראה מהפכת
היסודות ומהומת חלקי היקום, אז אולי ישיב אל לבו כי אצבע
אלהים הוא להורות לו כי שלום יכונן תבל ופרעות יהרסוה.
אמרות אל הן בקדש: וירא אלהים את הארץ והנה נשחתה כי
השחית כל בשר את דרכו על הארץ — ויאמר אלהים קץ כל
בשר בא לפני כי מלאה הארץ חמס; ואחרי אשר התכוננה
חברת האדם על פי שבע מצות בני נח, שב ה׳ ויכרות בריתו
את הטבע: ויאמר אלהים זאת אות הברית אשר אני נותן ביני
וביניכם ובין כל נפש חיה אשר אתכם לדורות עולם. האם לא
נכונו עלילות כאלה גם לבני הדור ההפכפך הזה? לא דורש
רשומות אנחנו ובחקר אלוה לא נתהלך, אמנם רעיונות כאלה
יתעוררו בלב כל איש משכיל דורש את אלהים, למראה הפרעות
בהטבע ובין בני האדם, אשר בהן שפט אלהים תבל בשנה
החולפת, המהפכות העצומות בחיק הטבע והמקרים הזדונים
בין בני האדם נשאו בד בבד. לפתח כל חודש מחדשי השנה
רבץ אסון גדול, נגעי הטבע או פגעי אדם: שם התמוטטו הרים
וגבעות התקלקלו, ופה התרוצצו לאומים, שם בערה אש ופה
אכלה חרב. ויותר שהמעשים נשחתו, התעותו גם הדעותיקולקלו המשפטים, חשך אור השכל וכמשק גבים שוקק הבלי
הבל ולהג הרבה, קנאת דת וקנאת לחם, שנאת לאום ותאות
מלחמה, מרי ושבע תועבות לבב, נסו צדקה ומשפט, אור
חיים חלפות, חסד ואמת כעוף התעופפו, אך מעקשי שקר
מרמה, לפידי בוז ונאצה ימשלו ממשל רב, ותהי אייראפא
גולה כמרקחה, אין חפש ואין משפט, רק עשק ונלוז, רגז וחרדה,
חמת ה׳ נתכה כאש על היקום ועל האדם, „כי יום לה׳ צבאות
על כל גאה ורם ועל כל נשא ושפל״
אולם נתוכה נא ונתבונן, האם רק זאת בלבד יורה לנו
יום הזכרון? האין לו תכלית ומטרה אחרת בלתי אם להשפיל
להכניע את האדם למען יכוף כאגמון ראשו לפני אל אלים
הנאדר בעז ובחכמה והעובר בנתיבות עולם בסופה ובסערה
האם כל מגמתו היא להפיל עלינו את פחד הדין ואימת שבט
מוסר למען תשוה עלינו נפשנו ולא נמצא מרגוע? לא ולא
הן תפלת המיסף הנאדרה בהוד דברי נביאינו והנהדרה בעדןרגנת נעים זמירות ישראל, היא תורה לנו במחזה קדש לא לבד
את כבוד השליט על הטבע שופט כל הארץ, אך גם תשוה
לנגד עינינו ולבנו את אמרת הגריא ישעיה: „והאלילים כליל
יחלוף״. בהתפלה הזאת נקראת אמרות טהורות מיוסדות עלאדני פז, כי יבוא יום אשר יקראו כל העמים בשם ה׳ אחד ויעשו
כולם אגודה אחת וה׳ לבדו ימלוך, יגבה במשפחתו ויקדש בצדקה.
התפלה הזאת תרימנו אחרי השפילה אותנו. והפוך בנו רוח
כחה לרוח ששון ותדרוש ממנו להעביר גלולים מן הארץ ולהכרית
אלילים ולקבל את עול מלכות ה׳ לדבקה בדרכיו באמונה ותם,כי רק ארחות חסד ואמת, תם ואמון, בור לבב ונקיון כפים
אהבת ה׳ ואהבת האדם לבדם יכונו בארץ יצמיחו פריז וימלאו
פני תבל תנובה, כשמש אשר תשפיע חום צח ואור לא תגרע
את חוקה, וזרח השמש ובא השמש, אור עולם הוא אשר לא
יחדל ולא יכבה, כן לא יכבה נר אלהים בנשמת אדם, האהבדה
והצדקה, כל אשר הגדולים והטובים, הצדיקים והישרים, רבי
פעלים וכבירי נאום יזרעו לצדקה ולתושיה לתורה ולתעודה בדור
זה, יבוא יום ויגמל פריו לנוגה חכמת דור יבוא אשר יפקוד
בידים אמונות את הסגולות הגנוזות להוציאן מאפלה לאורה, רק
גלולי השנאה והקנאה ואלילי הגאוה והזדון יחלפו יחד עם עובדיהם.
אכן מה נעימה ומה מתוקה הנחמה הזאת לנפשותינו בימים
כאלה, מה נכבד לנו הרעיון לזכור ולשים על לב, כי רק אהבה
ואמון ותום ינשאונו על חליפות תהפוכות העתים אל על לחזות
בנועם ה׳ ולהתבונן אל הטוב הנצחי ואל תכלית האדם בארץ!
הדור הזה רחוק כרחוק מזרח ממערב מן תורת החסד אשר בלשון
חוזי יה, הדור הזה הוא פרוע לשמצה, התאוות השפלות
מתעוררות לחמס, השנאה תפריד לאומים, השלום כמשא כבדהוא על בני האדם ויסערו להפיצו ולהפוך את מעונותיהם לשדי
קטל. ישאפו לשפוך דם ולכלות יקום, לגזור על ימין ולהמוס ע
שמאל — לא זה הוא המשא אשר נשאה היהדות בפי אחד
מבחיריה, לא עתידות אלה תחוש היהדות למין האדם, תעודה
אחרת הועידה לרוח האדם ומטרה אחרת כוננה לו: „לא ישא
גוי אל גוי הרב״, אך כולם אמור יאמרו: „לכו ונעלה אל הר
ה׳ אל בית אלהי יעקב ויורנו מדרכיו ונלכה בארחותיו״ — ומה
דרכי ה׳. הן דרכיו דרכי נועם וכל נתיבותיו שלום, חוקיו חוקי
יושר ומשפטיו משפטי צדק. זאת היא ההשכלה העברית אש
מסיני באה והופיעה מהר פארן וכל עוד לא תהיה סגולה לכל
העמים לא תחדל השערוריה, כי רק בה חיים ומרפא, נחמה
ונעימות, אחרי מהפכות עצומות ותלאות מרבבות יבוא יום
אשר יקומו דברי חוזינו ומלאה הארץ דעה - בין כה וכה,
שגבנו אלהי ישענו לחיות ולהתעודד ולשאת בתוחלת אמונה
במשוש תום את כל החבלים אשר מנו לנו, רוחך תניחנו ואורך
גיה חשכנו! תכלה שנה וקללותיה, תחל שנה וברכותיה!טעלז*). על פני המליץ גליון 52 ש״ז, נראה לנו שם עירנו,
והנה דמינו כי בא סופר מעירנו להודיע כי הופיע,
כבוד הרב הגאון המפורסם מו״ה אליעזר גארדאן נ״י בעירנו אשר
קדמה פניו בכבוד גדול, ואשר הוא לכבוד לעמנו, בהראותו
לדעת רגשותיו הנעלות לכבד ולהוקיר את תופשי תורתו העומדים
בראשו, והנה את אשר לא פללנו ראינו, כי בא בן בלי שב*) המכתב הזה נשלח למו״ל „המליץ" זה כמה שבועות בחתימת
נכבדים רבים מעדתנו, ונלוה אליו מכתב המנהלים הגבאים דבהמ״ד עם
חותם הקהל, אשר בו גלו תרמית הכותב בהמליץ אשר הפליא את כזביו
ואח״כ אחרי אשר בא מכתב שני מכותב עמל הנ"ל אשר שנה שמו „שלמה
פרידמאן" והמו"ל בא בהערתו שם כתבנו מכתב שני למו"ל המליץ ברחבה
והוכחנו לו כזבי הכותב בן בלי שם אשר בא להבזות עיר נכבדה בישראל ורב
גדול נודע למשגב, בדברי שקר, והודענוהו כי לא נמצא כלל אצלנו איש בשם
שלמה פרידמאן וכי שני המכתבים הם מעשי ידי מזייף אחד, אולם עד הנה
לא באה תשובתנו בהמליץ. ע"כ נבקש מאת הרב הנכבד מו"ל הצפירה האוהב
שלום ואמת, לתת מקום למכתבנו זה במכ״ע, להסיר דבת שוא מעיר נכבדה
בישראל, ומרב גדול ונכבד נודע ביהודה בתורה ותעודה.להבזות את עירנו לחפאות עליו ועל בחירה הגאב״ד אשר בו
תתפאר, דברי שקר וטוב, והכרנו את הכותב אשר כבר אתמחי
בזה, ואחרי מות הרב הגאון ר׳ יהושע העליר ז״ל בא כמספיה
עליו במכ״ע הלבנון, וישפיל את כבודו וכבוד עירנו בלשון רמיה
למטרה צופיה לו. — ואם אמנם חרפה היא להשיב על דברי בן
בלי שם אשר שם כזב גלוי מחסה, בכ״ז חובת „והייתם נקיים
וגו" תעוררנו להציג את האמת בזה בשערי מכ״ע. מאז מעולם
ישבו על כסף רבנות עירנו רבנים גדולים אנשי השם בתורה
וחכמה, ועם זה היה לימין האב״ד גם מו״צ, וזה שלש שנים
מעת הלך לעולמו הנאב״ד ר״י העליר ז״ל. היתה עירנו בלא
אב״ד ורב, ואתנו רק הרב המ"ץ אשר עמד שנים רבות תחת
רבני עדתנו, אבל כמובן הדבר לא היה לו למשרת הרבנות
והנה בעת האחרונה נתעוררו בני עדתנו, ואספת כל נכבדי
עירנו ובהסכם כללי באהבה ורצון קראה להגאון המפורסם הנ״ל
לבא לשכון כבוד בתוכה ולהיות לה לרועה נאמן, ואמנם יוכל
היות שלא לנחת היה זה להרב המ"ץ, אבל אין אנו אחראיםלזה. — שכירותו היתה נאמנה, וכבר נשתלמה לו עד ר"ח
אלול. מלבד זה אספת נכבדי עירנו הבטיחתהו ברוח נדיבתה
לתה לי שש מאות רו״כ במשך ב׳ שנים (באשר היו לו איזה
תביעות נושנות) ורצונה זה כבודה היה למלא הבטחתה, וגם
הנאב״ד נ״י כתב אלינו — ע״פ בקשת הרב המ"ץ אשר התראה
אתו בקאוונא — לשמור שלומי הבטחתנו. ואח״כ כתב גם
מכתב מלא אהבה וחן להרב המ"ץ. אולם רוח אחרת היתה
את הרב המ"ץ ויחליט להתפטר ממשמרתו (כנראה מפני קבלו
ידיעה מכתב רבנות בהעלזינגספארס אשר קבל אח״כ) ועירנו
בחסדה נתנה לו הסך שש מאות רו״כ בפעם אחת, וע״ז נתן
קבלה וכתב כי מרצון נפשו הוא מתפטר ממשמרתו. אחרי קבל
הגאב״ד מהרא״ג ידיעה כי נשתלם לו הסך הנ״ל, בא לשכו
כבוד בעירנו אשר קדמה פניו בהדרת קודש ויקר תפארה, וימצא
בה אחדות גמורה ושלום אמת אשר תאהב עירנו מאז מעולם
מבלי כל מפלגות, בני עירנו מקצה שמחים ברועם הנאמן הזה
הנודע למשגב בתורתו וחכמתו, ומעוטר במדות יקרות אשר
תפארת למו מן האדם, וכמאמר חז״ל, „מילתא אלבישייהו יקירא״.
נאום הבאים בשם האמת:
צבי שלעז מורה בבהמ״ד הגדול פה טעלז.
:
 טובי גרשון זאקס גבאי דבהמ״ד הגדול.
 
צבי בהרב מו״ה מנחם נפתילין גבאי שני.
אברהם מרגליות
נחום ב״ר אליעזר זק״ש.
 
קלמן הלוי אבעל.
שסייני (פלך סובאלקי) ט׳ אלול תרמ״ג.
.
. 
(קול קורא לאחינו בני עירנו בארץ ובחו״ל)
עניני „התלמוד תורה" לילדים עניים בעירנו סייני
עזובים היו ולא סדרים למו; מעט הכסף הנאסף היה הולך
לטמיון: המלמדים והתלמידים כפועלים שאין להם בעלים עשו
מלאכתם. והילדים העזובים והנדחים, כאשר באו בחדריהם
ערומים כן שבו, ערומים בגופם וערומים מתורה מדעת וד״א .
אשר עליהם ועל גורלם ידוה כל לב משכיל אוהב עמו ודואג
לכבודו שלא יתבזה בעיני הבריות. והנה קמנו היום והקדשנו
עתותנו לכבוד הענין הקדוש הזה, ובצפיתנו נקוה בישע ה׳
הבוחר בתורה ובישראל עמו, שיצליח מעשינו בידינו להביאבמשטר נכון ומתקבל כל עניני התלמוד תורה, ולהגדיל פעולתה
לטובת בני העניים על צד היותר טוב ומועיל
היסוד הנאמן לקיום הדבר הטוב והמועיל הזה הוא הכסף
העונה את הכל. לזאת הננו מחלים פניכם אחים יקרים ואהובים
אשר בארץ ואשר בחו״ל, וביחוד לאחינו אנשי סגולתנו אשר
בנויארק ובפעטערסבורג, וקוראים אליכם מרחוק לעזרה, יודעים
אנחנו כי אעפ״י שהזמן ומקריו הרחיקו אתכם מעיר מולדתכם
במקום, אבל קרובים אתם אליה בלב וברעיון. התעוררו נא
אחינו! התעוררו והעירו רוח אהבתכם לעמכם ולדתכם, לעירכם
ולענייכם, והאצילו איש איש את נדבת לבו לטובת הענין היקר
והקדוש הזה, ומאת ה׳ תשאו ברכה החיים והשלום עד העולם.
ואנחנו יחד עם עניי הצאן אשר על ידכם יושעו תשועת עולמיםנתנה תוקף תהלתכם בקהל רב וגודה חסדכם סלה.
גבאי התלמוד תורה
ונאום משה שפירא
נאום משה פין
ונאום ברוך ליפשיץ
ונאום שלמה בערקמאן
אדרעססע על שם הגזבר
Herrn Schloma Berkman in Seiny, Suwalski Gouv
Rus. Polen.מכתבלכבוד הרב המופלא זקן שקנה חכמה וכו׳ מוהר״ר חז״ס נ״י.
 אחד"ש הנני לגשת לפניו בשאלה אחת בהלקה"ח להרמב"ם ז"ל אשר
 כבר נתקשו עליה רבים עוד בימי הראשונים ולא מצאו תשובה נכונה, וכבוד
אף כי הפליג לדבר בספרו יסודי העבור על כל פרטי עניני העבור וה
בותיו
לפי דרכי הבקורת החדשה. לא הזכיר כל מאומה מן הענין הנפלא הזה!
הנה הרמב"ם בפ"ז מהלקה"ח נותן לנו טעם מפני מה אין קובעין בחשבון זה
ר״ה בימי אד״ו וכו׳. בכדי לפגוע ביום הקבון האמתי וכו׳, וע״ז תפס עליו
הראב"ד לומר שהוא הפלא ופלא שאין זה טטם מספיק כלל לרחית אד״ו דוקא,
ואנו קבלנו דחית אד״ו משום יום ערבה שלא יבא בשבת ויוה״כ סמוך לשבת
וחותם דבריו נגדו „והוא בעיני כמתעתע״, ע״כ, הנה דברים קשים כאלו
ראויים למי שאמרם, הראב״ד ז״ל, אשר כבר הופיע רוה״ק בבית מדרשו ופומיה
ממלל רברבן נגד הרמב״ם כל קבל די רוח יתירא ביה, כנודע, אבל אנחנו
שאנו חייבים בכבוד הרמב״ם כמו בכבוד הראב״ד, חלילה לנו להאמין שיכון
הרמב״ם להתעות אותנו ח״ו מקבלת חז"ל בדבר שאין לו יסוד אמיתי, ובודאי
היה לו בזה איזה סבה מכרחת וכונה צודקת להניח הטעם הברור וידוע לכל,
ולבקש לו סבה אחרת רחוקה כזו לדחית אד״ו — ולמצוה רבה יחשב אם כבודו
יודע להגיד לנו בזה פשר דבר אשר תנות דעתנו עליו למען יברכוהו טובים.
וזכות הרמב״ם יעמוד לו בזה ובבא וכו׳. הכ״ד עבד לדורשי אמת ותושיה.
שמואל במהר״י מינץ ז״לעקידת יצחק תזכור
מי לא ידע להעריך ולהוקיר את פועל ידי צדיק וחזק
האלהי הגאון רבינו יצחק בן עראמה זצ״ל, אשר הפליא לעשות
 בחבורו הגדול והנפלא ס׳ עקדת יצחק על חמשה חומשי תורה
ועל חמש מגילות, ובחבורו הקטן בכמות ורב באיכות, ספר
חזות קשה. הכולל בקצרה את כל שיטת רבינו המחבר ז״ל
בשערי העקדה, אוצר בלום, אוצר ברכה העליונה, לתורה
ולתעודה, לחכמה וקדושה, ליראה ואמונה טהורה, כרכא
דכולא ביה. וברם זכור לטוב, ה״ה הרב הגאון החכם הכול
מו"ה חיים יוסף פאללאק זצ״ל. אשר נשאו לבו לקרבה אל
מלאכת הביאור לבאר את כל דברי רבינו המחבר זצ״ל מההקשים
ההגיונים, אל לשון נקיה וקלה, בבאורו אשר קרא שמו מקור
חיים, וכבר יצא טבעו בעולם, ונתקבל בכל תפוצות ישו
אל,
לביאור מספיק. והנה ליוקר מציאות הספר הזה, אשר רבים
-
כלתה נפשם להנות מזיו אורו, ולהתענג בנועם נאומיו, ולא
ישיגו אותו התאזרנו עוז בשם ה׳ להתאמץ ולהעלותו על מזבח
הדפוס, ולחדש אורו ברב פאר ויופי. — ולמען הקל על הקונים,
גמרנו אומר לחלק את ממכר הספר הזה על כרכים, וחלקים.
היינו כל ספר מחמשה חומשי תורה, יחשב לחלק וכרך אחד
בס״ה חמשה כרכים, והחמש מגילות עם הס׳ חזות קשה יהיו
ג״כ כרך אחד, והוא כרך ששי, בס״ה ששה כרכים ושמנו
מחיר כל כרך וכרך סך ששים קאפ׳. (זאגע 60 קאפ׳), וכבר
יצא לאור חלק הראשון הוא ס׳ בראשית כלול בתפארתו, ובקרוב
יופיע לאור אי״ה גם הכרך השני הוא ס׳ שמות, ובעוד זמן קטן
אי״ה יצאו לאור כל הספרים הנ״ל בשלימותם, ותקותנו חזקה
ב״ה כי ירצו אחב״י את פעלנו, ויהי נועם ה׳ עלינו, ומעשהידינו יכונן.
הכ״ר המוציאים לאור, בחודש אלול שנת תרמ״ג פה ווארשא.
No 24 מרדכי קאלינבערג בווארשא נאלעווקי
אליעזר טיקאצינסקי חתן ר׳ יעקב אליעזר עדעלשטיין מביאליסטאק
Моршка Калинбергъ, Варшава Палевкя № 24.
Лензеръ Tвкоцинский, Вѣлостокъ.הודעה ע״ד האתרונים
.
נכונים אנחנו לקבל קאמיסיאן מכל החפץ להשיג ע״י אתרונים מכל הסארטי
קארזיקאנער, אתרוני א״י, עם
פיטמות ובלא
קאראפירער, גענווער, מאראקער
פיטמות. וגם לולבים והדסים ירוקים ולחים, כפי מחירם בטרייעסט, ובתוספת
מעוטה, וכפי אשר הודענו בשנים הקודמות, וגם אשתקד אשר מחיו
קאמיסיא
לינו במחיר הקאמיסיאן, והננו נכונים לשלוח סחורה
האתרונים הי׳ ביוקר, לא הע
טובה לכל דורש גם ע״י נאכנאהמע בשלחו אלינו אויפגאבע, וביד כל אדם להריץ
אלינו מכתבו, אל כל מקום אשר יחפוץ, וכפי האדרעסין דלמטה, ונקוה להפיק רצו
האחים אהרן ואברהם בירגער במינסק
מכל הדורשים לעשות מסחר עמנו.
Aрошу Виргеру въ г. г. Минскъ אדרעס למינסק
Abram Burger in Friest. Oestreich. אדרעסע לטרייעסטהודעה מסוחרי אתרונים מביאליסטאק
גם בשנה הזאת שולח במלאכותנו ציר אמונים ישר לטריעסט בקי בטיב
ה
הסחורה ונבון דבר האברך המופלג מ׳ נפתלי הירץ פינעס, לדעת ולתור שמה בעדנו
פרי עץ הדר באמת, וכפות תמרים. גם אתרוני ארץ הקדושה. והדסים לחים
וירוקים, כל איש אשר יאבה לעשות עמנו חוזה במסחר אגולגיע ולאחדים, יפנה אלינו
בביאליסטאק וישבע רצון, באשר ישיג רק סחורה ראייעלע לא מזוייפת
ביאליסטאק בחודש מנחם אב תרמ״ג לפ״כ
יצ
חק יאנאווסקי אליעזר ברוך דארמאן
 Herite אדרעססע לטריעס
ט
י
בעיר .
 
ביאיםה
אנחנו סוחרי אתרוגים, זה רבות בשנים מטריע
ש וניינובא, וקאו
יקאלאברע, ובורדיגערע ומאה״ק, עשינו עתה פה קאוונא בית מרכולת גדולה מכל מיני
האתרונים הנ״ל. הכל מבוררים אחד לאחד ולא ימצא שום אתרוג פסול בהתיבות
הנמכר אצלינו באגולנעס ובפרט בהנמכרים לאחדים, וכן לולבין ירוקים טובים אש,
באים אצלינו מגיינובא עצמה, וגם הדסים ירוקים וטובים מאיטאליא, את הכל נמכור
במקח הזול כפי יכולתינו ותקותנו חזק שהקונים יהיה שבעי רצון מאד הן מהסחורה והן
מהמקחים. א״ד השותפין ברוך ברודא ושמואל וואליק איש ווילקאמיר מקאוונאגם בשנה זאת ישיגו לקנות אתרוני א״י מגנות יפו מובחרים ומהודרים, במקח
השוה, ואתרוני בארדיגעזער וקורסיקאנער, ולולבין ירוקים והדסים איטאליענער
אקוה שהקונים יפיקו רצון מהם
Ков ,.3 אדרעססע
הנני מודיע שגם בשנה זו יש לי אתרונים מפארגי, וגם לולבים והרסים
רוקים, הכל עצהיו״ט ובמקח הזול, ואקוה כי אפיק רצון לכל הבא במסחר עמי
No 1 שלמה זיממעלמאן, רחוב פשיהאדנע, וואוועלבערגס הויזכפי שהודעתי בשנים הקודמות גם בשנה זו אודיע לכל העוברים והשבים
הבאים פה. ווארשא כי שלחתי לטריעכט את שותפי האברך מהור״ר מרדכי צבי אפטע
נ״י לדעת ולתור שמה אחר אתרונים מהודרים מובאים מפארנו וגם לולבים והדסים
ירוקים ולחים, והקונה יוכל לבוא עמי בברית המסחר הן תיבות שלמות והן לאחדים.
ובטח יפיק רצון מסהורה שלי, כי ציר אמונים הוא בקי בטיב הסחורה, מקום מסחרי
ברחוב נאלעווקעס בחצר מלאווער 11 בהנות של ווארשטען פ׳ עדרענפרייז.
יצחק טעמקין
Dzika No 17. מקום דירתי
בשבוע העבר נאבד ממני בהאטעל פעטערסבורסקי טלית ותפילין, מי האיש
אשר ראה שמע או ידע מהם, יאבה לקיים מצות השבת אבדה ויתן ידיעה לר׳ יחזקאל
רים רו״י
וויינקראנץ מחזיק האטעל פעטערסבורסקי ושכרו נכון לפניו סך עשו
אהרן לאנדא בהרב הקדוש מביאלא זי״עזה כעשרים וחמש שנים אשר אנכי עוסק במסחר אתרונים ולולבים משנים
שעברו עבור דהקדש דפה, ואח״כ עבור סוחרים אחרים, והנני להודיע שגם בשנה
ימצאו הקינים אצלי כל ראצם, מקומות המסחר שלום מת בווארשא ברחוב
פראגע על רחוב טארגאווע, ובגור
נאליווקעס באוואריע של ר׳ משה אקס,
שמואל עקשטיין בפראגא ררוב וואלאוועלידע ולהודיע ולהודע:
אחרי כי נלקח 80% תמצית חומץ מן כעמישע פאבריק במאיינץ בלשכת
מעדעצעישע דעפארטאמענט בס״ט פעטערסבורג והוכיחו לדעת כי נקיה וטהורה באין
דברים מזיקים לבריאות האדם, נתן המיניסטעריום רשיון להפאבריק מאיינץ למכור
חורתה במדינתנו, בתנאי כי התמצית חומץ תהיה בכלי זכוכית סגורים וחתומים
בחותם תכנית (פאבריק מארקע) ל של הפאבריק הנ״ל, ועל כל כלי יהיה דבוק
אופני המזיגה.
ואנחנו אשר רק לנו נתנה פאבריק מאיינץ כקלאד הראשי על מדינתנו זה
שנים כבירות, נכונים לשלוח חנם לכל דורש פתשגן הכתב (קאפיע), ונגד שלוח של
70 קאפ׳ בקבוק קטן תמצית חומץ לפראבע.
תקותנו חזקה כי כל איש ישר ונבון יראה אשר טוב לו כעת עשות מסחר
בסדורת פראנקפורט, אשר מלבד כי ערובה נתנה על חזקת 80% וכבר קנתה לה שם
תפארת בטעמה וברידה, עוד היא עומדת מאושרת מהממשלה והקונה אין צריך לפחוד
מקול עלה נדף
Люблинеръ и Конъ, Влоцлавекъ, Варшавскоя губאל סוחרי האחרונים
אזכיר מסחר האחרונים ליודעי ומכיר
בר, ולכל החפצים לבוא עמי בברת
מסחר (
נות בעדם כל מיני אתרוגים
ארץ ישראל, קאראפירער אניווער, ומא-
וכן לולבים והדסים בעד שכר
 מאמרי
סיאן קצוב, וכל החפץ בי יפנה אלי
כפי האדרעססע דלמטה
נפתלי משכיל לאותן
Пастоло Маскиленсоцу въ губ.
г. Минскъ.אודיע שגם בשנה הזו יהיה להשיג אצלי
אתרוגי א״י מובחרים וטובים ויוכלו להשיגם
ולי תיבות סתומים בחתימת א״י וגם פתוחים
ולבים ירוקים והדסים
לברור גבררים ו
טאלייענער משולשים וגם שארי סארטין
ום הכל במקח השוה.
אדרעסע שלי כשמי, אביגדור מאיר גארדאן
דיגא מאסקעווער פארשטאט גרויסע שטראז
No 52
.
ם
22 
Aגם בשנה הזאת ימצא אצלי למכור אתרוג
אה״ק ואתרוני קארפו גם לולבין והדסים
הכל באגולניע במקח השוה
אדרעסע כשמי. מנחם היילפערן הוראדנאהנני מודיע לכל בעלי מ״ומ מכבר שגם
מי לטריעסט לקנות
בשנה זו נסעתי בעצל
אתרונים מפארני ממש. וגם לולבים והה
ם
הכל על צד היותר טוב ובמקח הזול ובית
מסחרי יהיה כמו בכל שנה ושנה ברחוב
חור הייי של
גאליווקעס No. 17 בבית מסו
.
שע מרגליות ואקוה להפיק רצון לכל
ה״ר אינ
ם על
הרוצה לעשות מסחור עמי. פאסט אדרעס
שם מרגליות. שמעון לעווי בווארשאזה ג׳ שבועות אשר יצא ממני בני ונסע
לווארשא, ועד היום לא מצאתיו שמו
אברהם פייבל דענדע, בן י״ג שנה, שערותיו
בלאנד פניו עגולים, כל היודע ממנו יודיע
להצפירה או אלי...
ועקב משה דענדע בעיר נאווראווע מחוז
אסטראלענקיפראנקפורטער עססיג-עסענץ
ערלויבט פאן מיניסטער דעס איננערן
אויס פעטערבורג, אין הארט אונד אין
M. BBcкочъ פלאשען, צו בעקאממען בייא
Варшава, Францишканская № 10
—
 ה
שאלות ותשובות
לה׳ יעקב ראבינזאהן מכתבו לא נשמר אצלינו
וחלילה לא נשתמש בעטרה שלו, להאיש המבק
אשה בלי חתימת הרב לא נקבל, לה׳ משה שמואל
זרחין מעיר ווערקליעוו יותר ממה שכתבו מזה במ"ע
לא נוכל לכתוב, לה׳ מ׳ ברעסילעווסקי רק הנומה
23 אין בידינו.
: מי ההב
אדרעססא שלנו.
Редактору газ. ГАцEонра
З. Слонинскону Варшава
S. Sionimski WWarszawie.
Dzikae 25a