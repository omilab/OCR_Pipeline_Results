K
ברוסיא ופולין.
ל השולח במוקדם לשנה 5 רו״כ. 
נחני שנה, 2.75 רו"כ. 
אל לרבע שנה. 1.50 רו״כ.
כל ביתר הארצות 20 פראנק. 
ש
באמעריקא 5 דאללאר.
AM
מחירו באשכנז:
14 רייכם מארק לשנה.
בעסטרייך 8 פנ׳ נשנה. 
וכן לרבע שנה.
שכר מודעות:
מכל שורה קצרה 5 קאפ׳. 
ומשורה רחבה 10 קאפ'. 
ANל-
מכתב עתי שבוע חדשות
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים. לאנדאן. טולטשא. אנגען
זווענהאראדקע, פאראזאווע. הצופה לבית ישראל
מכתבים מזיעבענבירגען. הודעות. שאלות ותשובות.דברי הימיםמימי נהר הדאנוי הם המה מי מריבה אשר רבו עליהם
ממלכות אייראפא מאז ומקדם, הריב הזה התגלגל ועבר בחליפות
ותמורות שונות, ועתה שב ויתנשא ברום עולם המדיני, וכיום
הוא ערוך לפני אסיפת צירי הממלכות אשר תמתיק עליו סוד
בעיר לאנדאן. עוד מימים ימימה הכירו גדולי חכמי מדינה אתהיום הם דברי טאללייראן גדול הדיפלומאטים בימי נאפאלעא
הראשון אשר אמר: לא ביד נהר רהיין ולא ביד נהר עלבע,
אך ביד הדאנוי ממשלת עולם. ואחריו מלא הגראף קאבור
ויאמר: אוסטריא לוטשת עין חמדה על נהר-עולם זה, ותקוה
להגיע אל מטרתה בעזר שלש מילליאן בני רומעניע חוסי שבטה
היושבים בהגפות בוקאווינא וטראנסעלוואניע. אולם ביתר שאת
משני איתני הדיפלומאטיע האלה, הואיל באר את השאלה הזאת
שר צבא אשכנז הגראף מאלטקע, כאשר שב בשנת 1839
משוט בארץ תוגרמא ולאורך גדות הרהיין, ויכתוב את הגות
לבו בספר, ועל דברת הדאנוי היה משפטו לאמר: רע עלי
המעשה בראותי כי רוסיא שלטת על הדאנוי, ויכול תוכל לעת
מצוא לחסום את הדרך לפני אניות אשכנז הנושאות כל טוב
אייראפא לאזיא עד החוף טראפעצונט, ומה נחוץ הדבר לאשכנזולאוסטריא לפלס נתיב חדש לשטף הנהר הגדול, למען ישתפך
לתוך ים השחור עוד במקום אחר מלבד סולינא אשר המפתח
אליה נתון ביד רוסיא „ופתחה ואין סוגר, וסגרה ואין פותח״
כן כתב מאלטקע לפני ארבעים שנה ומעלה, והדברים העתיקים
היו נר לרגלי ביסמארק ואור לנתיבותיו בימי הקאנגרעסס הברליני,
ועצת מאלטקע קמה גם נהיתה, הגוף דאברודשא ואשרות
סולינא מקום השתפך מימי הדאנוי לתוך ים השחור נסבו
לרומעניע, אשר על כסא ממלכתה ישב איש אשכנזי בן בית
האהענצאללערן, „שערי הברזל" של הדאנוי נתנו לאוסטריא,
המצורות הבצורות אשר מעבר להדאנוי בבולגאריע נחרץ
משפטן בהקאנגרעסס להרוס עד בלי השאיר אבן על אבן —
ככל עצת מאלטקע ורמזיו אשר רמז עוד לפני ארבעים שנה
עתה גפן נא ונראה באיזה אופן יחלק נהר הדאנוי בין ממלכות
אייראפא. הדאנוי יסתעף לשלש פלגות, העליונה התיכונהוהתחתונה, במרוצתו העליונה יוביל את שפעת מימיו עד
העיר לינץ, ובכל דרך מהלכו בואכה לינץ כולו סגור באשכנז,
אצל העיר לינץ שוטפים מימי הנהר במרוצתם עד שערי הברזל,
ושם רק כברת ארץ קטנה ישבו על גדותיו בני אשכנז ואוסטריא
עד הגיעו לעיר פרעסבורג, ומן המקום ההוא יושבים מצד
השמאלי אונגארים, ומצדו הימיני צאצאי שבטי הסלאווים
הפלגה התחתונה נתונה כולה בידי הסערבים הבולגארים והרו-מענים היושבים על גדות הנהר מימין ומשמאל, בהיות הנהר
הזה התל שכל פונים אליו ויד כל בו. לכן לבל יגבר שלטון
ממלכה אחת אל רעותה, עשו לחק ולא יעבור עוד בימי הקאנגרעס
הפאריזי, כי חופש בלתי מוגבל נתון לכל אניות המסחר מכל
העמים והממלכות לשוט דרך הנהר הזה, ועל הסדרים האלהישגיח ועד קבוע מאוסף ומקובץ מכל הממלכות. אולם אחרי
כל אלה לא ימלט אשר בתוך קהל גדול כזה של עמים שונים,
לא יפרצו סכסוכים וחילוקי דעות, אבני נגף וצורי מכשול
להדיפלומאטיע, וזאת היתה נסבה לאסיפת צירי הממלכות
הנאספים בלאנדאן. הן אמנם ראית הפנים בין שר החיצון
לממשלת רוסיא ה׳ גירס ובין שר החיצון בוויען ה׳ קאלנאקי
הגדילה פעלים בענין זה לשים את המעקשים למישור, ומכה״ע
אשר לממשלת אוסטריא הגידו לא כחדו כי שני השרים הגיעו
לכלל פשר נכון, אשר על פיו תוכל רוסיא להוציא לפעולות את
חפצה, לפלס נתיב שטף הדאנוי אצל קיליא, ודעת לנבון נקל
כי לא בדי ריק נרצתה אוסטריא לדבר הזה, ובל״ס פועל ידה
ישולם לה במקום אחר; אולם באשר ענין גדול ונכבד כזה לא
יוכל לצאת אל הפועל ע״י משא ומתן בחשאי בין שתי ממלכות
לכן הוצעה בקשת רוסיא לפני האסיפה בלאנדאן, ממשלת
רוסיא מבקשת מאת הממלכות המשגיחות על סדרי משוט האניות
על הדאנוי. לתת לה רשות להוביל את מימי הדאנוי בתעלה
על יד אצאקאוו, ושטף החדש הזה יפלג את רצועת ארץ בעססא-
ראביע לארכה, וישתפך אל ים השחור, ויהיה איפוא לרוסיא
נתיב חדש אל ים השחור, על כן נטויות עיני כל יודעי דבר
מדינה לעיר לאנדאן, אשר שם הוטל גורל השאלה הנכבדה
הזאת הנוגעת עד עצמן ובשרן של כמה ממלכות. רומעניע היא
הקטנה בין הממלכות האלה, אבל אליה נוגע הדבר עד דקדוקה
של נפש יותר מכולן, כי כל כחה וגבורתה הוא מכון מושבה
על הדאנוי, וכל השלל אשר נשאה ממלחמת רוסיא ותוגרמאהיא הגוף דאברודשא ואשרות סולינא, אליהם היתה תשוקתה
מימים רבים ועתה תמשול בהם ותחשוב תחבולות להחזיק כן
מושבה. והנה ההצעה החדשה קמה בעולם המדיני להוביל את
מימי הדאנוי בדרך אחרת אל ים השחור, על כן תרגז רומעניע
ותפרש כפיה אל צירי הממלכות הנאספים, אבל אין פונה אליה,
ותתחכם ותערוך מחאה כוללת נגד כל המו״מ והמועצות של
האסיפה. המחאה נמסרה אל כל הממלכות, והמו״מ בהאסיפההולך דרכו למרות המחאה. גם ציר תוגרמא קרא תגר נגד
האסיפה ולא יאבה לקחת בה חלק, אולם גם אליו ואל צעקתו
לא שעו צירי הממלכות, לפי הנשמע תסתפח גם ממלכת
סערביע אל „הצועקים ולא נענים״, יען גם היא תקצוף על
השינוי הנמרץ אשר תחשוב האסיפה לעשות בדיני ודתי משוט
האניות על הדאנוי, בין כה וכה ישתדלו הדיפלומאטים להשקיט
את רוח בעלי המחאות, ולהבטיחם כי לא יאונה להם רעה
ובדרך זה יפעלו גם מכה״ע אשר להממשלות השונות; וכן איפוא
היתה שאלת הדאנוי לערוגה שהכל עודרים ודשין בה בעקביהם.בצרפת השאלה ע״ד המתאוים למלוכה מוסיפה והולכת,
למלא את הארץ מבוכה ואת הפארלאמענט והמיניסטריום תהו
ולא סדרים. הסענאט ובית הפארלאמענט מחבלים זה לזה בהלכה
זו, והמחלוקת נמשכת ומתבלבלת ובעלי הריב מתעקשים
בהתנגדותם. בשבוע העבר הודענו לקוראינו, כי הפארלאמענט
קבל ברוב דעות את הצעת פאבר, להרחיק את צאצאי המושלים
מעבודת הצבא ולגרשם בשעת הצורך, לנגד החק הזה קבל
הסענאט את הצעת וואדינגטאן, בה נאמר: לגרש את צאצאי
המושלים מן הארץ בשעת הצורך, וגם אז רק ע״י פסק דין של
השופטים או הסענאט, וההרחקה מן הצבא לא נזכרה כל עיקר
אח״כ הזר הפארלאמענט וקבל ברוב דעות את הצעת הנבחרבערביי שהיא קרובה בעיקרה אל הצעה הקודמת של פאבר
ועוד הפעם נמנו עליה זקני הסענאט ויבטלוה, ונשארה קרה
מכאן וקרח מכאן. הפארלאמענט והסענאט שניהם עומדים
בתקפם זה נגד זה על קו הניגוד, והפרעזידענט גרעווי נבוך
הן אמנם נוסד מיניסטעריום חדש ע״י ה׳ פעררי, אשר יהיה גם
מיניסטער לענינים החיצונים, אבל עוד לא נודע אם תחזק
ממשלתם, וגם ע״ד התרת אגודת בית הנבחרים וקריאת בחירות
חדשות בארץ. בין כה וכה יצאה השמועה כי יורם נאפאלעאן
היה בלאנדאן בהיכל אייגעניע אלמנת נאפאלעאן השלישי, ועתה
כונן מושבו בבריססעל ומשם יש את נפשו לפרוש מצודה על
ממשלת צרפת.באשכנז נצחו אוהבי החופש נצחון קטן, אשר בארץ אחרת
המתנהגת באמת על פי קאנסטיטוציאן לא היה נחשב מאומה
אולם תחת שלטון הנסיך ביסמארק אשר כל הפארלאמענט
והקאנסטיטוציאן נחשבים בעיניו כקליפת השום. יש למקרה
הזה ערך מה, וזה הדבר: שר המלחמה קאמעקע ערך לפני
הנבחרים את הצעתו להגדיל מספר הרוכבים בצבא אשכנז,
ויקומו נגד ההצעה הזאת כל אוהבי החפש כדרכם תמיד להתנגד
אל חפץ הגדלת הצבא, אשר גם בעת הזאת בלעדי הגדלתו
הוא כספוג שסופג את הכל, כל הכחות והמוחות, כל העושו
החיל בארץ אשכנז; והנה בפעם הזאת נמשכה גם דעת הקהל
בכלל אחרי אוהבי החופש, וכאשר נודע הדבר להקיסר ווילהעלם
ויגלה גם הוא את דעתו לשר המלחמה, כי לא נכון בעת הזאת
לצאת להעמיס על העם משא ומס חדש, אבל שר המלחמהכבר הכניס בזה ראשו ורובו בהפארלאמענט ויבוש לשוב מחפצו,
ולכן נאלץ לדרוש הופשה מכהונתו, אך לא קבל את החופשה וישב
לביתו עם ההצעה אשר בחיקו — שאלת הקאטולים התעוררה
ברב כה באשכנז אחרי מכתב הקיסר ווילהעלם אשר כתב אל
האפיפיור, במקום ענותנותו של הקיסר שם גדולתו וגאותו של
האפיפיור. ממשלת אשכנז נכונה כעת לבטל כמה חוקים קשים
מן החוקים אשר עשתה נגד הקאטולים, אבל שרי הדת הקא-
שולית מכוונים את השעה ואומרים בלבם אם לא עכשיו אימתי
הם מבקשים לעקור את הכל, לבל יזכרו ולבל יפקדו החוקים
הקשים נגד הדת הקאטולית. כן נאחד איל הברזל בסבך בקרניו,
הוא חשב לעשות שלום בין ממשלתו ובין הכנסיה הקאטולית,
למען יעמדו לימינו הקאטולים אשר באשכנז בכל דרכיו והליכותיו
בעניני הארץ, ועי״ז העלה והעמיד על הפרק את השאלה
הקאטולית, ועתה לא יוכל להשיבה לדממה גם לפותרה לא יוכל,
אחרי אשר הקאטולים יתהלכו בגדולות ונפלאות ומבקשים ממנו
הנחה גדולה מיכלתו, על כן יצאה השמועה בימים האלה, כי
יש בדעת הנסיך ביסמארק להחזיר את גרושתו, את בת הנא-
ציאנאל ליבעראלים אשר נפרד מעליה זה כמה שנים, ונכון הוא
להכניס את בענגיגסען ראש הכת הזאת אל המיניסטעריום. אםנכונה השמועה הזאת או לא, בכל אופן שיהיה, תוכיח כי
ממשלת אשכנז לא תדע שלום בעצמיה, ועוד תנוע על המפלגות
מבלי מצוא מבטח חזק ואיתן.
באנגליא נפתחו בימי השבוע העבר שערי הפארלאמענט
והנבחרים שבו לעבודתם, ובשם הממשלה נקראו דברי פתיחה
מלאים שלום ומפיקים אהבה אל כל הממלכות כנהוג. בענין
שאלת מצרים ערך הלארד דיפפערן ציר אנגליא היושב בתוגרמא
ספר גלוי כולל את כל פרשת מעשי אנגליא ומערכי לבה והתקונים
אשר תחשוב לעשות שם „על היאור״. — אנגליא בעצמה עסוקה
וטרודה בשאלה האירלאנדית ההולכת ומתלהבת מיום אל יום
ומחדשת בכל יום תמיד מעשי פרעות ושערוריות, נוסף על
השאלה הזאת קמה למוקש להממשלה „שאלת בראדלאה" הוא
הנבחר בן בלי אמונה הממאן להשבע את השבועה הנהוגה
בשם ה׳, ולכן סוגרים בפניו את הפארלאמענט, והוא עומד
כתקפו ואחריו רב אדם ימשוך ומאספים אסיפות ודורשים דרשות
עורכים מחאות בחוצות לאנדאן „במיטונגס״ כמנהג המדינה
עד כי נאלצה הממשלה להקיף את בית הפארלאמענט בגדודי
אנשי צבא מיראת פרעות.באוסטריא דעת הקהל והפארלאמענט והממשלה עסוקים
בשאלת עסק נבזה ומכוער אשר נגלה בימים האלה. וזה
הדבר: אחד מנבחרי הפארלאמענט בוויען הגאליציאני „קאמינסקי״
עזר להסוחר האדיר הבאראן שווארץ להשיג מאת הממשלה
זכות בנין מסלות הברזל בגאליציע, ובעד טרחו ויגיעו התחייב
שווארץ לתת לקאמינסקי סך עצום כמה מאות אלפים פלארין,
התחייב ולא שילם. והוכרח קאמינסקי למסור את הדבר אל
השופטים, ועד מהרה נודע הדבר ברבים, והנבחרים מהרו ויסירו
ממנו משרת נבחר ויוציאוהו מן הכלל. ובאשר קאמינסקי נחשב
אל דגל הפולאנים יושבי הימין הנמשכים אחרי הממשלה, לכן
החרו החזיקו במקרה זה מתנגדי הממשלה יושבי השמאל, והעלו
את השאלה בבית הנבחרים, וכן היא מתגלגלת במכ״ע עד כי
היתה לסלע המחלוקת בין המפלגות. יושבי הימין (הסלאווים
והאשכנזים החשוכים) טוענים אין אנו אחראין לרמאין, ויושבי
השמאל (האשכנזים אוהבי החופש) פוסלים את כל העדר מפני
התיש „קאמינסקי" אשר נמצא בו מום.(חדשות בקרב הארץ) מכה״ע אשר להממשלה
מודיע חק חדש ונכבד בדבר תרומת הצעירים לעבודת הצבא
(גאוויני No. 49). החק הזה מטיל לחובה על פקידי הגובערניות
לפקח ולהשגיח בעין צופיה בוחנת ובודקת כל מעשי הוועדים
אשר בכל ערי הפלך הממונים על תרומת הצבא, ובפרט תהיה
ההשגחה הראשית הזאת נטויה על עניני הועדים בשיחרור צעירים
מן הצבא מפאת חולי או מום, כי גם אדרי אשר יקבלו הצעירים
תעודות החופש מאת הועד, עוד תהיה עין פקידי הנובערניות
בהם להקור אחריהם ולבדוק אותם כל ימי משך שתי שנים מיום
קבלתם את התעודות, עכ״ל. מכ״ע זאריא מודיע (בקור׳ וואר
No 38), כי החוקים החדשים נגד היהודים יוצאים אל הפועל
בגלילות רוסיא המערבית. וכבר החלו להרחיק את היהודים
מכהונותיהם, בין המרוחקים בכח החוקים האלה נמצאים גםסופרים ומזכירים (נאטארע) ועורכי דין בשערי המשפט, עב״ל
במכה״ע ווילענסק" וויעסטג׳ נדפס ביאור זה אל החק הנודע
(בהעברי הרוססי No 4), ואלה דבריו: על פי החוקים השוררים
מאז. הותרה ליושבי הכפרים הכנת שכר ומי דבש לצורך עצמם
ונפטרו ממכס, ובחוקים החדשים נוסף החק הזה: הכנת משקאות
לצורך עצמו ופטירתם מן המכס הותרה ליהודים יושבי הכפרים
רק במקום שנמצא לא פחות מי׳ בתים; וכל איש יהודי המושיב
על אדמת אחוזתו לא פחות מי׳ משפחות ישראל, זכות יתירה
נתונה לו להכין שכר ומי דבש ולמכרם ליושבי המקום. מבלי
לשלם מזה את המסים והארנוניות הנהוגים וקבועים, עכ״ל. מכ״ע
הנזכר בגליון הנ״ל מודיע, כי במחוז הדאן בסטאניצא אוריופין
וצאה פקודה חדשה מאת ממשלת המקום, האוסרת להרוכלים
היהודים לשבת ולסחור שם בימי השוק. במקום ההוא שלטו
חוקים שונים נגד היהודים, אבל איסור כזה לא נודע ולא נשמעוהיהודים עסקו מאז במסחרים בימי השוק המפוארים אשר במקום
ההוא, ולפתע פתאום ניטלה הזכות הזאת מידם. הסופר למ״ע
סלאווא (No. 49.) בוכה כתנים על רוע מצב עם הארץ בערי
פאדאליען, לפי דעתו „היהודים המחוברים ביניהם והערבים זה
בזה אוחזים בידיהם את כל ענפי המסחר וחרשת המעשה, אשר
בלעדם עבודת האדמה לא תכון ולא תקום. לכן ייעץ עצות
שונות איך יוכלו בני העם להשמר ממוקשי היהודים, ולהוכחה
על דעותיו ערך מערכה של חשבונות הסטאטיסטיק ע״ד מספר
היהודים ועסקיהם ומלאכתם; ועד כמה צדקה הסטאטיסטיק
ההיא אנו רואים מזה, כי אצלו מספר בתי הכנסיות של היהודים
בערי גוב׳ פאדאלסקי הוא 109 ומספר כהני דת ישראל (?) הוא
473. ממחוז קיוב מודיעים שם, כי חנויות המשקה בהכפרים
וגם בתי ריחיים רבים אשר עד היום החזיקו בהם היהודים ועתה
מפני החוקים החדשים הורע. כחם ונוטלה זכותם, רובם ככולםעומדים ריקים, כי אין בקרב עם הארץ אנשים אשר יחפצו
ויבשרו למלא את מקום היהודים, על כן גדלו התאניה ואניה
בין בעלי הכפרים ובין הנוצרים הסובלים מזה „הפסד מרובה״.
כי כלל גדול הוא, במקום שיש דררא דממונא, אין מקום
לשנאת ישראל .
בקרב ארצנו פולין התעוררה שאלת היהודים ברב כח
לעומת אשר קמה לדממה ברוסיא, האצילים הולכים ומתאספים
בערים שונות ומיסדים חברות של מסחר לעמוד לשטן לאחב״י
כאשר כבר הזכרנו כמה פעמים, על יד צוררנו אלה עוזר הצורר
יעליענסקי במכ״ע Rola אשר הסיר רסן מעל פניו, ונתיחד
להיות מכ״ע אנטיסעמיטי מתחלה ועד סוף, עד כי אין בו לא
מאמר אחד ולא תיבה אחת אשר לא תכלול בקרבה גידוף וקללה
ונבלה נגד כל פלגות אחב״י, כמראה הזאת עוד לא ראינו בין
כל מכ״ע הצודרים, ואין דוגמתו גם בהנאוואיע וורעמיע ובהקיוב-
ליאנין ודומיהם, מכ״ע המשטינים ההם עוסקים בעניני הכלל
ורק מפקידה לפקידה הם נוגעים בשאלת היהודים, אבל מכה״ע
מיוחד לשנאה ולקטרוג לא היה בינינו, ולא קם לפני המכה״ע
הנבזה הזה אשר אנו דנים בו. באשכנז יש מכתבי פלסתרכאלה, אולם בארץ העומדת על מרום מדריגת ההשכלה ששם
נתפתחה ונתבכרה דעת הקהל כל צרכה, אין לפחוד כ״כ מפני
מקטרג תמידי כזה כמו בארצנו אנחנו, באמת כל ענינו של
מכ״ע הנ״ל הוא ערמה שפלה. הוא נועד להיות מכ״ע מיוחד
לעניני עבודת האדמה כשמו kola, ובין כך וכך שנה את
תמונתו כסלמנדרא, והיה למכ״ע אנטיסעמיטי בפרטות, אין
זאת אלא גניבת דעת הבריות! בכלל ראוי לגדולי עירנו לשים
את לבם אל הרעה החיצונה והנשקפת ממכ״ע הנ״ל, ולבער אתהרע מקרבם.
(חדשות בחו״ל). בברלין נאסף אל עמיו בימים האלה
הגביר האדיר אחד מראשי קהלת ישראל ה׳ מאגנוס, האיש
הזה היה דורש טוב לעמו ורצוי להממשלה, ובכל עת מצוא התיצב
לפני מלכים ונסיכים לדבר טוב על אחב״י, הוא מאגנוס, אשר
לפני איזה שנים בעוד האנטיסעמיטיזמוס באבו, הלך והציע
דברים לפני יורש העצר והציל מפי יורש העצר תשובה
נמרצה נגד הצוררים, אמנם חבה יחירה נודעה לאיש
ההוא מאת יורש העצר, וגם עתה שלח לו אוהבו הנעלה הזה
את הכבוד האחרון אחרי מטתו. גם כל פנות העם ורבי
המדינה וגדולי יחידי סגולה ובני עליה שבאשכנז נהרו אחרי
מטתו, למרות רוח הצוררים אשר עיניהם נמקו בחוריהן ויחרקו שן
למראה כבוד איש מישראל. בבריססעל בירת ממלכת בעלגיע
נאסף אל עמיו הטפסר המפואר הסענאטאר בישאפפסהיים, חותן
הבאראן דע הירש, האיש הזה היה מופלג בעושר וזקנה וחכמה
וכרוב עשרו כן גדלה צדקת פזרונו במאד מאד, בפרט הוריק
מעליו את הזהב לעניני חכמה ומדע. — האיש רב פעלים הנודע
ה׳ לעוואנטין הוציא לאור דין וחשבון מכל קורות הקולוניא „ראשון
לציון" אשר נוסדה על ידו ועל ידי חביריו, הקולוניא עולה
כפורחת, וגם החברה כי״ח מפאריז תומכת אותה ע״י ה׳ הירשמנהל בית החינוך לכורמים ויוגבים ביפו. (מזה נראה כמה עזות
ושפלות יש בדברי מכתבי עמל נגד החברה הנ״ל), בעיר
בוקארעסט התאספו בני החברה „ציון" שנוסדה לפני כמה שניםע"י השר היהודי פישאטא מנויארק בימי היותו ציר אמעריקא-י
בחצר קארל מושל רומעניע, ענין המו״מ היה ישוב א״י, ונמנו
וגמרו להסתפח אל החברות העוסקות בענין זה ויסדו „סנהדרין״.
לפקח על הדבר. — מעיר פאריז מודיעים כי מגלת הקנאות
החדשה אשר החלה לצאת שם לאור ברוח האנטיסעמיטים
האשכנזים וערוכה ומכוננת לפי שיטתם. מבטן לקבר הובלה
ונפלה לבלי הוסיף קום. — בברלין ובפאריז עשתה רושם גדול
השמועה הרעה ע״ד פטירת גדול הגאונים רבי ישראל סלאנטער
זצ״ל, מכה״ע לישראל היו״ל שם מרבים לספר בשבחו של
המנוח ז״ל ולהספידו כהלכה, וגם אנחנו נקוה לתת בקרב הימים
ציור נאמן לקוראינו מתולדות חייו של הצדיק ז״ללאנדאן. איום ונורא מצב אחינו הפועלים פה בחורף הזה
לפני איזה ירחים תארתי בדברים קצרים מעמד בני
ישראל פה כי ברע הוא, וגם היום לא ימצא הקורא עונג רב
קראו דברי. הנה כמעט בכל הרחובות שאחינו נחתים ש
שליך הם. דממת מות בכל הבתים בתי המלאכה, אשר
כימים כלילות נשמע מלפנים קול שאון והמולה רבה מהמכונות
הרבות אשר לא נחו כמעט מתנועתם, ויושביהם העושים במלאכה
חללי רעב הם, וקול אחינו אשר זה מקרוב באו עולה עד לשמים:
הבו לנו לחם למה נמות לעיניכם שלומי אמוני ישראל, אשר עוד
בעתותי הקיץ כל אחד ואחד בלחמו קדמו נודד רפו ידיהם
בעת צר, גם להם ודואגים בעדם ובעד ביתם ובכל זאת
רבים מנדיבי עמנו, עודם עומדים על משמרתם לפרוס מלחמו
לרעב, אבל כל זאת הוא רק כנטף מים לתוך ים הגדול, או
כפי שיאמר ההמון: כי צרור נקוב לעולם לא ימלא — והעניים
המבקשים להם הולכים ומתרבים מיום ליום לדאבון לב איש מצרבצרת עמו, מקרים נוראים ואיומים אשר כל שומעם יתפלץ ולבו
יתר ממקומו יקרו פה. בשבוע העבר מת ילד קטן ברעב, אבותי
עזבוהו בבית באשר כי לא יכלו עוד לראות בצרת נפשו בהתחננו
עליהם: לחם להם! ובשובם הביתה מצאוהו גווע בפאת המטה
וכל עמל הרופאים נשאר מעל להשיבו לתחיה; רבים הם שהרחיקו
גדוד לארצות רחוקות לאוסטראליען ולאפריקא והזרו הלום בפחי
נפש, לעומת שהלכו כן שבו אחרי שבעם די עמל וגדודים
מלבד שלא מצא ידם לאסוף אוצרות זהב ומטמוני מסתרים (כמו
שיאמינו רבים) עוד לא יכלו למצוא שם חית ידם. — בכלל אנו
רואים כי גורל ישראל עתה עוד רע ומר ביותר מגורלו בימי
קדם. בימי קדומים עת החמס קם למטה רשע, וההמון יצא
לפרוע בו פרעות בארץ מושבו, ומוכרח היה לצאת בגולה
לארצות רחוקות, קבלהו אז אדוני הארץ בסבר פנים יפות, בתקותם
כי יעשיר את ארצם עושר רב במסחרו ובהריצות ידיו, אב
לאשוממים שיושביהם היו בודדים במועדם כפראי מדבר, נד
עתה לארצות נושבות מאדם רב אשר ידם בכל משלה, ולהם
הכסף והזהב המסחר וחרושת המעשה, ומה יעשה איפוא היהודי
האומלל בבואו שם לגור בתוך עם עמקי שפתים אשר לא יבין
שפתם והם לא יבינו שפתו, ולכן לא הצליחו הנודדים האלה
בדרכם, ועוד נשארו חסרי כל מסבות הוצאות הדרך הרב. —
זה הוא מצב בני ישראל בכלל, ומצב אחינו הגרים באנגליא
בפרט, בזמן הזה. בסבת כל אלה ישתמשו אדוני המסחר (שרובם
אדוני הארץ עם) העושים סחורה במלאכת ידי האומללים האלה,
להוריד מחיר עמל כפיהם עד מאד. לו עשו כזאת אחינו בני עמנו
כי אז צעקו עליהם מכל עברים, כי כעלוקות הם מוצצים דמי
עניים ואוכלים יגיע זרים. בהעת הרעה הזאת עינינו תלויות רק
אל ה׳, כי הוא יפדה את ישראל מכל צרותיו. — זה לא כביר
עלה בלב מיסדי בית הספר הגדול פה הנקרא פריאסקול, שהוקם
בעד ילדי ישראל להורתם שם דעת שפת הארץ ודעת שפתנו
הקדושה, להרחיבו, באשר כי צר הבית הזה מהכיל את כל
הילדים הבאים לשמוע בלמודים. ראשי המיסדים חלוקים בדעותיהם
יש אומרים להגדילו באופן כזה; להקים בית ספר חדש במקוםאחר על שם הפריאסקול העתיק והגדול ממנו, ולחברם יחד בשמם
האחד שיהיה קורא עליהם, ובהלמודים שיהיו נלמדים בשניהם
ויש אומרים להרחיב הבית במקומו, היינו להסיג גבול החצראשר גבלו לו מלפנים, יוכל היות כי מיסדי הבית הזה שהם
גדולי עמנו פה, העומדים ברום עולם העושר וההשכלה, ואוהבים
עמם בכל לבבם ובכל מאודם, ומוקירים תורתנו ואמונתנו עד
מאד, כפי שהראו לדעת בימים האלה ימי צר ומצוקה, יוכל
היות, כי יעשו סדרים חדשים בפנימיות בית הספר הזה לתקנו
ברוחו כי תצא ממנו תורה לבני הדור הזה
אהרן נתן אבעלזאהןטולטשא (רומעניא). בעת אשר כל גדולי הדיפלומאטים ונואמי
נאום באייראפא, יושבים בשבת תחכמוני לדין בשאלות
המדינות, איך להטיב מצב לאומיותם. — גם בית ישראל
בארצנו רומעניען אינם חובקים ידים בעצלתים, ובסוף חדש
העבר התאספו כל ראשי המטות לבית ישראל אשר בכל עיר
ועיר לבוקארעסט וגאלאץ, להתיר שאלת היהודים בארצנו; כי
הממשלה כבר התירה שאלת היהודים בחקקה חוקים מעיקים,
אשר למשמע אוזן דאבה נפש כל איש ישראל. זה שנה מעת
התאספו כל ראשי ישראל במדינה להקאנפערענץ בעיר פאקשאן,
ושמה באו לכלל עצה ליסד קאמיטעטין בכל עיר ועיר לאסוף
כסף, והועד הראשי הנבחרים מעיר גאלאץ יקנו אחוזות אדמה
באה״ק וייסדו קאלאניות שמה, כן בשנה זו היה ביכולת הועד
הראשי לשלוח לאה״ק ארבעה מאות אנשים על הקאלאניע„סאמארין" בארץ סוריען הקרובה לעיר חיפה, אשר קנו בעד
ארבעים וחמשת אלפים פראנקס, גם מראשונה נוסדה הקולאניען
„ראש פנה" הקרובה לעיר צפת, אשר אנשיה הם יהודי ארצנו
מעיר מאינעסט; ועתה נאספו לעיר גאלאץ להתיעץ איך לחזק
הדעה הזאת, למען יוכלו לכלות את אשר החלו. גם חברת
„אצילי בני ישראל״ מכל עיר ועיר, אשר רובם המה בחורים
אשר לא עלה עליהם עול אשה ובנים וטרדת פרנסה, ותפארת
בחורים כחם להראות קבל עם, כי יטו שכם אחד לאסוף כסף
ולעלות לארץ לעבוד עבודת אדמה המחיה את בעליה, גם המה
התאספו לדין בשאלה זו ולחשוב מחשבות לבוא אל המטרה
כן גם החברה הרוממה הנודעת מכבר לתהלה בארצנו היא
חברת „אחות ציון״, שלחו ציריה לעיר בוקורעשט אשר שמה ישב
ראשי סנהדריה להתיעץ על צפונותיהם, ושמה המתיקו סודליסד קולאניע גדולה בארצנו הקדושה בעד אחיהם בני בריתם,
אשר תעלה לערך מאתים אלפים פראנקס. מזה נוכח לדעת
כי בארצנו הצעת ישוב א״י הכתה שורש בלב כל איש ישראל,
כעני כעשיר, כהארטאדאקסי ובהולך קדימה. אנחנו לא נתרפס
לפני צר ביום צר, מה לנו לפשפש עוד במעשנו? ובמה ניטב
עוד את דרכנו? אנחנו במדה יתירה שנעשה חיל במצבנו במדינה,
בכל פנות ההשכלה ובכל ענפי המסחר, עוד יוסיפו עלינו סרה,
ויקימו עלינו פעמים צרה, כי מה נתן למשיסה יעקב וישראל
לבוזזים? אם לא בזה שעלינו על במתי ההשכלה ועל כל ענפי
המסחר וחרשת המעשה, אנו אין לנו כי אם לכונן את בית
היינו ואשרנו, להציל כבוד לאומיותנו. לנער את עפר אייראפא
מעל רגלינו, ולקחת מקל נודד בידינו ולילך אל אשר יהיה רוחנו
ללכת!.
לא לאמעריקא אף לא לארץ שפאניען, כי אם לארצנו
הקדושה לעבוד את האדמה ולשמרה, ונבנה את בתינו על
משואות והרבות יהודה, אך בזאת יכופר עון יעקב נגד כל
העמים, אם כל היום יחרוש היהודי לזרוע, יפתח וישרד אדמת
ארצנו, ורק אז נגול מעלינו חרפת הגוים, ובזה נפליא עצה
נגדיל ישועה.ואתם אחי בני ארצי. אתם הראיתם בזו השנה, כי עוד
יש לכם רגש לאומית ורגש תקוה, רגש דת ורגש כבוד
ומכחכם שחדתם בעד אחיכם „העמיגראנטין" המורדפים בלי חשך
מכפר לעיר ומדחי אל דחי, ויעלו מן הארץ להקאלוניות „סאמארין"
„וראש פנה" לפתח ולשדד אדמת קדשנו, אתם לא תשכחו כי
המה צריכים סעד לתמכם עד אשר יבוא זמן הקציר, ואז יוכלו
להחיות את עצמם מיגיע כפם. הועד הראשי מגאלאץ הוציא
קול קורא בימים האלה, כי כבר אזל הכסף מאמתחותיהם
ומכנף הארץ אנחות שמענו, קול דמי אחינו צועקים אלינו מן
האדמה אדמת קדשנו, כי עוד דרוש רב כסף לכלות את אשר
החלו, ע״כ לא תקפצו ידיכם, כי אם החרש תחרישו בעת
הזאת, ארבעה מאות נפשות יגועו ח״ו ברעב בארץ זבת חלבודבש, ובית ישראל בארצנו מה תהיה עליה? לכו בכחכם זה
אשר החלותם, והושיעו את אחיכם, וה׳ יהיה בעזרכם
כעתירת המיצר בצרת עמו, יוסף גאלדרינג
מעיר אנגען מודיע לנו ה׳ לערנער, כי שם פרצה אש בבית
הריחיים של קיטור וכל המכונות עלו על המוקד
הפועלים אשר רובם יהודים מאנשי העיר הולכים בטל, וגם
כמה וכמה חנונים אשר עד היום התפרנסו על ידה הוצגו כלי
ריק ונכרת אוכל מפיהםמעיר זווענהאראדקע מודיע לנו ה׳ הארד, כי שם נדיבי העיר
נוסדו יחד ויכוננו חברת גמילות חסדים
וקופת הצדקה לטובת העניים האומללים אשר מספרם בעיר ההיא
רב ועצום, כי זולת האביונים מאז ישנם אנשים אשר בשנה
שעברה עמדו במרומי המעלה, ועתה יתמוגגו ברעב, על
הרעה והתלאה הזאת פקחו את עיניהם המשכילים אל דל
ויתעוררו ויסדו את החברה הנ״ל
מעיר קיוב. כגיש ה׳ לאזארנאוו תודה וברכה להג׳ ה׳ י׳ לאנדא
ואשתו הכבודה, על צדקתו אשר יעשה לתמוך ביד
המטים לתת להם עסק פרנסה למען יהיו בשלום.
מעיר פאראזאווע מודיע ה׳ באיזורסקי, כי מצב מוכרי משקאות
בהכפרים בסביבות ההם ברע הוא מאד
כנודע כתבי תעודה למסחר זה לא נתנו להם, ויעשו איזה מהם
בתחבולה ויקחו תעודות על שמות אכרים. אבל רובם נוקשו
ונלכדו בתחבולה הזאת, כי האכרים אשר בהם בטחו קמו כצר
נגדם ועושים בכח התעודה כאדם העושה בתוך שלו. בכמה
כפרים עשו האכרים החלטות כדת להוציא את היהודים מקרבםמעיר מישיניעץ (פלך לאמזא), מתאר ה׳ ראזין בצבעים כהים
מאד את רוע מצב אחב״י היושבים שם:
כארבע מאות משפחות אחב״י יתגוררו שם, ורובם ככולם בעוני
איום ומחסור נורא יבלו ימיהם מבלי אין להם שמה מקור נכון
לפרנסתם גם בדוחק, כי העיר ההיא תשתרע בכברת ארץ
הנקרא „מדבר פולין" (Puszcza), ארץ כבול רפש ואגמי מים
אשר לא תצלח לעבודת האדמה, עד כי אדמת כברת ארץ
זאת לא תוציא גם ד' שבר רעבון בתיהם, כן בני ברית גרי
העיר והסביבות טבועים הם בעמק הבערות, פרועים בהליכות
ביתם במדברם ובמלבושיהם. הסופר הנ״ל מפיל את תחנתו
לפני „חברת מרבי עבודת אדמה והרושת המעשה בין יהודי רוסיא
בפ״ב, אולי יעוררו רחמי לבבם על הארבע מאות משפחות
היהודים הרועים במדבר הזה, ולכונן גם בקרבם איזה בתי מלאכה
וחרושת המעשה, למען המציא להם בזה עבודה ולהחיות להם
לפליטה גדולה.
מעיר זינקוב מודיע לנו ה׳ ווייסמאן, כי שם נוסדה חברה
„גמילות חסדים״, אשר תעודתה להיות מעוז לדל
ומחסה לאביונים, ולע״ע נאסף לערך 400 רו״כ, ובין העוסקים
בצרכי צבור הצטיין ביחוד ה״ר שמואל העלמאן הי״ו, כי הוא
היה הראשון אשר ירה אבן פנה למוסדות החברה, וגם ראוים
לתהלה הגבירים ה״ר קויפמאן וה״ר הערצמאן, אשר נתנו לאוצר
 החברה 60 רו״כ.מעיר ארגיעוו. מתאונן ה׳ שעלישטאן על העדר צדקה לעניים.
בכל שנה ושנה חסו העניים שם תחת צל
הכסף של העשירים, ובשנה הזאת אשר מעייני פרנסות רבות
נסתתמו. וגם יד הטבע היתה בהעניים ותצינם בעירום ובחוסר
כל, עד כי רבו ערך שלש פעמים ממספרם בשנה ראשתקר
אבל יען אשר צמח ריב ומדון בעיר ההיא על דבר בחירת
„סטאראסטא", בין כה וכה הסיחו את דעתם ממצב העניים נפוח
רעב. הסופר הנ״ל מעורר את אנשי עירו לשבות מריב ולקום
על נדיבות כאשר היה דרכם בקדש מדי שנה בשנה.הצופה לבית ישראל,היש כאב אנוש כמכאוב לב, „העבד שבא למזוג כוס לרבו,
ושפך לו רבו קיתון על פניו״? ומי יאמין לשמועה כי בקרב עם
ישראל, אשר גם מלאך רע עונה אמן ואומר עליו: רק עם חכם
ונבון הגוי הגדול הזה, יש ויש אנשים אשר יחתרו בכל עז וירדפו
אחרי המכאוב הזה ויחפרוהו ממטמונים? הן כל שומע ישום
וישרוק לאמר: מי פתי יסור הנה ובידיו ימזוג לנפשו את כוס
התרעלה למען ישבע עמל ויגון? אמנם כן הוא, ישנם דברים
רבים בשמים ממעל ועל הארץ מתחת אשר לא עלו על לב
החוקרים גם בחלום, שמים לרום וארץ לרוחב ולעומק סכלות
בני האדם אין חקר, הסכלות היא מחלה כוללת לכל בני אדם
חוה, ואם לחשך אדם לומר. בני ישראל יוצאים מן הכלל והם
עמל אנוש אינמו ועם אדם לא ינוגעו", אף אתה הקהה את
שיניו ואמור לו: שא עיניך וראה מריאי בשן ועגלי מרבק דשנים
ורעננים, אלה אלופי יהודה שלא טעמו טעם מרור, ואינם
מרגישים באיזמל החותך בעצמה ובשרה של כנסת ישראל !
ובמה כחך גדול לפאר ולרומם, הזאת חכמתנו ובינתנו לעיני
העמים? הראית את אשר משובה ישראל עושה? הראית את
„השאננים ובעלי התערובות״, הרואים ואינם יודעים מה הם רואים,
שומעים ואינם יודעים מה הם שומעים, רואים את הלפידים
ישומעים את הקולות, רואים איך צוררינו נותנים לנו גט כריתותותוקעים ומריעים „אין אנו ואתם יכולים לדור בעולם אחד" ואחינו
השאננים ובעלי התערובות זוחלים על גחונם ומטיבים פנים
ומדברים תחנונים ומתאבקים בעפר רגליהם ודופקים על הדלת
הנעולה בפניהם, ומה אחרית ההשתדלות הזאת? צוררינו שופכים
להם קיתון על פניהם, ובפחי נפש הם שבים משערי רחמים אלה
וחוזרים חלילה להיות כמטרה לחצי החתולים והבוז לגאיונים.
לכו באור אשכם ובזיקות בערתם! בארץ אונגארן התאספתם
אגודתכם יסדתם אגודת „יהודים מסוכנים" (סמ״ך בחילוף תי״ו)
והייתם גוררים עצמות אבותיכם במטה של חבלים, והסגרתם את
התלמוד למשטיניו, וכסבורים הייתם, כי בזכות זה נקיים תהיו
לבתיכם ולא יחרץ לכם כלב את לשונו, וכל בעלי אותה הדעה
המשובשת מקרוב ומרחוק, עלצו וישישו וימחאו כף ויקראו פה
אחד: אכן זאת היא כנסיה לשם שמים (1 ?), זה כפתור ופרח
אבל שמחתכם היתה מקרוב ורגנתכם עד ארגיעה. עתה קבלתם
תשובה ברורה מאת הצוררים בארצכם, אשר יענו ויאמרו לכם
בספר גלוי: אחיכם התמימים בזויים ושנואים לנו כבני ישראל
ואתם כבני כושיים וכקופים אשר כל מלאכתם רק לחקות מעשי
אחרים. כיוצא בזה קבל תשובה ברורה אחד מעושי מלאכה
בעירנו, אשר עלה הבמתה על עמודי מכ״ע „גאוויני" לגלות את
גודל חכמתו, איך הוא מתאמץ לבוא בתור חבר בחברת בעלי אותה
המלאכה הנוצרים, ואיך הם נועלים דלת בפניו כמנהג המדינהוכל זה איננו שוה לו ויתאוה תאוה לקבל תשובה יותר ברורה, ומו״ל
הגאוויני הואיל בטובו הגדול להפיק את חפצו ולפשוט לו את
הרגל ולדחפו כגחזי בפומבי. ועתה עלוב ונדח מה תעשה?
התשוב לכסלה או תמחה דמעה מעל פניך ותשוב לקרן זוית ולא
תדלוג על המפתן אשר שם רשת פרושה לפעמיך? חזית איש
מהיר במלאכתו, הנגיד היהודי ה׳ ראזענבלום יושב עירנו הן
טובה צפרנו מכרשך, בכל זאת לא החזיק מעמד במעלות אשר
עלה, הוא יצא כאיש מלחמה לקראת הצייר הצר מאטעיילא
וספר גלוי כתב אליו במכה״ע, ובחומו ובתומו שכח את המקרא
ולא תעלה במעלות, שכח כי הוא סוחר יהודי, ומאטעייקא
בעל בעמיו נערץ ונעדר בפאר ותהלה. שכח כי עם כל
עשרו וחכמתו סוף סוף הוא בן העם הנרדף הנטען על עקספלו-
אטאציע וחשוד על שפיכות דמים, וכששלטה בו שכחה זאת
וכשנתגבר בו יצרם של „השאננים״, עמד ואחז בתער הסופרים
נגד מאטעייקא, ומה הועילה תשובתו? הלואי שלא היה בה
רק חסרון תועלת בלבד ולא היזק דניכר! בל״ס תשאלו קוראים
נכבדים, וכי מפני שעשה ה׳ ראזענבלום שלא כהוגן יסבול
הצבור את פשעו? על השאלה הזאת לא אנחנו נשיב לכם, רק
מלאך המשחית יעליענסקי הממונה על האסכרה לשים מחנק
לנפשנו במכ״ע Rola אשר לו, הנה הגבר אשר התחכם ויחזיק
במקרה הזה ויסת בנו עוד הפעם את מאטעייקא, ויטיל סער נוראבדעת הקהל בארצנו, וכל זאת בשביל יחיד שקלקל: ועתה
„שאננים ובעלי תערובות" למדו היטב וקחו לקח מועיל מפי
המקרה הזה ועוד מקרים רבים כמוהו, בהם תמצאו למודים
נכבדים רמז ואין מספר, לבל תתגאו ולבל תקרחו קרחה בכרם
ישראל. לבל תתחמקו ולבל תתנכרו לעמכם, ולבל תשתדלו
להתערב בחזקה עם זועמי נפשכם, אך בקרב אחיכם תשבו
בכבוד ישראל תתימרו, ועם כל אחיכם יחד תצאו במערכה נגדצורריכם. הפככם! תערובות תחפוצו מלה זאת נאה היא,
אך לא תערובות בשונאיכם ומנדיכם. רק תערובות באחיכם
עצמכם ובשרכם! תנו לנו את אחדותנו, והנצחון לנו הוא ולא
לצרינו! ומה יש לכם דברים המעכבים וחוצצים מפני האחדות
מה יש לכם, בלעדי קרירות לבכם וטמטום שכלכם, הן בטבע
ובתולדה, בקלסתר פנים ובדיוקנה של נפש. בצורת החוטם
ובצורת הסגולות הפנימיות, בצחצחות ובטהרת הדם ובחוט שלחן וחסד ואצילות המתוח על פנינו אשר בעבורם יקנאו בנו
האנגלים נקיי הדעת, הנה בכל אלה כולנו, כולנו אנשים אחים
אנחנו! הנה במכ״ע האנגלים לישראל יסופר לנו, כי הספרדים
והאשכנזים בלאנדאן נושאים את נפשותיהם לברית שלום ואחדות,
התשוקה הזאת התעוררה בלבם לרגלי מקרה אחד, וזה הדבר:
בית המקלט ליתומים אשר בקהלת הספרדים היה זה מקרוב
למאכולת אש. האסון הזה דבא במאד את הקהלה הספרדית
היתומים תועים כצאן בלי רועה, ואין לע״ע כסף לאדונים ההם
לשוב לבנות בית חדש, על כן יעצו כמה אנשים אשר צרת
היתומים נוגעת עד לבם, לאסוף את האומללים הקטנים אל בית
המקלט אשר לקהלה האשכנזית, ומזה נפתח פתח למלחמת
סופרים, יש מן הספרדים היוצאים במיאון ופיהם ממלל רברבא
ואומרים אין חלק לנו בהאשכנזים ולא נחלה בהרמ״א. ואחרי
אשר יאוספו היתומים הספרדים לבית המחסה של האשכנזים, אז
במבטאם לא יפתחו את הקמץ כמבטא הספרדי, ונמצא הקדיש
אשר יאמרו לזכרון נפשות אבותיהם כברכה לבטלה, כי מבטאהספרדי הוא העיקר וגם אם יבוא אליהו אין שומעין לו — אבל
לנגד המדקדקים האלה העושים מבטאם עיקר וישראל טפל לו,
יש ויש אנשי לבב אשר ייעצו להביא את היתומים אל בית
מחסה האשכנזים, ולא זו אף זו, ישפכו לעג כמים על חילוק"
הדעות אשר בין הספרדים והאשכנזים, ובדברים נמרצים יעוררו
להרוס את הקיר המבדיל אשר טחו אותו תפל, ולהיות בית
ישראל אחד ודגל מחנה יהודה בל יהיה לחוטר גאוה ולסלע
המחלוקת ולא תתפרדנה קהלות קהלות. מלחמת הסופרים עוד
לא שבה שערה, אבל כף הנצחון מכרעת לצד רודפי שלום
ונשארה רק השאלה מתי יהיה האות הזה? אבל בהענין בעצמו
אין שואלין ואין מסופקים, הא למדת, שאין בין בני ישראל
„קרעים שאינם מתאחים לעולם". ואם כן הוא במחלוקת ישנה
שבין האשכנזים והספרדים אשר מקורה בנחל קדומים ונסבות
שונות התלקטו והתלכדו יחד עמה, מה איפוא הפרצים והקרעים
והבקיעים אשר עשה הזמן באחינו, בעוד אשר לנו בעומקה של
טעותם, וחשבו כי השכלתם היא הדבק בינם ובין העמים, וחכמתם
ערובה לזכיותיהם, וחופשם בעניני הדת מוציא אותם מן הכלל
ועוד כהנה דעות כוזבות אשר הוכחשו באלפי מופתים והכחשתםהיתה מן המפורסמות שאינן צריכות ראיה? תא חזי מה בין
ישראל לשאר האומות! בימים האלה יצא לפעלו דבר גדול
ונעלה אשר יעמוד למשגב ולתפארת לדור ודור בדברי ימינו, אף
כי סופרי העתים לא הבינו את גודל ערכו ולא נתנו לו יקר וגדולה
כראוי וכנכון. בני ישראל התאחדו עם היהודים ויהיו לעם אחד
את הבשורה הטובה הזאת הביאו לנו מכה״ע האנגלים מבאמבייאשר באינדיען. הנך משתאה ומשתומם קורא נכבד, כתר לנו
זעיר ונבאר את דברינו, באינדיען ישבו מקדם קדמתה בני כת
המכונה „בני ישראל״, מאין באו ומה הקורות אותם מאז ועד
היום, היא שאלה אשר כל חוקרי דברי הימים ישיבו עליה „תיקו
אך הנגלות לנו כי על היהודים יתיחשו ורבים ממנהגי ישראל
בידיהם, ובימי הרדיפות שנו את שמם „יהודים" לשם המליצי „בני
ישראל" לקרוע בזה גזר דין של שונאיהם, וכן היו לכת מיוחדת
ולא אבו להתערב בהיהודים ויפרדו למשפחותיהם, ימים רבים
השתדלו היהודים המשכילים ילידי אנגליא היושבים באינדיען,
להטות את לבות בני ישראל ההם להתאחד עם היהודים ולשובאל מקור מחצבתם, מן המצר והבדירות אשר הם מקופלים
מצומצמים בתוכם זה מאות בשנים, ואחרי השתדלות נמרצה
עלה הדבר כעת בידם, ויסתפחו בני ישראל אל קהלת היהודים
והשוכה היבשה הזאת שבה לינק ליח מן השרש, לקיים מה
שנאמר: את האובדת אבקש ואת הנדחת אשיב ולנשברת
אחבוש ואת החולה אחזק (יחזקאל ל״ד ט״ז). סימן טוב ומזל
טוב הוא לישראל לקבץ את נפוצותיו, ומרחוק נקרא לאחינו אשר
מהודו ועד כוש „יעלה זוונכם יפה״!
ואתה החוקר רענאן, הרימה את פעמיך לעיר באמביי
וראה בעיניך ובאזניך שמע את כל אשר ספרנו, או אז תבטל
את הדרשה של דופי אשר דרשת בימים האלה בסוד חכמיםונבונים, ובה הוכחת כי גזע ישראל נשבת מטהרו בצוק העתים,
וגם בימי הבינים עלה בקרבו ערב רב אשר התיחדו ויתבוללו
ולא יוכל ישראל להשתבה כי פלג דמו הנוזל בעורקיו נובע מאת
רועי אבן ישראל בימי קדם, יען הגרים הגרורים דלחו מעין
טהור זה, רענאן שפקח הוא מה ראה לשטות זו, לתלות על
בלימה השערה מוכחשת אשר כל דברי ימי ישראל כמו מופתאחד הי וקיים עומדים וצווחים נגדה ככרוכיא? חסד לאומים
חטאת! הוא יצא להורות כי היהודים הם בני אמונה אחת ולא
בני עם אחד, וגזע ישישים עתיק יומין רק כלאים ושעטנו ולקט
רב, ויחשוב רענאן להיטיב לנו, כי ישמעו העמים ויאמרו בני
ישראל בנינו הם ולא כזרים יחשבו, אבל שכח רענאן כי מות
בסיר הזה, ופגול יהיה בעינינו נזיד עדשים — שווי הזכיות בעד
אבדן לאומנו, ומוטב שנהיה משוללי זכיות כל ימינו ולא נהיה
בוגדים בעמנו אפילו שעה אחת! ואם לויתן-רעגאן בחכה העלה,
מה יעשו דגי הרקק? החכם וחוקר קדמוניות אשר בו רוסיא
Pycck. תתפאר, ה׳ קאסטאמאראוו כתב מאמר גדול במ״ע
וכסומא בארובה ערך שם חזיון לקוראיו, איך בשנת
1703 היה ויכוח בין רב לחסידים ובין קאזאק מלומד; ואגב חורפיה
אישתמיטתיה כי בעת ההיא מפלגת החסידים עוד טרם תצמח,
אבל מה איכפת ליה בכך, הן היהודים הם כאסקופה הנדרסת,
נחרפים לחרפות ומופקדים לגדופים, ומה בכך אם עשה כף רמיה
למאזני החקירה ובדה מלבו דברים נמנעי המציאות. הן העיקרהיא מסקנא דשמעתתא שהיהודים הם עם כבד עון ומצוה לחסר
מהם, וכעטרה להמאמר בא שם ניב נבזה וחדש ונאום אשר
לא שערוהו הבלשנים „JuлoTpeuanie" (בדרך חיבוט ערבה)
אכן זאת היא פילוסופיא נפלאה זאת היא חכמת אתונא! חוקר
נעלה עונק גלגלה של ההיסתוריא ומסבב את הדברים ומזייף
את החקירה שתהיה מכוונת אליבא דאקסאקאוו וסיעתו, ושיהיה
ממנה סיוע וסעד לצבא היחפים, וכן הוא מכנים „תבן לעפריים
כשפים למצרים״! אוי לנו מחקירתו של רעגאן, אוי ואבוי לנו
מדרישתו של קאסטאמאראוו! מי יתן וימשכו החוקרים ההם את
ידיהם מהפוך בנו, ואם אין להם תנור של עכנאי להקיפהו
בהלכות ולקשור נימא בנימא וחבל בחבל של חקירות והשערות,
ילכו נא ויעזרו להחוקרים היושבים על גבי נבלת הנערה אסתו
סאלימאססי מטיססא עססלאר אשר באונגארן. שלש כתות שלחוקרים כבר העמיקו חקר על אדות החלל ההוא, כת ראשונה
שלוחי איסטאצצי וחביריו מצאו לנכון לפניהם להגיד את דעתם
כי לא נבלת אסתר היא, כת שניה הגידו את האמת כי גופת
אסתר היא, ובין כה וכה שיירי עצמות של קרבן האנטיסעמיטים
הולכים וכלים וצורתם נמחה מפני הרקבון, והרי כת שלישית
של חוקרים יושבים ודורשים תלי תלים של הלכות בענין צורת
הפרצוף, ואיזה מהנאשמים בטיססא עססלאר יושבים ומצפים
למוצא פי החוקרים. בואו והתקבצו כל חוקרי תבל להעיד על פי
הראיה של גוף נרקב ונשחת, של חומר משולל צורה, מי היההגוף הזה בעוד בחיים חיתו ? הקירתכם ריקם תשוב, חוקר
כשטעקקער אולי יפתור את החידה הסתומה הזאת. הנה הערוך
הזה, הדיוט שבהדיוטות, מצא את לבו להטיח דברים כלפי גאון
Dubois-Reymond חוקרי זמננו ראש ישיבה (רעקטאר) בברלין
ולאמר עליו כי חכמתו לא חכמה, וחקירתו לא חקירה — אין זאת
כי אם יודע שטעקקער בעצמו כי חוקר גדול (?) הוא, השמעתם
את הדמיון? שטעכ
עד ודיבאא-דיימאן! עכבר קטן וארי שבחבורה
גדולה, עבר נבזה ומלך בגדוד! האם זכה איש כשטעקקער
להיות שמו נקרא בנשימה אחת עם שם גדול החוקרים, לולאהיהודים שנואי נפשו שעל ידיהם נתעלה? האם זכתה עיר
כטאפאלצא להיות שמה עולה על עמודי מכה״ע, לולא שאלת
היהודים אשר תגביה שפלים?. יודעי הגעאגראפיע, התזכרו את
שם העיר טאפאלצא, בואו ונבקשה על המפה הכללית, אבל שם
לא נמצאנה, ורק על המפה הפרטית של אונגארן נמצא את תוה
ומקומה בכתב דק וקטן כזנב הלטאה. עיר קטנה היא באונגארן
ויושביה כבירי לבב, הם ערכו לפני הפארלאמענט האונגארי את
ההצעה לבטל את חק שווי הזכיות של היהודים באונגארן, ואף
כי הצעתם לעומת שבאה בהבל כן הלכה בחשך בלוית שחוק
ישרי לבב אשר הריעו אחריה בקולם. בכל זאת מה רבה שמחת
אנשי טאפאלצא כאשר זכו לעלות על במתי הפארלאמענט
ולתת ענין רב לכל העולם כולו לענות בו, ובזכות מי, בזכות
ישראל? ומה יעשה הבן שלא יחטא? אם הרג יהודים איננו
הרג אדם רק מין שעשוע הנקרא лотpenanieל, איך ימשול
ההדיוט ברוחו לבלי להשתעשע בשעשוע נעים זה? בעיר שטיי-בבית מלון, התנפלו הנוצרים על היהודים לא לתיאבון של ממון
ולא מפני נסבה אחרת, רק בדחילו ורחימו לקיים מצות האנטי-
סעמיטים, ויפצעו אותם בפצעים שיש בהם סכנה, ויהודי אחד
.Jew. Chron המיתו. בעיר יאססי ברומעניא, לפי הודעת מכ״ע
רצחו אנשי הצבא נפשות שני אנשים יהודים ג״כ רציחה לשמה
כנ״ל. אחד המרבה ואחד הממעיט ובלבד שיכוון את לבו
להאנטיסעמיטיזמוס! ומה חפץ לנו בשווי הזכיות בארץ אונגארן,
אם לא ישתדלו המחוקקים לעקור משרש את השיטה האנטיסע-
מיטית, את כזבי בת צר? העיני האנשים ינקרו? הנה לפניכם
שתי ארצות: אונגארן ובעהמען. גם פה גם שם יצאה הממשלהביד חזקה נגד המסיתים, גם פה גם שם נשאו השרים השליטים
בארץ את מדברותיהם ויזהירו ויעידו בהעם לבל יטה אזנו לדברי
חרשי משחית, ומדוע היתה אונגארן למקום המחזה לפרעות
שערוריות וארץ בעהמען שוקטת? התשובה היא: כאן קודם כאן
לאחר גזילות והבלות באונגארן באו כל החוקים והאזהרות
לאחר זמן, ובבעהמען באו בעוד עת, לכן היתה הראשונה לשער
האשפות ולגיא צלמות ובהאחרונה שוררת שלות השקט; במצב
אחב״י אין תחומין יונקים זה מזה, הנה רומעניא וסערביע
הסמוכות במקום, ואין סמיכות הפרשיות לשאלת היהודים ביניהם.
רומעניא, שכלה קטן מהכיל תועלת שווי הזכיות ודעתה קצרה מלמצוא
דעת סבלנות, קרב לבה חמת עכשוב ופיה מלא רעל, וסערביע
בכל קטנותה וצעירותה, דעתה רחבה ללמד זכות על בני ישראל
ושבי ארצה, ולבה מעיין נובע אהבת אזרחים וצדקה ומישרים
בימים האלה הגיע „לאגודת אחים" אשר בלאנדאן השמועות האלה
מאחב״י יושבי סערביא: מן ימי הקאנגרעסס הברליני אשר העמיד
את שאלת היהודים על הפרק עד היום הזה, יצאה לאור בעי
בעלגראד רק חוברת אחת של שנאה וקנאה נגד היהודים למנוע
מהם את משפטי האזרחים, ויחרדו אחב״י, ושלוחי צבור הלכו אלשר הפנים לבקשהו לאסור את החוברת מבוא בקהל והוא נעתר
לבקשתם, ומני אז אין פרץ ואין צוחה, והרוח הרעה אשר נחה
פתאום בשנה שעברה על הסערבים לשנוא את היהודים יצאה
על פי השמועה אשר הגידה, כי הנוכל „באנטו" הנודע משמיטת
כספים אשר יצאה על ידו בשנה שעברה בחבורת הבאנק
הקאטולי בעיר פאריז — הוא יהודי מומר; לפי שעה שלטה
השנאה בלב הסערבים, אך עד מהרה חלפה הלכה לה, ועוד
מעט וחוקים חדשים יצאו לאור, לפרוץ כל גדר ולהתיר את כל
האסורים והלאוים שנמצאו מאז בדתי המדינה נגד היהודים —ירומעניע צועדת צעדי סרטן אחורנית. הסופרת לאצארום במכ״ע
 מספרת לנו, כי בהמלחמה האחרונה אשר נלחמו
הרומענים למען צאת מעבדות לחרות, נחל את הנצחון הראשון
איש צבא יהודי דבר זה הוא מאושר ומקויים גם מאת הממשלה
הרומענית, ובכן הונחה בידי איש יהודי האבן הראשונה ליסוד
ממלכת רומעניא. מי חכם ויבן אלה דרכי ההשגחה העליונה?
מ״ע .Jew. Chron. מביא את הספור הנ״ל ומוסיף נופך משלו את
הספור הנאמן הזה: בימי המלחמה בין הבעלגים וההולאנדים,
חנה גדוד הוללאנדים במצודה בעיר בריססעל, והמתקוממים
הבעלגים השתערו ברב כח אל המצודה, עד כי נאלצו חיל המצב
לנוס מן המקום אשר שם עמדו כלי התותח, ופקידם ראה כירעה נגד פניו ויקרא אל הצבא : מי האיש בעל נפש ואמיץ כח
אשר ישים את נפשו בכפו ובין כדורי הקלע יהרם לבוא עד כלי
התותח ולמשכם הלום למען נוכל להגן על נפשנו מפני האויב
כל אנשי הצבא החשו, ואיש יהודי ה׳ וואגעניננען התגבר כארי
ויציל את הגדוד, על דברת האיש הזה מודיעים מכ״ע לישראל
בהוללאנד כי בימים האלה חגג הג מלאת יובל שנים לעבודתו
בצבא, והם מורים על זה כעל מופת נאמן, כי שקר יענו בג
צוררינו, כי מוני לב אנחנו, ובאמת עוד כחנו במתנינו ודם
החשמונאים עודנו נוזל בעורקינו
לא נכניס את ראשנו בין ההרים הגדולים לדון בשאלה
הזאת אם רכי לב או חזקי לב אנחנו, כי הלכתא רבתא היא
לחוקרי הנפשות (פסיכאלאגען) לדון דיני נפשות כאלה — אבל
בנוגע לצוררינו ברור הוא, כי רובם ככולם מוגי לב כארנבת.
הן האמיץ וכביר רוח על עמדו יעמוד וילחם גם כשאין השעה
משחקת לו, ורק האיש הירא ורך הלבב ינוס מן המערכה במנוסת
קלון. פליט כזה גם כעת משדה קטל ממערכות שאלת היהודיםבאשכנז. הוא האנטיסעמיטי פערשטער אשר נוכח לדעת כי
המלחמה כבדה, ולכן הרים את פעמיו הוא ורבים אתו וילכו
לארץ פאראגוואי באמעריקא, ובטרם לכתם נפל דבר מפיהם, כי
לא יוכלו לראות כבלע היהודים את אשכנז כולה, ולהם קשה
הדבר לעמוד בקשרי מלחמה נגד המון היהודים. לכן נפטרו
ממלאכתם וילכו לארץ אחרת אשר שם לא דרכה עוד כף רגל
ישראל, צאתכם לשלום מלאכי חבלה! מתי ילך אחריכם
אדוניכם סמאל שטעקקער? הוא עסוק וטרוד בשאלת השביתה
ביום א׳ בשבת (זאנגטאגסרוהע). האשכנזים ברוב טרדותיהם
נטרדו מן הדת והתחילו לעשות שבתם חול, והנאורים החפשים
בדעותיהם לגלגו על השביתה, עד כי נלאו מעבודתם וישובו אל
התורה אשר צוה לנו משה ששת ימים תעשה מלאכתך וביוםהשביעי תשבות, הם שוברים את החבית ושומרים את יינה
מבזים את היהדות ומסגלים להם את למודיה (כוונתנו על עיקר
נחיצות השביתה ולא על קביעותה באיזה יום) מה ממנו יהלוך
אם תשובו לשבות, שבתו ביום שבתכם וגם לנו תנו לקדש
שביעי כחק דתנו! אבל שטעקקער מערב ומדמע את השאלה
הזאת עם שאלת היהודים, ומבלבל בשתיהן יחד את דעות
הנמשכים אחריו, ומי יתן ויבינו הפוחזים האלה את תועלת
השביתה אשר ישבתו ממלאכתם מלאכת ההעטאה והקטיגוריא,
לא ביום הראשון בלבד אך בכל ימי השבוע ! הנסיך יורש העצר
האשכנזי רמז להם רמיזה בספרו הגלוי, אשר בו נתן שלמי תודה
לבני עמו עבור ברכתם אשר ברכוהו בחגגו את חג משפחתו
ובל״ס אליהם רומזים דבריו: „כל בני אשכנז בלי הבדל דת
ולאום כאיש אחד חברים המה ושכם אחד ישאו בחובותיהם
ובאהבתם לארץ מולדתם״. אולם צוררינו אינם מאלה אשר די
להם ברמיזא, ערומים הם כנחשים לא להיטיב כי אם להרע,
אורבים הם אל כל מקרה, טובה בעיניהם כל דרך וכל עבירה
לשמה, כי „התכלית מחפה על האמצעיים כלל" הוא בידיהם המסורלהם מאת היעזואיטים בני מינם, ראו איך המה באים כעיט על
הפגרים באה״ק. ראו את המסיתים „כהני האהבה" איך הם
מתנהגים בחסידות לצודד נפשות נענים ומדוכאים וללכדם בהרמם
ולקנות את נפשם בקנין „תלויה וזבין" ובדרך „תקפו כהן״. מכ״ע
יספרו, כי בנפות הרהיין באשכנז אשר שם רבוא רבבות אנשים
נפגעו בתלאה וצרה לרגלי שטף המים, שם פרשו המסיתים
הפראטעסטאנטים את הרמם בין האומללים הקאטולים, כי באו
אליהם במדת הרחמים ויחלקו ביניהם לחם וכסף, ואחרי המתנות
הטובות האלה נגררו גם כתבי הדת הפרוטעסטאנטית, שתכליתם
להסיר את לבות האומללים מאחרי דתם הקאטולית ולהטותם אל
הדת הפרוטעסטאנטית, וכל המתנות הטובות וכל מדת הרחמים
היו בשביל העסק הזה! התוכלו לשער כמה מן הרשעה והשפלות
והאכזריות יש ברחמי נמרים כאלה? והנה כזאת וכזאת נחזהגם באה״ק, וזאת היא אשר המריצה את הד״ר, הערצבערג
מירושלים להוציא קול קורא בשפת אשכנז אל כל נדיבי עמנו,
בעד גאולתם ופדות נפשם של אחינו האומללים מכף המסיתים
בעלי הרחמים והחסדים, נדיבי עמנו! אם יש ניצוץ ישראל
בלבכם הושיטו עזר לאובדים, הקימום על רגליהם ויאכלו מיגיע
כפיהם ולא מפת בג המסיתים, ולא לחם חסד ועצלות של החלוקה.הד״ר סאלווענדי העסקן הגדול בישוב א״י מודיע במכ״ע יוד׳ פרע׳
גלוי לכל יושבי א״י, לבל ישלחו לאחיהם באשכנז מכתבים בצירוף
רגבי אדמה ואבני חצץ, אזוב או ציצית מא״י בתקותם כי
יושב להם גמול, ולמה יקוו לריק ויהיו לחרפה בעיני „בני הגולה״
באשכנז, אומללי אחינו! אילו יכולתם לשלוח לאחיכם באשכנז
אוירא דא״י המחכים, אזי יעצנו לכם לעשות זאת, אבל את
אבני הקדש ועפרא דא״י אל נא תפיצו לכל רוח. מי יתן ותוכלו
בעגלא ובזמן קרוב לשלוח לחו״ל ממגד תבואות ארצכם ומפרי
קולוניותיכם, לא לבקש נדבה, רק לסחורה!מכתבים (מזיעבענבירגען)(סוף מגליון 4)
על פי הדברים והאמת האלה אשר ערכתי לך אחי!
תראה ותדע כי היהודים בארץ זיעבענבירגען בני אספסוף הם
מקובצים מארצות שונות ואינם ממתכת אחת, ולזאת גם מחשבותיהם
יתפרדו ולא יתלכדו, וזאת שנית: עשיריהם כמעט כלם עשירי
תמול, וחסדי שפר, אשר הוא לוית חן רק לעשירים עתיקים.
עוד מוקש אחד והוא: היהודים יושבים מפוזרים ומפורדים
בערים קטנים ובכפרים זעיר שם זעיר שם וקהל גדול אשר
ינצח ברוח כלם להורותם הדרך אשר ילכו בה אין, ובאין
מאשר יפרע עם ואיש לעברו יתעו, ואין אחד מהם חולה בבוא
שבר על הכלל. — בדבר השכלה נקיים הם מכל חכמה ומדע.
אינם הוגים לא בתורתם ולא בתורות העמים, רובם ככולם גם
היום לא יכונו לדבר כן בשפת אדוני הארץ שפת אונגארי האצילה
אשר עלתה בארבעים שנים האחרונות אל מרום קצה, והשפה
הזאת עטרת גאות עם אונגארן, וכל אזרח בארץ אשר לא
ודעה, פגול הוא לא ירצה, — יש בינינו בעלי נכסים ועשירים
רבים, בכל עת מצא יתגלעו בגאוה ובגודל לבב והולכים דומה,
ובהשתעשעם עם אדוני הארץ ידברו בלעגי לשון או בשפת
הרומאנים שפת דלת העם, ובזה הם שולחים את הזמורה אי
אף האדונים אשר תכלית שנאה ישנאו השפה הזאתבית ספר ליהודים אין בכל הארץ, המורים (מורי שקר
סובבים בערים ובכפרים לקץ כל ששה חדשים, והאבות שוכרים
אותם למורים לילדיהם כשכיר עבד או שפחה, מבלי בחון אם
צלח למלאכה זאת או לא. — לקץ כל ששה חדשים יקים מורה
חדש, ויען לכל מורה דרך אחר ללמד, נאלץ להשכיח את הילד
את אשר למד מפי המורה אשר היה לפניו, ובהגיע הנער
לשנת השלש עשרה, שנת קץ הלמוד בארצו, כבר שכח הכל
יצא נקי מלמודיוכאזרחי הארין הם אזרחים טובים ונאמנים, כי חרדים הם
לכל דבר מדינו ועושים מצות המלך הרבה יתר מבני עם האריץ,
אבל כיהודים — לא יאמר להם כבוד. — בעד היהדות לא יהם
לבבם, כי אינם יודעים מה היא. — ואם יש כה וכה בן למודים,
כי לא יחדל בן השכל וידוע מקרב הארץ. הוא בערער
בערבה אשר ישכון חררים. המעטים האלה הם המה אשר
האריכו ימים אחרי דור הישיבות, ובתם הדור הזה כלה, ואין
אחד יודע ספר —. גם בעיני יהודי אונגארן המה לשמצה, כי
נופלים מהם עשר מעלות אחורנית, בארץ אונגארן ישנם יהודים
רבים אף כי לא ידעו כל מאומה מספרות היהודיה, וכל
מעינם בתורות העמים, עם כל זה לבם יקר כיקוד אש בעד
היהדות.בדבר האמונה הם בני בלי בקורת (אינדיפפערענט) ואינם
כרים לאחת מהמפלגות — אם יבוא היום צדיק העושה נפלאות-
אליו ישמעון, ולמחר אם יבוא מטיף ויטיף להם לרוח העת,
היה מטיף העם הזה גם הוא וכלו אומר כבוד — איש העוין
אותם מרחוק לא ידע אם ישחק או ירגז, בראותו כי יראים וחרדים
הם לכל מנהגי תפל. ולפני עצם התורה והמצוה אין קם ואין
זע. מקוששים את התבן ואת הבר יפילו — והרבנים? מה המה
עושים? למה זה תשאל — הנה כל כלי ימצא לו צמיר פתיל
בערכו הרבנים יטיפו לה שוא ותפל ולא יגלו על עונם, כי
אליהם הם נושאים את נפשם. — זאת היא הארץ, וזה העם
אשר אנכי יושב בקרבו
שר״ש— 8 —
ספר המלים. קונקורדאנציא החדש (בתבנית אקטאף יפה ומהודר מאד)
האוצר כל המלים הבאים בספרי קדש בשמות ופעלים גם מלות בכל נטיותיהם למיניהן
איש איש על דגלו ושרשו. ומראה כל מקומות המצאם בתנ״ך. עם פתרון הוראותיהם בכלל
ובפרט. — מחירו „על נייר מובחר" עם פארטא 2 רו"כ. החפץ בו יפנה אל:
. Гельбблионъ, Варшава. Мурановская No 23.אתכבדה להודיע בזה, כי גם בשנה זו החילותי לטחון קמח על פסח
ברחיים הקיטורי אשר לי בפה אשר הוכשרה עצהיו״ט, ויטחן בהשגחה נאמנה ובכשרות
נעלה מחטי חורף ולא הלכו על פני המים, וכל החפץ יוכל לפנות אלי עפ״י האדרעסע
רשומה מטה, וישיג קמח טוב ויפה ובמקח השוה עם הכשר מהנאב״ד דפה, וגם
אשלח בחינות ממיני הקמח שיהיו למכירה לכל דורש אהרן היילפערין ממעזריטש
.рошy Гальперу Меилзиршецъ Секоя губ אדרעססעאתכבד להודיע כי החילותי לטחון ברחיים הקיטורי אשר לי קמח וסולת על
חג הפסח הבע"ל בסארטין שונים, ואתאמץ שיהיה הסחורה מחיטים יפות ומובחרות
מהנאב״ד דפה, והכל במקח השוה
כשרות גם למהדרין מן המהדרין עם
 הכש.
העניך רובינשטיין עט הירש אפפעל פה טערעספאלע
אדרעססע על אחד משני שותפים הנ״ל
Тирасколь, кой губ.הקמח לפסח מן הרחיים אשר בזעגרזשע הנודע מאז ליפה ומשובח במינו ומחירו
מועט לפי הערך, ונעשה בכשרות גמורה בהשגחה ושמירה מעולה עצהי״ט, ועתה
נתוכף תיקון חדש הנקרא (האך דרוק אספיראציאן פיר מיהלגאנגע). המוציא כל
החמימות מהקמח ביציאתו מתחת האבנים בלי להשאיר שום לחלוחית אל העלעוואטארען,
וכמו שיעידו עליו הרבנים בתעודותיהם,  הסוחרים הקונים החפצים לבוא בברית
מו״מ, יפנו בטובם אל הקאנטאר של הרחיים מן זעגרזשי
זאג יסלאוו קראפיווניצקי בווארשא רחוב לעשנא 40a , או אל הסוחר של מיני קמח.
No. 3 ב׳ כראטקע, ווארשא רחוב נאוויווינארסקי
St. Kropiwnicki, Warszawa Leszno No 40n.
B. Kratka Nowowiniarski No 3. השתיה כדת!
שפירט וליקער של פסח
ל-
להתודע ולהגלות לכל סוחרי י"ש בארצנו ובארצות אחרות, כי להנחיל אוהבי
י״ש לי שפירטוט של פסח, מבהר וטוב, מן פאטיקא של צוקר הכשר לפסח
דעסטיללירט גם על .90 גראד, זך ונקי ומצוין בריחו הטוב. גם כל מיני ליקער
ערב ומועיל, כפי שנודע ומפורסם כבר תוצאות בתי חרושת היו״ש
 בכח וה
חד
לה בכל הארץ, וכל זה בכל מיני הכשר, כראוי ונכון לחג הפסח
שלי לשם 
כפי הוראת והודאת רבני המו״צ דפ״ה, אשר עדותם נאמנה מאוד, כי הכל נעשה
במשמרת למשמרת ע״פ שימת עינם ובדיקתם ובקרתפאהובהקה, כמעט מדי יום
ביומו. גם משגיח נכבד מיוחד מצידם על משמרתו יעמוד במקום המעשה, החוקר
בודק בשבע עינים ליתרון הכשר על טהרת הקודש, וכי עוד המלאכה אנשים כשרים
המה, יראים וחרדים, זהירים וזריזים בכל חוקי הפסח, פרטיהם ודקדוקיהם כד״ת
גם י"ש לי רב משנים הקודמות. וכל איש טוב ומתוקן ישהרונני בפאדוואל שלי בחצרי
דוד משה ליפסקי
ברחוב ווילנער פה ווילנא שנת תרמ״ג.צור בעאכטונג פיר קאלאניאל אונד צוקקערבעקער
וויר בעקאממען פאן דען הויפט קוועללען, בעזפעסקעס ראזינען, זיסע
אונד ביטערע מאנדלען, שאפטאלע, עטצ׳ פרייזע מעססיג, צו בעציהען זאוואהל
אנגרא פארטיען אלס איינצעלנע זאקע.
אין טראנספארט קאנטאר דער געברידער טיטונאוו עט קאמפ׳
נאלעווקי הויז מאחאטקין נומר 9
Въ Гранснортной Кошторъ Вр. Л. В. Гутуповихъ и Комц
Варшава, Па Махоткина № 9.זינקלער זייפע
בין אלפי החדשות אשר בהם יתאמר הדור הזה, עומדת גם להתנוסס גם
הבורית הנ״ל. בדרך אחרת מטהרת חפצים בלתי נקיים (שמוטצינע) לא תרעם ולא
תשהיתם. וחלק אחד שלה עולה כמו שלשת חלקים בורית פשוטה, הבורית תתערב
במים קרים והחפצים שרוים בהם כערך 12 שעה, ואחר שפשוף מעט נשתומם למחזה
עינינו איך יטהרו לבנים וזכים הרוצה לדעת פרטי מהות הסחורה ומחירה ולהשיג
פראבע, עליו לשלוח 35 קאפ׳ בפאסט מארקען.
М. Люблинеръ, Влоцлавскъ, Варш. губ.ם העברים
הרשני נא אדון נכבד, לבקש ע״י מכתב עתך מאת כל הם
והכותבים באיזה לשון שיהיה בשאלת וחכמת היהודים לשלוח להרעדאקציאן של
„הוואסחאד" ספריהם החדשים למען יוכלו לראות במכ״ע הזה אור הבקרת, אשר לא
תאחר לעשות את אשר עליה מדי חדש בחדשו, בצאת ספרי הוואסחאד לאור
א. לאנדא
והנני מכבדו מו״ל המכ״ע „הוואסחאד״
С. Петербургъ Соншерская 17 האדרעססען של הוואסחאדקמה פסח
ומכשרה גם לאוכלי ישן 4 זארטין מובחרים
ותכלית הכשרות בהכשר הרב הגאון
בפינסק יע
מידו מהרחיים של האחים לוריא
מפינסק ע״י מסלת הברזל, בוואגאן מכוסה,
כל עת ולכל מקום שידרוש הקונה
במקחים זלים מאד
Вратвя Лурвe, Пи האדרעססעעיר בלאשקי הסמוכה לקאליש יבקשו איש
י״א אשר לו קול ערב לעמוד לפני התיבה
זכר ארבע מאות רו״כ לשנו
ולהתפלל בעד מות קטנות העולה 150 רו״כ
חוץ שאר ה
לשנה, איש אשר יש את נפשו לבוא בברית
החזנות יכתוב אל הקהלה בבלאשקי
הירש חיים זאלץיש למכור תנ״ך עם ביאור ות״א ווילנער
ועוד ספרי השכלה
No. 10 מדור ,No. 16 מוראנאווסקימשתקע אני בפאריז והנני מקבל עלי
מכל קצוי ארץ קאמיסיות שונות כגדול בקט
להוציא או להביא סחורות ע״י בתי מסחר
כנהוג, ואדרש לכל שואלי במכתב חפשי
ובצירוף 3 רו״כ. ראה הצפירה (44)
Abram Constantinowski, Paris. г.
de Seine 63.גלוי לכל. יש תחת ידי סקלאד (עססיג
עססענץ) מן 80 עד 100
א׳ קו
ערט 40
גראד, ויכולים לעש
ות מן
קווארט חומץ טוב בטעם וריח,
גם יש
לי עם
ויג עססענץ של פסח, ב
בש
 כל פוגט 42,
 והרוצה
הרבנים, המקח בע
ם שלי.
להשיג פרובע ישלח א׳ רו״כ על אדרע
С. З. Кучинскiя.
въ Влоцлавекъ Варшавск. губ. תחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טוב
כאשר יערב עם 35 חלקים מים. נגד שלוח
של 70 קאפעיקעס (בפאסט מארקין) ישיג
כל מבקש פראבע.
Люблинеръ и Конъ
Влоцлавекъ, Варш. губ.
פראנקפורטער עססיג-עסענץ
אין הארט אונד אין פלאשען, צו בעקאממע
בייא מ׳ וויסקאטש ווארשא
פראנצישקאנער 10, אים הויזע קאפטאלסשאלות ותשובות
להר״ר י״ד מיללער. יתכן שהנעקראלאג בגליון 5
לא שלו הוא, אבל הוא מתאים עם הנדפס בהמגיד
לה׳ א״ע ראבינאוויץ נודע בנסיון שחלודת הברזל קשה
כברזל ואינו מתפרר, וכן יש הבדל בין משיחה
דקה
לחבל שזור עב, שהמשיחה השרויה במים מהארכת
והחבל מפקצר, כמו שאמרנו בראשונהאדרעססא שלנו
Релактору газ. ГАцьоHPA
З. Слонинскону Варшава
S. Sionimski W Warszawie.
Dzika No 259.