            
 ברוסיא ופולין.
 השולח במוקדם לשנה 5 רו״כ.
לחצי שנה, 2,75 רו״כ.
 לרבע שנה 1,50 רו״כ.
ביתר הארצות 20 פראנק.
 באמעריקא 5 דאללאר
                         H
מחירו באשכנז:
 14 רייכם מארק לשנה
ב בעסטרייך 8 פל׳ לשנה
וכן לרבע שנה
שכר מודעות:
מכל שורה קצרה 5 קאפ׳ ה
ומשורה רחבה 10 קאפ׳ 
           מכתב עתי משמיע חדשות
בקרב עם ישרון, מכל הדברים הנוגעים בעניני המדינות,
Aר
.
ר
.- E 1
דברי חכמה (
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. רובנא. ווילנא. וועלינגטאן, ידיעות העולם
והטבע, צלמי ענק מאת יעקב פרענקעל. מסע
בהודו הדרומית מאת קלמן שולמאן חדשות שונות הודעות
שאלות ותשובות.דברי הימיםזה שנה תמימה מן היום אשר הוד אדוננו קיסר רוססיא
הודיע במכתב גלוי לכל יושבי ארצו כי מלחמה לרוססיא
בתוגרמא, וכי כבוד הודו גמר אומר להוציא את החרב מן
תערה, למען שים קץ בפעם אחת לכל המהומות בארץ
הקדם, אשר הרגיזו את כל ארצות אייראפא תחת יושביהן זה
ימים ושנים. — שנה תמימה חלפה ועברה, אך זכרונותיה עם
כל קורותיה ישארו לעולם בספר התולדה, הקוקים בעט ברזל
ועופרת טבול בנהרי נחלי דם, ואחרי אשר הושיע להם זרוע
עוזם וישע ימינם לגבורי הרוססים העשוים לבלי חת, להכריע
את קמיהם תחתיהם, לשבור את גאון התוגרמים ולקרוא דרור
לאחיהם הסלאווים. הננו עומדים היום לפני מלחמה חדשה,
כבדה וחזקה מהראשונה, מול אויב אדיר וחזק. הן אמנם פה
ושם עוד נשמע מבנף הארץ זמירות השלום, הדיפלאמאטיא
עוד תחגור שארית כחה להשיב את החרב אל נדנה, אבל
כל עמלה יעלה בתהו, וכהיום הזה הננו רואים עין בעין את
סערת המלחמה הולכת וקרבה עם כל המון תלאותיה, ואין
איש מאתנו יודע עד אנה תשכל החרב ותשים לשמה ארצות 
ויושביהן? ומתי יבוא הקץ אל דברי הריבות בין עם לעם
ובין ממלכה לממלכה, וקול השלום ישמע עוד הפעם בארצנו?
ממאמרנו לפני ימי החג יראו הקוראים, איך התעוררהתקות השלום שנית לתחיה בלבות כל יושבי אייראפא לקול
השמועה, אשר הראש וראשון לחכמי המדינה בימינו, הנסיך
ביסמארק קם ויתעודד להקים את הבטחתו ולהיות איש הבינים
בין בעלי הריב, ויבקש לתווך ולצדד ביניהם בלי פניה ונטיה
לאחד מן הצדדים. ויהי בהשמע דבר הנסיך ביסמארק באיי-
ראפא, ויריעו כל אוהבי השלום תרועת שמחה, וינבאו כולם
פה אחד לאמר: כי אם אך יכנס הנסיך ביסמארק בעובי הקורה,
הנה נכון לבם בטוח, כי לא ישקוט עד אם כלה את אשר
החל, להשיב את שבות השלום, למצוא פתרון שלם אלשאלת המזרח אשר פתרונים לא היו לה עד היום, ולהציל
ע״י זה את אייראפא כלה מעוצר דעת מלחמה כללית ותלאותיה;
ובאמת בעת הראשונה נראה הדר הנסיך ביסמארק על פעלו, ושתי
הממלכות העוינות אשה את רעותה, רוססיא ואנגליא, התקרבו
כמעט ויבואו לכלל משא ומתן, אחרי שלשה ירחים אשר
התיצבו כצר אלה מול אלה; ובראשית הימים נראה כי עלתה
בידי הנסיך ביסמארק לפלס נתיב להקאנגרעסס, ולפתוח פתח
התקוה אל השלום. קוראינו כבר יודעים, כי סלע המחלוקת
אשר עליו נתפוצצו כל יגיעות הדיפלאמאטים להוציא את דבר
הקאנגרעסס לפעלו, היה הדבר אשר בקשה אנגליא, כי תשים
רוססיא את כל דברי הברית בסאן סטעפאנא לפני אדירי איי-
ראפא, ותודה לעין השמש! כי יש הצדקה לאדירי הממלכות
באייראפא לשנות מעיקרם את כל התנאים הכלולים בברית
הנזכרת. ממשלת רוססיא דחתה בצדק דבר כזה הנראה
כגרעון כבוד לממלכה אדירה, לוותר על זכות הנצחון בעוד
אשר ידיה לבדה היו בערף אויביה וזרועה הושיעה לה להרוך
קמיה תחתיה.
להסיר את המכשול הזה ולשום קץ אל סכסוכים אחרים,
אשר אינם נוגעים אל גופי הענינים, אך אל תמונת הקאנ-
גרעסס וגבול פעולותיו, עלה על דעת הנסיך ביסמארק לברוא
חדשה בהליכות הפאליטיק, ולקרוא אסיפה מן צירי הממשלות
האדירות, אשר תהיה כמבוא אל הקאנגרעסס, ותכליתה יהיה
לחרוץ משפט ע״ד תמונת הקאנגרעסס וגבול פעולותיו; ולמעןמלא את חפץ רוססיא ואנגליא גם יחד. היתה עצתו מבלי
להביא כלל את הברית החדשה בסאן סטעפאנא לידי משא
מתן, אך להעביר תחת שבט הבקורת את הברית והאמנה
משנת 1856 להרחיק משם כל הדברים הבלתי מתאימים עםלמראה עיני המיניסטער שעל ענינים החיצונים היום באנגליא
ה׳ סאליסבורי; אשר לא אחר להשיב להציר האשכנזי בלאנדאן,
בי אנגליא לא תקבל את הצעת ה׳ ביסמארק בדבר הזה. אבל
גם אחרי המענה הזאת לא רפתה רוח הנסיך ביסמארק, ויוסף
עוד להתאמץ ולהתאזר, אשר תקבל אנגליא את דבר האסיפה
אשר תכונה בשם פארקאנפערענץ, ובפעם הזאת החזיק על ידו
גם ה׳ אנדראססי, אשר גם הוא לא חדל לקחת דברים עם
ראשי הממלכה בלאנדאן, למען הוציא את דבר האסיפה
למענהו, וה׳ ביקאנספיעלד אף כי לא מצא קורת רוח באסיפה
הזאת, אך באשר לא היה לו כל סבה נכונה איך לדחות
את ההצעה הזאת, הסכים עליה בלא חמדה, וכה נתקבל דבר
האסיפה מכל אדירי הממשלות, וקול ששון נשמע בכל ארצווהאסיפה הזאת יצא השלום כלול בהדרו, שלום אמת וקיים
נכון ונצב. אולם לדאבון נפש אוהבי השלום הנה לא ארכו
להם ימי השמחה, גם בפעם הזאת, עוד מעט והנה שבו
ראו כי אזלת גם יד רופא אומן כהנסיך ביסמארק לרפא את
בנין השלום ההרוס; כמעט עלתה ביד הדיפלאמאט הגדול
הזה לפתור את שאלת הקאנגרעסס, והנה קמה נצבה שאלה
חדשה ותתיצב לשטן על דרך מבקשי השלום, ותשים לאל
את כל עמל הדיפלאמאטיא, וזה הדבר: הנה נודע אשר הצי
אדיר של ממשלת בריטאניא תקע את יתדו על הים המרא⸗
מארי מול קאנסטאנטינאפאל זה שלשה ירחים, ומאז עד היום
תבואנה אניות מלחמה חדשות מזוינות בכלי תותח גדולים
ונוראים מדי יום יום לחזק את ידי האדמיראל „הארנבייא״;ומעבר מזה הנה תקעו הרוססים את אהליהם לאורך הים הנזכר
קרבת הבאספארוס, וכהיום צבאות החיל של הרוססים ואניות
נחושה וכלי משחית של הבריטאנים, עומדים אלה מול אלה
ערוכים בכל למלחמה; והנה עתה כאשר דמה ה׳ ביסמארק
כי דבר הקאנגרעסס קרוב לצאת לפעלו, גלה את דעתו אשר
ומצא לנכון, כי שני בעלי הריב יעזבו את עמדתם אשר
יעמדו עליה היום, מדאגה מדבר, פן כאשר יתאספו מלאכי
השלום להתיעץ בחשאי ובזהירות יתירה, וימתיקו סוד איך
ובמה להשיב את שבות השלום ולקומם הריסותיו. הנה תעבור
רוח קנאה בין שתי מחנות בעלי הריב לרגלי מקרה קל
הערך, ומבלי לחכות אל מוצא פי הדיפלאמאטים יפצו כלי
התותח את פיהם בקול רעם ואש אוכלה לאמר למי הארץ!
על כן טוב הדבר כי בכל עת האסיפה יעזבו צבאות רוססיא
את מסבי קאנסטאנטינאפאל, במדה הזאת אשר אניות בריטאניאבין העצומים לבל יתנגשו ויתנפלו איש על אחיו, ויהי אך
יצא דבר ההצעה הזאת מפי הנסיך ביסמארק, והנה נראה כי
לשוא שקדו בוני השלום עתה, אחרי אשר אבדה האמונה
בין הממלכות האדירות, ורוח החשד נחה על שתי הממשלות
המתחרות אשה ברעותה ע״ד שלטונן בארצות הקדם, וכרוססיא
כאנגליא שתיהן תפחדנה פחד בצדק, כי כאשר ידן לא
תנחת על תוגרמא ואימתן לא תבעתה, תעבור עליה הרוח
לשית ידה עם אחד מבעלי הריב לרעת השני, ואם לא יצלח
הקאנגרעסס במעשהו ואניות אנגליא תשובנה למקומן הראשון,
תמצאנה את שערי הדארדאנעללים נעולים בפניהם, או בקרוב
צבאות הרוססים שנית אל קאנסטאנטינאפאל יפגשו צורי מכשול
על דרכם, והתוגרמים יושיבו את כל המבצרים במסבי העיר
מבלי תת להרוססים לגשת אליה. על כן היתה דעת כל יודעי
בינה לעתים כי אף אם תאות רוססיא מאהבתה את השלום
אל החפץ הזה, הנה רחוק להאמין כי ימצא לו מסלות בלב
ראשי הממלכה בלאנדאן, אשר כל דבריהם ומעשיהם מעידים
עליהם כי אין דבר השלום כל מזמותם, עד כי מצא המכה״עהקרוב למלכות בפ״ט .Jour. de St. Pet את לבבו לאמר:
אף אם תצלח ממשלת אשכנז במעשיה להוציא לפעלו את דבר
הקאנגרעסס, הנה גם אז עוד רב הדרך אל רוח האחדות
השלמה, וגם האסיפה לא תערוב ערובה כי תביא בעקבותיה
את שלום אייראפא, ואם באמת תחפוץ בריטאניא בשלום וכל
מעשי הכנותיה נכונו רק להטיל אימה יתירה ולתת את חתתה
על רוססיא, הנה נוכל לאמר בשם ממשלתנו כי תשגה
במשפטה; במעשיה המוזרים אלה, לא תביא את ברכת
השלום, אך תחיש את סערת המלחמה; אך אם באמת כלה
ונחרצה מאת הלארד ביקאנספיעלד להצית אש מלחמה בשערי
אייראפא, מדוע זה ישים חשך סתרו ולא יסיר את המסוה
מעל פניו, למען ידעו כל באי שער אייראפא בשלמי הרעה
הגדולה הזאת, ועל ראש מי תחול אשמת הדם הרב אשרשפך בהריב הנורא הזה. בין כה וכה והנה נשמעו ברבים
הדברים שעברו בין ה׳ אנדראססי וה׳ סאליסבורי, ה׳ אנדראססי
שלה מכתב תשובה על הספר הגלוי של ה׳ סאליסבורי הנודע,
בדברים האלה: ממשלת אוסטריא תכיר את צדקת כל דברי
ה׳ סאליסבורי בספרו הגלוי, בתלונותיו על דברי הברית בסאן
סטעפאנא, אך עם כל זה הנה תודיע אוסטריא, כי תעמוד על
ועתה כמקדם, אשר רק הקאנגרעסס הוא הדרך האחת לשום
כל המעקשים למישור, ועל כן דעת ה׳ אנדראססי כי טרם
אשר החרב תוציא את משפטה, החוב מוטל על אנגליא לנסות
עוד הפעם אולי יצליחו ראשי הממשלות במעשיהם למנוע את
העמים מבוא בדמים, ואם תצא אנגליא בחרב לקראת רוססיא
בטרם האסף הקאנגרעסס, לא תוכל ממשלת אוסטריא לחזק
את ידי הבריטאנים במלחמתם זאת; וביום 22 לחדש באהתשובה קצרה מאת ה׳ סאליסבורי על דברי ה׳ אנדראססי
הנזכרים, לאמר: ממשלת בריטאניא נכונה לקחת חלק במועצות
הקאנגרעסס, אם תמלא רוססיא את חפצי בריטאניא הנודעים,
אך באופן אחר. הנה תחשוב ממשלת הוד המלכה וויקטאריא
את דבר הקאנגרעסס לשחוק מכאיב, לב, לעמי אייראפא
ובעוד יום והנה נשמע כי עד כה לא ידע ה׳ ביקאנספיעלד
לשום גבול לרוח חפצו, עד כי על הצעת ה׳ ביסמארק להוציא
את אניות בריטאניא מן ים המראמארי, מצא את לבבו לענות,
כי יאות לדבר הזה רק בתנאי קודם למעשה, אשר רוססיא
תוציא את צבאותיה עד מעבר להררי באלקאן צפונה, ולא
לבד את חיל הצבא כי אם גם כל בעלי הפקודות ושרי
המחוזות אשר הפקידה עד היום, ותבטל בידיה את הסדרים
החדשים אשר הוציאה לאור בעמל רב, ובמחיר נהרי נחלי דם
רבבות בניה, הדברים האלה לבדם היו די והותר להראותדעת, כי אך שוא היתה תקות חוזי העתים, אשר השליכו כל
והבם על הנסיך ביסמארק, בהאמינם כי קסמים בידו להטות
לרוח חפצו את כל אדירי אייראפא; המבוכה תלך הלוך וגדלה,
אותות המלחמה הקרובה יתרבו מיום אל יום חדשים לבקרים,
ואם גם פה ושם עוד ישמעו דברי הטעלעגראף, המודיע כי
הדיפלאמאטים עוד לא חדלו לעסוק בהלכות הקאנג-עסס, הנה
מרבית הידיעות האלה קול ושוברו עמו. ואם נסב פנינו מאת
הידיעות האלה אשר אין להן על מה שתסמוכנה, ונשוב
לראות את כל הנעשה עתה בארץ בריטאניא, הנה נראה
כי עדים המעשים אשר יעשו שם, כי רגע התגלעות הריב הולךוקרב בצעדי און, ועוד מעט ושני האיתנים אדירי הים והיבשה
יתנגשו איש על רעהו בחוזק יד ומלחמת תנופה. — ביום 14
לחדש הזה נסגרו דלתות הפארלאמענט באנגליא, ונבחרי העם
שבו איש איש לביתו לנוח מעבודתם עד יום 6 לחדש מאי
אך הממשלה לא תדע מנוחה, וביום המחרת יצאה הפקודה
אל צבאות החיל בהודו המזרחית מילידי הארץ, לשבת באניות
ביום 28 לחדש, לבוא לא אל האי מאלטא כאשר דמו מראש,
אך אל האי טענעדאס אשר לפני הדארדאגעללים, בו ביום
נשמע בכל ערי בריטאניא קול קורא פראקלאמאציאן מטעם
המלכה המזהיר את כל אזרחי הארץ לבל ימכרו אל חוץ
לארץ, טארפעדים, כלי נשק וכל צרכי מלחמה, ביום 20
לחדש קבלו שרי הצבא של גדודי החיל החונים בעיר החוףטשאטאם פקודה, להושיב את החיל באניות לבוא ארצה
קדמה ביום המחרת אחרי חג האביב. הערים הגדולות בהודו
בהעיר באמבייא ומאדראס נהפכו לבתי מלאכת כלי הנשק,
ואלפים עושים שם במלאכה ביום ובלילה ולא ינוחו גם בימי
מועד ושבת — דבר אשר עוד לא נשמע אצל הבריטאנים
הנודעים לחרדים על חוקי הדת והאמונה רק בעתות סכנה
גדולה וקרובה. גם בארץ ממשלתה בקאנאדא אשר באמעריקא
הצפונית, תרים אנגליא אנשים לצבא, ורבים התנדבו לצאת
אל נשק ברצונם הטוב, עד כי מצאה יד הממשלה לאסוף
חמשה ועשרים אלף איש חיל מתנדבים, שם בהארץ הנזכרת
ובארצות הברית באמעריקא תקנה ממשלת אנגליא סוסים
למכביר, ותשלחם אל האי מאלטא או אל הדארדאנעללים,
והאדמיראל „הארנבייא" הוציא שלשת אלפים סוסים אל היבשה
על חוף באספארוס בעבר אזיא הקטנה, עבור חיל הרוכבים
מבני הקאווקאזים החונים שם, וכל מעשי האדמיראל הזה מראים
לדעת כי תחת הצעת ה׳ ביסמארק להוציא את אניותיו מן הים
המראמארי. הוא מתכונן עתה להבקיע דרך מעבר הבאספארוס
אל הים השחור, וכבר החל להוציא את צבאותיו על חצי האי
גאליפאלי, המוקף עתה מכל צד באניות נחושה העומדות תחת
פקודתו; ובימים האלה בא האדמיראל הנזכר עם כל פקודיולבקר את סוללות התוגרמים ומבצריהם על בקעת בויוקעדער
אשר על יד הבאספארוס, והתוגרמים עובדים עתה ביד חרוצים
לבצר את עמדתם לפני עיר הבירה ומעברות הים, תחת השגחת
אינזענערים מן בני הבריטאנים המפקחים על מעשה המלאכה,
וגם גבור פלעוונא אסמאן פחה ינצח על עבודת המבצרים האלה,
ויאמר בפירוש אל סופר המכה״ע Daily News כי גמר בדעת
לבצר את קרית מלך התוגרמים ולעשות לה כאשר עשה
לפלעוונא, ועוד יותר אחרי אשר גם הרעב לא יוכל להוריד
עז מבטח קאנסטאנטינאפאל, באשר היא יושבת על שפת הים
ותוכל לקבל דרך שם מזון ומחיה למכביר, כל הדברים האלה
נושאים בכנפיהם גדולות ונצורות, באשר יורו באצבע, כי גם
התוגרמים מכינים את עצמם לדבר את אויב בשער הן אמנם
בראשית ימי השבוע העבר, כאשר באה השמועה, כי נשיא
המיניסטעריום בקאנסטאנטינאפאל הנודע לאוהב בכל לבו ונפשו
את הבריטאנים וועפיק פחה, התפטר ממשמרתו, ועל מקומו
נקרא סאדיק פחה איש אשר אין לבבו פונה לא אל הבריטאנים
ולא אל הרוססים, דמו רבים לראות בדבר הזה אות, כי בא
הקץ אל שלטון בריטאניא בבירת תוגרמא, אך עד מהרה
נקרו ויאתיו דברים רבים המראים לדעת כי הציר הבריטאני
ה׳ לאיארד לא ייעף ולא ייגע לחרוש מזמות איך לתפוש את
התוגרמים בלבם; ואף אם אמת הדבר אשר הסולטאן ומתיסודו היום יחפצו לעמוד מנגד ביום קרב ומלחמה בין רוססיא
ואנגליא, הנה צלחה בידי ה׳ לאיארד להפיח את אש הקנאה
והנקמה בלבות שרי הצבא הגבוהים והנמוכים, וגם אנשי החיל
יחכו בכליון עינים על היום אשר יצאו למערכה לחדש את
פני המלחמה עם הרוססים מנצחיהם ושנואי נפשם מימי קדם,
והמכ״ע מפאריז France מודיע לאמר, כי נתן הסולטאן את
משרת פקידי הצבא עתה, על שכם אנשים הנוהים בכל לבבם
אחרי הבריטאנים, ונכונים למלאות את חפצם לכל אשר יצוום.
למראה המעשים המוזרים האלה המראים לדעת, כי התוגרמים
חודשים רע על צבאות רוססיא, בפיהם ידברו שלום את הרוססים
ובקרבם ישימו ארבם, אין להתפלא כי גמרה אומר גם ממשלת
רוססיא להראות את התוגרמים קשה, למען ידעו כי נכונים להם
ימי חשך אם יוסיפו לחזק את ידי שונאי ממשלת רוססיא,
ותהי ראשית מעשה הנסיך הגדול, לשלוח את דברו אל ממשלת
תוגרמא, כי תמהר להוציא את צבאותיה החונים בשומלא ווארנא
ובאטום ביום 1 לחדש מאי כאמור בדברי ברית השלום. הפארטא
נחתה כרגע ותבטיח למלאות את פקודת הנסיך הגדול, ותשלח
גם את אניותיה להוציא את צבאותיה מן המבצרים הנזכרים,
אך כפי הנראה תמלא את החפץ הזה בלי חמדה ותתנהג
בעצלתים. בין כה וכה וקול תלונה חרישית נשמע מאת
המושלמנים המתגוררים בקאנסטאנטינאפאל, ובימים האלה קבלהסולטאן מכתבים רבים משרי צבאותיו, המזהירים אותו כי
אם לא ימלא את חפצם להוציא לחפשי את סולימאן פחה הנתון
עתה במאסר ולהושיב את מיטהאד פחה על כנו יורידוהו
מעל כסאו ויעשו לו כאשר עשו לההולכים לפניו; וכל הידיעות
הבאות מקרית מלך התוגרמים מעידות לאמר: כי אותות
המהפכה הקרובה כבר נראו על פני עיר הבירה, וקהל גדול
מן התוגרמים מתאספים יום יום לפני בתי תפלותם, להתיעץ
על דבר מקרי הימים הבאים; ולהגדיל עוד את המהומה
המבוכה עד לבלי הכיל, הנה פרצה עתה מרידה גדולה ואיומה
בין בני אמונת מחמד השוכנים בהנסיכות בולגאריא החדשה.
ביום 20 לחדש התנפלו התוגרמים הגרים במסבי אנדריאנאפאלעל הכפרים של הבולגארים, בחמה שפוכה ובזרוע חשופה
כחמש שעות התלקחה אש המלחמה, ורבים נהרגו ונפצעו
מאת שני הצדדים, עד אשר באו צבאות הרוססים והמתפרצים
נסו ויתחבאו בנקרות הצורים ונקיקי הסלעים, ומעיר טירנאווא
אשר בבולגאריא מודיעים מיום 25 לחדש, כי קשר התוגרמים
הולך וחזק, והמרידה שטפה ועברה את כל מחוזות רומעליא
הדרומית מן באזארדזיק ופיליפאפעל עד אנדריאנאפאל, והמורדים
יעמדו תחת פקודות אפיצירים יודעי דבר מלחמה אשר עבדו
בצבא עד היום בחיל תוגרמא, ומיום 25 מודיעים מפאריז כי
גדודי המתקוממים הולכים ורבים, ומרביתם מזוינים בכלי נשק
מבתי המלאכה אשר באנגליא, גם כלי תותח גדולים מאד יש
הם וגם כסף הרבה עמהם, וכל זה יורה לדעת כי ידי הברי-טאנים היו בזה, וכי המה חרשו מזמות לעורר את המחמודים
נגד הבולגארים הנוצרים, ולדברי המכ״ע Wiener Presse הנה
נוכל לראות בדבר המרידה הזאת את ראשית מעשה המלחמה
מצד אנגליא. ובכלל נראה כי מכה״ע באוסטריא מתאמצים
להגדיל מעשי המרידה, ולהראות דעת כי רבות תוצאות להדב
הזה, ועל כן נתנו מקום לדורשי רשומות לאמר, כי תמצא
אוסטריא קורת רוח בהמהומות האלה. באשר על ידיהן תמצא
לה יד ותואנה להביא את צבאות חילה על חצי האי הבאלקאני
וההשערה הזאת היא גם דבר שהדעת סובלתו, באשר כי היא
מתאמתת עם הליכות אוסטריא מאז ומקדם, אשר זה דרכה
להתהפך לכמה גוונים ולשום ערפל חתולתה. זה ימים אחדים
וכל אייראפא כולה האמינה אומן כי אף אם לא יצלח בידי
ה׳ ביסמארק למנוע את דבר הריב בין רוססיא ואנגליא, הנה
על כל פנים תמצא ידו לעצור בעד אוסטריא לבל תכרות ברית
עם אנגליא, למען תהיה בריטאניא בודדת במועדה ומכל אדיריאייראפא אין איש אתה, ובאמת מתוך סגנון לשונם של מה״ע
אשר להממשלה בוויען ומדברי ראשי הממלכה, נראה כי נקעה
נפש העסטרייכים מהבריטאנים, לרגלי הדברים אשר דבר הלארד
דערבי בהפארלאמענט בלאנדאן, ויראה לדעת כי המשענת על
אוסטריא היא משענת קנה רצוץ, יען כי העמים השונים
שוכני שבטה ושכניה מסביב האשכנזים והאיטאליאנים, ישימו
מועקה במתניה ועבותים על ידיה, ועל כן לא תוכל לעשות
מאומה גם לטובת בעלי בריתה; דברי ה׳ דערבי הנוסדים על
אדני האמת הכעיסו תמרורים את ראשי הממלכה בוויען, ועל
כן היתה דעת רבים כי מעתה יצלח בידי הנסיך ה׳ ביסמארק,
החפץ לפתות על נקלה את אוסטריא, כי תבוא ברית את
רוססיא אך מהידיעות האחרונות נראה כי גם בדבר הזה
לא הצליח ה׳ ביסמארק במעשהו, ומכה״ע של הממשלה בוויען
ימחו ברבים נגד השמועה כי באה ממשלתם בברית עם רוססיא
שלא על דעת אייראפא, ומיום 25 לחדש מודיעים, כי ה'
אנדראססי לקח עוד הפעם דברים עם הציר הבריטאני בוויען
ה׳ עליאט, וגם המיניסטערים אשר באונגאריא באו מפעסט
לוויען להתיעץ ע״ד מקרי היום הזה, וכל מכה״ע שם ינבאופה אחד כי בשבוע הבא תבקש הממשלה את הששים מיליאנים
אשר הבטיחו לה שליחי הנבחרים (דעלעגירטע) זה מכבר
ותוציא פקודה אל כל מחנות חיליה להחלץ חושים.
ובעוד אשר תוסיף אוסטריא לשום חושך סתרה, הנה
משכה בימים האחרונים גם צרפת את כל יודעי בינה לעתים
עליה. גם בצרפת רבו עתה האותות, כי קרבו הימים אשרגם ממשלת הארץ הזאת תשמיע בחוץ קולה, ותדבר דבר
הנוגע לשאלת ארצות הקדם כאשר הסכינה מאז ומקדם, ולמן
היום אשר החלו שרי המלוכה בלאנדאן להתהלל בהפארלאמענט,
כי דעת ממשלת צרפת נוטה אחרי אנגליא, הנה לא יחדלו
מכה״ע אשר להממשלה בפאריז לדרוש בשבחי ה׳ ביקאנספיעלד
ולברך בקול גדול את מפעלות אנגליא; ומכה״ע המדבר בשם
הממשלה Temps, אמר בפירוש, כי מעשי ה׳ ביקאנספיעלד
נכונו רק להגין על עמי אייראפא וחירותם, וביותר יצטיין באהבתו
Rep. Fran- את הבריטאנים, מכה״ע הדובר בשם ה׳ גאמבעטטא
 בחפאו דברים אשר לא כן על ממשלת רוססיא, וביותר
משך עליו ה׳ גאמבעטטא עיני כל חוזי העתים, בנסיעתו אל
ערי המלוכה וויען ורומא. והנה אף אם הדברים שדבר ה׳
גאמבעטטא בוויען סתומים וחתומים, ולשוא כל עמל דורשי
רשומות למצא שרש דבר הנסיעה הזאת, אך זאת ברור כשמש
בצהרים, כי דבר הנסיעה הזאת יצרור בכנפיו גדולות ונצורות,
אולם מחפץ הצרפתים בלי להתערב בין דברי ריבות הפאליטיק
בראשית ימי המצבה הכללית, יעלימו את הדברים עד עתמצוא.
הידיעות האחרונות מכל ערי המלוכה תאמרנה פה אחד
כי אפסה תקות השלום, ולאות כי אסף הזמן את שלומו מעם
אייראפא, הנה נראה כי בעת ובעונה הזאת, ברגע אשר
מקרים גדולים ונכבדים עומדים לצאת לאור בקורות ימי עמי
אייראפא, נפלו למשכב ונחלו שני הקאנצלערים עמודי התוך
אשר כל בית הדיפלאמאטיא האייראפאית נשען עליהם, הנסיך
גארטשאקאוו גם הנסיך ביסמארק, ומברלין מודיעים כי חרף
מחלתו קבל הנסיך גארטשאקאוו את הציר המיוחד של ממשלת
אנגליא ה׳ אועלליסליא, ואחרי אשר נדבר עמו כשתי שעות
לא יכלו לבא לעמק השוה, עד כי מיום 23 לחדש חדלו
שתי הממשלות לקחת דברים אשה עם רעותה, מאפס תקוה
לבוא לכלל דעת אחת. כל המכה״ע הגדולים בלאנדאן מיום
26 לחדש יאמרו כי מעתה אבדה תקות השלום מאין השב
וכבר נראו עקבות המלחמה בדבר הפקודה אשר נתנה ממשלת
בריטאניא, אל חמש אניות נחושה עם אניות מלחמה אחרות
הרבה מאד, לשום פניהן צפונה אל הים הבאלטי, ואניות המעבר
(טראנספארט שיפפע) רבות מאד, נתקבצו אצל ערי החוף
פארטסמוטה וטשאטאם, לקבל בתוכן שני קארפוסים בפעם
אחת ולהביאן ארצה קדמה. מעיר בעלגראד אשר בסערביא
מודיעים, כי במושב המיניסטעריום ביום 26 לחדש נמנו וגמרו,
לכרות עוד הפעם ברית עם רוססיא, והנסיך מילאן נתן פקודה
אל צבאות סערביא להחלץ חושים ולהכון לצאת למערכה;ומבוקארעשט נשמע, כי עזב הנסיך קארל בלוית כל שרי המלוכה
את עיר מלכותו, וילך אל העיר טורן סעווערין, מקום אשר
שם צבאות הרומאנים נחתים, בעוד אשר העיר בוקארעשט מוקפת
מכל עבר מן צבאות הרוססים
הנה כן נראה כי בפעם הזאת דברה הדיפלאמאטיא את
דברה האחרון; לשוא התאזרה עז ותחגור את שארית כחה
להשביח את שאון הרוחות ולהשקיט המית הלבבות, עוד מעט
והעט והלשון ישבתו ממלאכתם, והחרב, והחנית ימלאו את
מקומם. שמי הפאליטיק קדרו, ענני אופל ועלטה כסו את
פני אייראפא, וכל איש יפחד למראה סערת המלחמה ההולכתוקרבה.
דובנא. עטי בידי תחוג תנוע, בהעלותי על לבי — המלא
רגשי עצבון ותוגה — את המחזה הנוראה אשר
נקרתה בימים האלה אל עירנו; — ערפלי יגון שמו חתולתם על
הבת דובנא רבתי, נהפך לאבל משושנו, ימי חגינו ומועדנו
לבבי ולקינה! — ביום השני לחג הפסח שפך ה׳ חמתו על עירנו,
ובבוקר השכם יצאה פתאום אש מאחת החניות, וכעבור שתי
שעות נהפכו באש עד היסוד ערך שתי מאות חניות עם כל
המרכולת אשר בתוכם, גם בתים רבים היו למאכולת אש באין
מציל. — אתה! מה נורא האבדון בקומו לערוץ עיר ומתים בליחמלה! — מה רבתה המהומה והמבוכה בפרוץ להבת אש
ותלהט כל אשר סביבה לבלוע הילכאים! — האנשים ערום יצאו
מבתיהם, נקיים מנכסיהם, בלי אוכל להשיב נפשם; כולם
יצעקו חוצה בוכים למשפחותיהם, בלי מחסה ומסחור מזרם
וממטר, ומבלי משען ומשענה, כי לא נשאר מאומה מכל
רכושם וקנינם! — סכום הנזק יערכו לערך חמש מאות אלף
רו״כ. — וברכות יחושו על ראשי אחב״י גומלי חסד, עושי
צדקה בכל עת, מערים אשר מסביב כמו: ראוונא, לוצק,
ראדיוויל וכו׳, בהתנדבם עוד ביום ההוא בבוא להם השמועה
הזאת, וישלחו מצות ותפוחי אדמה, גם הרימו תרומת כסף
עבור האומללים הנשרפים; גם שם הגביר המשכיל הנודע ר׳
מאיר שומסקי יזכר לטוב, כי הוא הודיע להם ע״י הדילוג רב
חיש מהר דבר המקרה הזה, ויעוררם להיות בתומכי אחיהם;
כן ישמרם האל מכל נזק ואסון, ותחשב להם לצדקה לדור דורים.
הכותב ברוח נכאה. זיינוויל סאפיאןווילנא. בנפש מרה אודיע היום צער עדתנו עדת ווילנא,
בהפקד נפקד ממנה אחד ממבחר מוריה, הוא הרב
הגאון ד' בצלאל הכהן ז"ל, אשר עבד פה עבודתו עבודת
ההוראה זה כארבעים שנה. — בצלאל בן שבע עשרה שנה,
היה רועה את אחיו בתורה, כי נתמנה אז למורה הוראה פה,
ובשנת שמונה עשרה שנה לימי חייו כתב שאלת תשובה להרב
הגאון ר׳ יעקב מקארלין בעל המחבר „משכנות יעקב״, הלא היא
כרזובה על ספרו „ראשית בכורים״ — הוא היה פה היתד
התקועה במקום נאמן, אשר עליו תלו כל כבוד התורה, כל
דבר אמונה וכל חוק ומשפט, כי שמו הטוב הלך למרחקים
הוא סמך את ידיו על רוב מו״צ ושו״ב, הנמצאים בארצנו
חוץ לארצנו. כמעט אין ספר בדבר תורה והלכה יצא לאור
ם יסכים עליו הרב ז"ל. חמשים ושבע שנה חי עלי אדמות,כל ימיו היו מכאובים וצער ענינו, שמונה ימים התהפך בחליו,
וכל עמל הרופאים להחלימו ולהחיותו עלה בתהו, ואם ה׳ לא
ישמור עיר שוא שקד שומר, וביום השבת י׳ ניסן קרא ה׳
בשם בצלאל בן ישראל משה הכהן, ורוחו שבה אל האלהים
אשר נתנה. הבקר אור ממחרת וכרוזא קרא בחיל: הברו
נושאי ארון ה׳! כל אשר לא רחץ את בשרו במים לא יגע
בו החניות תסגרנה על מסגר וכל איש יעזוב את עסקו.
כל אנשי העיר מנער ועד זקן נהרו אחרי מטתו, אשר על
כתף נשאוהו, אחריו כל אדם ימשוך, ולפניו אין מספר.
מספרים רבים נשאו עליו רבנינו, ויבך כל העם בכי גדול
לקול המטיפים, אשר המסו את לבם בדבריהם, ולקול החזן דמתא
ה׳ קופער אשר שר בלהקת משורריו פיוטים אחדים מיום הכפוריםהזכרת נשמתו.
מן כל הספדנים אשר ספרדו על הרב ז״ל, נכבד הוא
הרב הגדול ר׳ אברהם יעקב אב״ד דק"ק דרוסגעניק, אשר
העיר ועורר את אזני הנאספים למעשה הצדקה; הוא עמד ז
הבמה, והציע לפני השומעים את מצב היתומים כי ברע
הוא, כי נשבר להם מטה עזם ונשארו עתה באין משען לחם,
ובדבריו קרא נדבות השמיע, ודבריו היוצאים מן הלב נכנסו
אל לב כל השומעים, וכל אחד ואחד הרים את נדבתו אחד
המרבה ואחד הממעיט, ויהי כסף מזומן חמש מאות רו״כ, ויתו
האנשים אשר לא הביאו כספם בידם, כתבו ידם עלי גליו
לשלם בבית את נדרם, ובכן נאסף בעת קצרה כאלף רו״כ.
ברכת היתומים על המעשה והעושים תנוח.גם העיר קאוונא השתתפה בצערנו, ועד השעה שתים
עשרה סגרו כל החניות, מטעם הרב הגאון רי״א ספעקטאר נ״י,
ואת הרב המגיד דמתא שלחה הנה לספוד להר״ב ולבכותו.
כל היום עסקו כל אנשי עירנו בקבורתו, וכבוד גדול כמוהו לא
נעשה עוד הנה זה כביר
ה׳ ינחם את כל אבליו ולא ישמע עוד קול צוחה
יהודא גרמוזא
בגבולנו, והיה זה שלוםוועלינגטאן. על מצד תקוה טובה, בדרוס אפריקא. בחדש
יאנואר. בערך חמש מאות פרסאות מהמקום
rאשר שם אבני השוהם, נמצא חבל אר
הנקרא טראנסוואל, ובשנה העברה היה שם ריב בין ילידי
הארץ השחורים (הקאפרים) ובין התושבים בעלי האחוזות
(פערמער). ממשלת אנגליא היתה אז לעזר להקאפרים, ונתנה
להם כלי משחית ושארי צרכי מלחמה, עד שידם היתה על
העליונה. אח״כ קבלה אנגליא את החבל ההוא תחת שלטון
ממשלתה, ושלחה כמה מאות משפחות להאחז בו ולעבוד את
האדמה. עתה אין רצון הקאפרים להיות נכנעים תחת יד
אנגליא וקראו למלחמה, ולכל המשפחות ששלחה אנגליא עשוצרות רבות ורעות, את כל רכושם ובהמתם לשלל לקחו,
ואנשים נשים וטף נתנו בבית האסורים. מעיר קאפטאון (או
קאפשטאדט), בירת מושבות אנגליא, נשלח כל החיל אשר
בה, גם מכל המקומות שנמצאים אנשי חיל אנגליא הלכו
לשם, למען השקיט המרד, אבל כ״ז ללא הועיל, כי עם
הקאפרים רב וחזק, וביותר אחרי שאנשי החיל לא ידעו כל
הדרכים וכל ההרים והגבעות אשר הארץ מלאה מהם,
והקאפרים צפונים שם, כי לא יעלו למקום אחד מיוחד לעמוד
למלחמה עם האויב. לכן שלחה אנגליא אנשי חיל חדשים
לפה באניה, אך להצלחת הקאפרים נגרשה אל אי אחד ולא
ידעו ממנה עד יום אתמול, וביום אתמול באה למזל הספינה
עם כל אנשי החיל, והמדינה צהלה ושמחה, כי נהיה אחריתדבר
הבשורה מלכידת פלעוונא בידי הרוססים באה הנה ביום
6 יאנואר (25 דעקאבר 77) וכלנו ברצון מזה. מחכים אנחנו
לקבל שבוע הבע״ל ידיעות חדשות עוד יותר טובות
זה כשני שבועות פרטה בת הרב דפה ר׳ יואל ראבינאוויץ
נ״י, על פי הנבל (פיאנא) עלי הגיון (קאנצערט) וגם שרה בפה.
מחיר כל בילעט היה 10 שיללינג (יותר משלשה רו״כ) והמעות
שנקבץ מזה שלחה לטורקיא עבור העניים״
ככל הדברים האלה כותב ה׳ י׳ ליפשיץ היושב בעיר הנ״ל,
במכתבו אלי.
בשצ״ף ביעקאטערינאסלאוול
ר
 ידיעות
עט והטבעצלמי ענק
לא כאשר יביט האיש ההמוני, כן מבט עיני החכם
על כל חזיון חדש אשר תעריך הטבע במקרה לפניו, אם
גדול ואם קטן, בעולם החמרי המלא חליפות ותמורות לאי
קצה, עולם המחדש את צורתו לרגעים, פושט צורה ולובש צורה,
ואת המופשט הוא שב ללבוש תמיד, מבלי הכיר הכרה שטתית
(סיסטעמאטיש) את כחות הפועלים בלי חשך בתוך הבריאה,
קשר חלקי האחרונה זה לזה ויחוס הסיבות אל המסובבים.
יביט ההמוני בשממון ובמבוכה על העלילות הגדולות המתהוות
בשמים ממעל ובארץ מתחת, מראות כבירים יתיצבו נגדו
והיד המסותרת המכוננת בחשבון ודעת את מפעליה איננורואה, ואולי גם בלתי מושג לו, ובמצב רוחו הסוער הזה,
יברא לו בדמיונו שדי שחת ושעירי תופת, מלאכי חסד או
צירי זעם, לפי תכונת החזיונות והתיחסם אליו. אם לתועלתו
ולאשרו ואם למגורתו והותו יבואו, אשר לפי דעתו המה
הפועלים את הגבורות האלה ואין בלתם; לאלה יתאמץ לכפר
במנחה וזבח פניהם, ולאלה ישיר שירי תודה, להם יקוה
וישתחוה ומפני זרועם הוא נחת. הן זאת אשמת דורות ימי
קדם עובדי האלילים עץ ואבן אשר מעולם, המה ראו ויתבוננו
אל מצב התולדה עת תפיץ זועה ובעברת אש ינשום אפה,
ימהרו ויחלטו כי שרי תפתח משוטטים בה לסכסך ארץ ויושביה
ולשום בה מהפכה, ונהפוך הוא עת ראו בהאיר התולדה את
פניה, עת משפעת ברכתה תריק למכביר, ימוצו ישתו לרויה
כל בני חלוף, ומזיו הודה יקרן אור חיים וחסד סביבה; שנואת טעמם ליחס לה גם אלים רבים אדירים טובים ומטיבים,
אלהי רחמים וחנינה אשר ישפתו שלום ושלוה לכל יצורי תבל,
והמה המפקדים עלילות הבריאה ופעולותיה הטובות; ומאשר
כי בכל מרחבי היצירה וחוג פעולתה הנה טוב ו״ע יחד בלולים,
שלום ובעתה כתאומים צמודים, ונחת בפיד מסובכת ומאוחזת,
לכן התחכמו משמרי אמונת צארוואסטר להציג אלהי צרה וזעם
מול אלהי רחמים ושרי שלום - המה ומשניהם ועוזריהם -
מערכה מול מערכה, אור וחושך טוב ורע תמיד יחד יתאבקו,
אלי ישע עם שרי תפתה ורוחות דעות, נצח נלחמים, ריב בעד
ממשלתם והויתם, מלחמת עולם עד דור דור, השיטה המהבילה
הזאת, אשר בעצם ראשיתה נולדה בתור טהעאריה לכל חזיונות
הטבע, נהיתה אחרי כן גם ליסוד דתי, לבאר על פיה גם מסבות
מקרי בני האדם וגורלם.
אך בעין אחרת יביט החוקר לכל המעשה שנעשה תחת
השמש, הוא לא ימהר ליחס לכל חזיון טבעי עצם רוחננפרד מסתתר מעיני כל חי, כי מספר פעולות הטבע יהי
אלהיה שעיריה ועצמיה הרוחנים; כי אם בהשקפה מחקרית
יתבונן על כל חזיון, למצוא את הרכבת הכחות הפועלים בו
השתלשלות הפעולות והסתעפותם זמ״ז, עדי בואו אל כח יסודי
אשר ממנו מקור לכל הפלאות המתגלים ממנו, וכעת הנה
רבים מחוקי הטבע ידועים לנו לכל פרטיהם, השומרים תפקידם
בכל עורקי התולדה ומיתריה בדיוק הנדסי, אשר יעיד על
אמתתם; וכל הטוב הזה לנו רק ע״י אנשי דעת מטיבי ראות
כאלה, אשר באמצעות נתוח מחזות הטבע לאבריהם הפשוטים,
יתחקו על שרשי כל כח ועלילה ויגלו מצפוניהם. אכן כי
האמת יאות להודות, אשר בכל חכמת חוזינו, ונבונינו הנה
עוד רבו הבקיעים והפרצים (Lucken) בחכמת הטבע, ועוד
ישנם מחזות לאין מספר הסתומים וצפונים ואין מבאר אותם!
אך בזאת לא יגרע מכבודנו מאומה, כי לא לדור ולא גם למאה
אשר היו מאת הוחל לדרוש בספר תורת התולדה, לבוא בסוד
כל חכמת הטבע העמוקה מני ים; המחזה אשר לא ידענו
שהרו. הנה זאת כבודנו כי נעמים את פתרונו על הדורות העתידים
אשר אולי יחכמו ממנו.לו ככה העמיקו חשבו העמים הקדמונים יוצרי המיטהע-
לאגיא, כי עתה לא פרו רבו וישרצו אלים שדים ורוחות טובים
או אכזרים, אשר החשיכו נאות ארץ ולאומיה הבודים אותם
ויגדרו בעד אור התבונה וההתפחות הרוחנית. — היונים עם
אוהב חקר ומשפט, אשר התאחזו בארצם השוכנת לחוף ימים,
המה עינם ראו בגאון יסוד המים האיום, עת ירעם יגעש
בתעצומות עוזו ומוראיו, כמו לחבל ארץ מגמתו ומבלי יכולת
או מבלי חפוץ הבין את סבתו האמתית, הכינו כסא מושלים
על במתי ים לפסעאידאן העריץ, אשר במזלג שלש השנים
אשר בידו יכה בים גלים וישימהו כמרקחה; בעוד אשר חכמי
אייראפא יביטו על תנועות גלי הים כעל תעופות המטוטלת
(המכברת תנועותיה מכל דחיפה קטנה), אשר מכח אחד
תסתעפינה: מכח המעמיד וכח משיכת הארץ; הדחיפות הקטנות
אשר ידחוף הרוח על פני המים יצטרפו לחשבון גדול, ע״כ
יצא הכח המורכב עצום ונשגב עד מאד, כמשפט כל שני
כחות הפועלים בנטיה אחת, המולידים כח מורכב השוה אל
כמות שני מולידיו יחד. וכן הציבו היונים לכל מפעלות הטבע
אלוה מיוחד, אליה הרים ויערים, אליל הזרע והשדה, אליל
השאול והאור עם שבע משרתותיו, ובכלל הנה האלילים
ומעללי פקודתם אצל היונים הקדמונים, מסודרים המה בקוים
בהירים ומתאימים עם מפלגות מעשה התולדה, עד כי יתרון
להם בבחינת הענין הזה על כל עובדי האלילים זולתם, כאשר
התפלא על זה גם הסופר המהולל ה׳ וועבערמהיות כל מחזות הטבע, אשר המה רק המה הסבו
המצאת האלילים, השדים והרוחות, משתנים מאד על ההרים
הרמים מאשר יתראו בשפלה, שם תחשוף התולדה את הוד
יפעתה גם את מטה עברתה, במדרגה גבוהה מאד, אור יקרות,
נעימות אויר טהור ומגד תבואות שמש, ולעומתם גם שלג
עולמים, דקות הרוח, קיא פלגות אש, חלחלת מוסדי ארץוזרמי מים עזים, שם אך שם כתומם יתגלו, — לכן בחרו
המתהללים בהבלי שוא, את מרומי ההרים מעונה לאליליהם
אשר יצרו ברוח דמיונם; שם חזו להם אלים יושבים על
כסאם לשפוך ממשלתם עלי ארץ; שם שדים ירקדו ושעירים
יתהוללו יתנגחו יחד, שם בנו מזבחות, זבחו זבחים ויסכו נסכים,
כפי אשר בא זכרם גם בתוה"ק.
וזאת היא שהסבה התרבות האגדות העתיקות המשוטטות
בתוך כל עם ועם, אודות שדים ומשחיתים המרחפים על הררי
ארץ אחוזתם, והמה יתנו חתתם על פני ההמון הנוטה להאמין
לכל כסל וכוב. נודע לכל שוחרי ארץ רוססיא הר השועלים
אצל העיר קיוב, אשר היה שמו להגא ולזעוה לפנים, מפאת
היותו לפי האמונה הטפלה השוררת אז — מעון ילדי התופת,רוחות רעות ופגעי בני אדם, קוסמים וקוסמות הגערמאנים
עברו את הרוססים ביחוס אל האמונות הטפלות האלה ולשם
ההר בראקען חלו ורעדו כל לאומי אשכנז, ששם לפי דעתם
יאוספו אסיפה עצרת שדי שחת ובכורי מות, משחיתים איומיר
ומבהילים, עד כי הסופר המהולל ה׳ געטהע החיה את האמונה
הזאת משנות הבינים לשומה לחמר בספרו „פויסט״. בתארו
בקסם אשר על פי עטו, את בלהות שאול וסמל השחת,
צבאות בני רשף וצירי האבדון אשר יסדו אגודתם על במתי
הר בראקען, ויציגם כמו חי נגדה לכל קוראיו, אשר יתפלצו
על אימת פחדם ויראת תבניתם. ויען כי ההר בראקען גם
בלעדי זאת הנהו נפלא בתכונתו, ומה גם כי אין חלום בלי
קורטוב של אמת, אמרנו לתאר אותו לפני הקוראים.
(סוף יבוא)מסע בהודו הדרומית(המשך מגליון 13)
בחדשי מאי ויוני יחוגו ההודים חג גדול בעיר קאנדשע-
וועראם, ופעמים רבות תתחוללנה אז מלחמות כבדות בין
האזרחים על אודות מנהגים אחדים ממנהגי דתם, ובכל פעם
ישפכו דמים רבים עד אשר תתערב הממשלה בדברי
ריבותיהם ותמריצם בחזקת היד למנוע חרבם מדם. בשנת
1852 התעוררו דברי ריבות ביניהם בגלל השאלה הגדולה,
למי המשפט לנטות קו ישר על חוטם צלם דמות ווישנו אם
לכהני ווישנו או לכהני סיווא? פיהם קרא למהלומות ויכו איש
את רעהו מכות הדרי בטן, אך לאחרונה הגישו בעלי הריב
את עצומותיהם לפני איש אנגלי המוציא לאור מכתבי עתים שונים
בעיר מאדראס, והוא הפריד בין העצומים וכל העם באו אל
מקומם בשלום.
חכמי ההודים ישקדו כל ימי חייהם על חכמת מה שאחר
הטבע (מעטאפיזיק), ועל דקדוק שפת סאנסקריט, אך ביתר
המדעים לא תעשינה ידיהם תושיה, ועד היום נצבים הםבתחתית סולם החכמה כחכמיהם הקדמונים לפני אלף דור.
מחכמת המדידה (געאמעטריע) אינם יודעים גם לא יאבו לדעת,
בלתי אם את הכללים הנחוצים להם ודרושים לחפץ מדידת
השדות להציב גבולותיהם ולדעת את ממדיהם. בחכמת התכונה
לא נפרצה ידיעתם יותר מאשר ידעו הוברי השמים בימי
קדם את השנה יחלקו לשס״ה ימים ולשנים עשר חדש,
את שבעת ימי השבוע יכנו בשמות שבעה כוכבי הלכת,
את לקוי חמה ולקוי לבנה יחשבו מראש ולא יחטיאו רגע
קטן, ואת כל תו מתוי אזור המזלות יחלקו לשלשים שלשים
מעלות, וזאת להם לעדה כי חכמיהם הראשונים אשר הנחילום
את דרכי החכמה הזאת ידעו לחשב תקופות ומזלות עוד
בדורות עולמים, אך מאז ועד עתה לא צעדו ההודים צעד
אחד קדימה, וגם ראשי חכמיהם החוזים בכוכבים לא גלו
חדשות ונצורות בשבילי הרקיע וחקות השמים, ולא השכילו
להוציא תועלת מהחכמה הנשגבה הזאת להליכות התבל, ולשום
משטרה בארץ ובארחות ימים באשר הפליאו לעשות כן חכמי
אייראפא. בחרשת המעשה ומלאכת מחשבת הגדילו חכמי הודוהקדמונים לעשות, והעבירו בזה את חכמי אייראפא בימי עולם
ההם, אך הדורות הבאים אחריהם לא הרחיבו את גבול
הידיעות ההן ועל עמדם יעמדו עד היום הזה, ובדברים
רבים היו עוד לאחור ולא לפנים. בחכמת הטבע וסתרי
פליאות נתיבותיה, לא העמיקו חקור ולא התחקו על שרשי
רזיה והמון מסתריה. כל מעשה בראשית יחלקו לשתי מחלקות:
לבעלי חיים ולדוממים אשר אין רוח חיים בהם, לבעלי
החיים מדרגות רבות ושונות גבוהות אשה על אחותה. המדרגה
העולה על כולנה היא מדרגת היונקים, אשר האם תמלט
בנים חיים ותחלוץ להם שד להיניקם מחלבה. למטה ממנה
היא מדרגת בעלי חיים ההם אשר האם מטלת ביצים ורובצת
עליהן, עד כי תבקענה ויצאו מהן אפרוחים, וכל שרץ העוף
ורמש האדמה, שפלה גם ממנה היא מדרגת בעלי חיים ההם
אשר תוצאות חייהם מהם השמש ולה האדמה, כמו התולעים
והזבובים למיניהם, נופלת גם ממנה היא מדרגת הצמחים
הנולדים על ידי צמחים אחרים מזריעי זרע, כמו כל שיחהשדה, וכל עצי יער ועשבות הרים ועמקים. כל היצורים
הנולדים חיים, נפלגים למפלגות האלה: מפלגה האחת תכלכל
את בעלי חיים ההולכים על ארבע (פֿירפיסיגע טהירע) ובה
חמש מחלקות: א) בעלי החיים השוכנים בהרים וגבעות;
ב) השוכנים ביערים. ג) השוכנים בשדות זרועים. ד) השוכנים
במדבר וערבות חול ה) השוכנים על העצים. מפלגה השניה
תכיל את כל בעלי כנפים, וגם היא נחלקת לחמש מחלקות:
א) לבעלי כנף אשר יקננו על ראשי העצים או על תועפות
הרים. ב) לבעלי כנף אשר ישימו קניהם על ארץ המישור
ועל עברי פי פחת. ג) על שרות זרועים אשר ימצאו שם
טרף לנפשם. ד) במדבר וערבות חול. ה) על הימים והנהרות.
הדגים נפלגים לשתי מפלגות: לדגי הים ולדגי הנהרים והיאורים.
הצמחים יפרדו והיו לחמשה ראשים: לעצי היער וכל שיח
השדה אשר ישאו ענף אך לא יעשו פרי, ב) לעצים אשר יתנו
פרים אך פעם אחת ולא יוסיפו עוד עשות פרי, ג) לעצים
אשר פרים יתנו בעתם ולא ימושו מעשות פרי אך לא יוציאו
פרחים. ד) לעצים אשר יעשו פרי גם יציצו פרחים. ה) לעשבות
הרים וירק דשא בעמקים ובשדות, לחציר סלעים וכיפים
למטעים רבים אשר על סבכי העצים יונקותיהם תסבכנה
ושריגיהם ישורנו, ולמטעים אשר שרשיהם טובים למאכל
מתוקים להיך, כל עצי תבל הם שלשה מינים: זכרים,
נקבות וטומטמים (צוויטערביימע) המין יודע על פי שרשיהעץ ולא על פי פרחיו, לב עץ זכר קשה הוא מלב עץ
נקבה, עץ טומטם נכר על פי מראה הספוג אשר לו. זאת
היא תמצית חכמת הטבע אשר בידי חכמי ההודים.
זולת השבטים הידועים הנמצאים בארץ הודו, ימצא שם
עוד שבט אחד אשר לא נודע עוד ולא שם. לו על פני הארץ,
וזה שמו אשר יקראו לו ההודים: דשאנגהאם או לינגהאדאריס,
פתרון שם דשאנגהאם הוא „קמיע", כי הם נושאים על צוארם
או על זרועם קמיע עם סמל דמות סיווא אלהיהם, ולינגהא-
דאריס הוא על שם צלמי זכר (ליננהאם) אשר להם, כאשר
יראה הקורא במרוצת דברינו, בני השבט הזה נפוצים בכל
נפות הודו הדרומית, וגם במדינת מאדראס נפגשם בכל
עבר ופנה. מחוקק דתם היה איש כביר כח לב ושמו
באזאווא, ולפי הגדה עתיקה התחפש סיווא בכבודו ובהודו
בצלם דמות האיש ההוא ויתהלך בארץ להודיע לבני האדם
משפטי צדק וארחות יושר. המחוקק באזאווא לא אבה לחגור
את האזור הקדוש אשר יאזרו הבראהמינים את כל בני הנעורים
לחנכם ולמלאות ידיהם לעבודת בראהמא, באמרו כי המנהגים
אשר להם בדבר האזור ההוא, יסודתם בעבודת אליליםעבודת מלכת השמים (השמש). בהיות עוד באזאווא צעיר
לימים, היטיב לראות כי בדת הבראהמינים גם בדת הדשאיימאס
התערבו דעות כוזבות ולמודים פורים רוש ולענה מעבודות
אלילים, ועל כן השליך את הדתות ההן ארצה, ויקרא בשם
אל עליון קונה שמים וארץ, אשר פיהו יקבנו בשם סיווא
וסמל דמותו הוא הלינגהאם (צלם זכר). לפי הנראה היו צלמיזכר סמל אלהי בעיני ההודים עוד בדורות קדומים מאד והכהנים
הבראהמינים עבדו את הסמל ההוא במנהגים נתעבים ומוזרים.
יתר שאת לשבט הדשאנגאמי ההוא על יתר שבטי ההודים
בעניני האמונות והדעות; כי תחת אשר השבטים ההם
מתהללים באלילים רבים אין מספר, הרואים חיים עם נשים
ופלגשים ומולידים בנים ובנות חדלי ספורות, ועוד יוסיפו סרה
לתת כבוד אלהים גם לבהמות שדי וחיתו יער, לעוף השמים
ודגי הים; תחת כל אלה יאמינו בני שבט הדשאהנגאם רק
באל אחד המושל בגבורתו בכל צבא השמים וצאצאי הארץ,
גם צלמי זכר אינם נכבדים בעיניהם ככבוד אלהים, רק הם
אות וזכרון קדש להם (רעליקווע). בני השבט הזה לא יצומו
בהבראהמינים ולא יענו את נפשותיהם כמוהם, לא יסעו אל
קברי הקדושים לצקת לחש ולשלם נדר, לא יחוגו את חניהבראהמינים, ולא יזרקו עליהם מים טהורים לטהרתם כמעשה
הבראהמינים, כי כל אלה הבל וריק בעיניהם ובכלם בחלה
נפש באזאווא מחוקקם. המחוקק הזה השליך אחרי גוו גם את
תורת השאסטרא, יען כי היא תרומם ותנשא את מפלגת
הבראהמינים לכל לראש, ואת יתר המפלגות תשפיל עד לעפר,
על אנשים רבים אשר אינם הולכים אחרי תורת הבראהמינים,
תגזר אומר כי נתעבים ונאלחים הם תחת השמש וגם בעולם
הנשמות ישבו בשפל, כבני שבט הפאריאס, ואף גם זאת כי
התורה ההיא תדכא את הנשים תחת רגליה ותתן אותן לשפחות
נחרפות, שפלות ונבזות. בכל אלה נעלה נפש המחוקק ההוא
ויקרא בגרון בלי חשך וכשופר הרים קולו בקהל עם ובמושב
זקנים לאמר: כל בני האדם אחים הם ואין יתרון לזה על זה
כי אל אחד בראם ורוח אחת לכלהם, גם הנשים לא נופלותהן מהאנשים, כי גם אותן ברא האלהים כהאנשים ורוח אחת
מחיה גם אותן, ותעודה אחת לכלם יחד לספר כבוד אל ולעשות
הטוב והישר בעיניו. המחוקק הזה צוה את עמו לבל יקחו
להם רק אשה אחת ויתנו לה יקר וכבוד, אולם אם תהיה האשה
עקרה ימים רבים. אז יוכל בעלה לקחת לו עוד אשה אחת
אם תתן לו אשתו הראשונה רשיון לעשות כדבר הזה, על
פי דת הבראהמינים לא יוכל איש לשבת בגפו, ועליו המצוה
והחובה לקחת לו אשה, ואם יעבור את המצוה הזאת, יחרם
ולא יבוא בקהל בני שבטו, אך לבני שבט הדשאנגאמי הרשיון
לבלות ימיהם בלי קחת אשה, כי אין אונם. אשה אלמנה
תוכל להיות לאיש ככל אות נפשה מבלי מפריע ומבלי מכלים
דבר, ולרצח נורא תחשב בעיני השבט הזה דת הבראהמינים
לשרוף את האלמנה עם בעלה המת יחד מארת המפלגות אשרההודים נארים בה עד היום הזה, לא תרבץ על השבט
הזה, כי הם לא יתפרדו ולא יפלגו איש מעל אחיו, ורק
מתי מעט נפרדו ויהיו למפלגה מיוחדת, והם לא יתחשבו בין
השבט ההוא, כי חרה אפם בם על אודות הדבר הזה. בני
שבט הדשאנגאמי יאכלו בשר וישתו יין, גם לא תקע נפשם
מבני דתות אחרות ולא יחשבום כטמאים; את מאכלםומשתיהם יכנו בשם סיוואפודשא, פתרונו „כבוד סיווא", כי
לאכול ולשתות לבעבור יהיה בהם כח לעבוד את האלהים
לכבוד אלהים יחשב בעיניהם ולאחת העבודות מעבודות
האלהים. הם נותנים כבוד לכהניהם וכאנשי קדש, נחשבו
להם, גם יכבדו איש את רעהו וכשבת אחים ישבו יחד
(המשך יבוא)חדשות שונות.ווארשא בימים האלה הואיל כבוד הוד אדוננו הקיסר יר"ה,
על פי הצעת שר המחוז, הגראף ה׳ קאצעבייא
לשאת את ראש אלופי עדת ישראל בעירנו באותות הכבוד,
בעד כל עמלם ועסקם בצרכי צבור באמונה. היושב בראש
מועצת הנהגת עדת ישראל פה, הדאקטאר הנודע לשם
ולתהלה ה׳ לודוויג נאטהאנזאהן, נתכבד מהממשלה הרוממה באות
הכבוד (ארדען) סט׳ אננא ממדרגה השלישית. הגביר החברלבית מועצת הנהגת העדה פה. האזרח הנכבד לדורותיו ה׳
יעקב לעווענבערג, נתכבד במטבעת הכבוד (מעדאיללע) של זהב
על הצואר לשאת על פתיל סטאניסלאוו. והגביר המשכיל
הנודע לתהלה חבר בית מועצת הנהגת העדה בעיר סיעראדז
ה׳ ישראל טיקאצינער, נתכבד במטבעת הכבוד של כסף לשאת
על פתיל סט׳ סטאניסלאוו.בימים האחרונים הראתה ממשלת צרפת עוד הפעם לדעת,
כי לא תפלה בין דת לדת ועם לעם, ואיך יקרו בעיניה גם
נושאי רגל אמונת ישראל
הרב הגדול לעדת ישורון בפאריז ה׳ איזידאר נשא מטעם
נשיא הרעפובליק והמיניסטעריום למעלת אפיציער של אות
הכבוד עהרענלעגיאן. שם הכבוד הזה לא ינהלו בצרפת רק
אנשים מתי מספר מגדולי האזרחים ואבירי החכמה, עד כי
גם אביר המשוררים והסופרים בזמננו תפארת עם צרפת ה׳
וויקטאר הוגא, לא זכה לשם כזה עד עת זקנותו, ובימים
האלה נעטר בשם הכבוד הזה ביחד עם הרב ה׳ איזידאר; ולמען
דעת איך יביטו הצרפתים על מעשה הממשלה בדבר הזה, הננו
להעתיק מלים אחדים מאת אחד מגדולי המכה״ע בפארי
 לאמר: „כל הצרפתים הנאורים ישישו לקראת
מעשה הממשלה, המראים לדעת כי רחקו מחשבותיה ממחשבות
החשוכים. המכים את היהודים בשוט לשון וחפצים לחדש את
רדיפות ימי הבינים, אך היהודים בענות רוחם לא יענו חורפם
דבר, ויתאמצו להראות בפעולותיהם והליכותיהם כי שקר יענו
בם מנדיהם מורדי האור; באהבתם את המלאכה, ברוח נדיבה,
ועבודתם הנאמנה לארץ מולדתם, רכשו להם המשפט ליהנותמטוב ארץ צרפת כאחיהם הנוצרים; הדרור, אשר קראו אבותינו
להיהודים בימי הרעפובליק הראשונה, היה לאבן פנה אל חופש
הדעות וחירות הדתות בארצנו, ואות הכבוד הגדול אשר
נתכבד עתה הרב לעדת ישורון בפאריז מאת נושאי דגל הרע-
פובליק השלישית, יתן אותותיו כי חירות האמונות אותה למושב
לה את ארץ צרפת כל הימים״. ויחתום המכ״ע הנ״ל את דבריו
ע״ד הרב איזידאר לאמר: „הרב הגדול ה׳ איזידאר, הנהו לא
לבד לתפארת לבני עמו ודתו, כי אם גם ארץ צרפת כולה בו
תתחלל; האיש היקר הזה איננו רק נושא דגל האמונה לבדה,
אך גם יכהן פאר בהיכל האנושית כולה, ולרבים מעניי
הנוצרים נגלה כמלאך מושיע, ובאהבתו וחמלתו נטלם ונשאם
בימי המלחמה האחרונה ועת מצור פאריז בשנת 1870״Aix( ביום 10 לחדש פעברואר הובל לקברות בעיר
אשר בצרפת, ישיש נכבד ומופת לרבים בצדקתו הגדולה, ר׳
הננאל קרעמיו (איננו ממשפחת ה׳ א׳ קרעמיו הנודע), המנוח ר׳
הננאל היה בן הרב הגדול לעדת ישראל במארסיילא, ואחד מן
שרידי זקני הדור הקודם, אשר האמונה והתבונה השלמו להם.
עשרו היה רב מאד, ומסחרו פרץ בארץ, וינחל גם כבוד
אזרחים בהיותו במשך חמשים שנה ראש שופטי בית המסחר
בעירו. וחבר להקאנסיסטאריום במארסיילא; ויותר שהיה ר׳
הננאל אזרח נכבד ורצוי לכל בני ארצו כעברים כנוצרים,
הנה היה אחד מן השרידים בצרפת, אשר ידיעת התלמוד
והליטעראטור העברית היתה לו למנה, ובם השתעשע כל
הימים, בהיותו כבן עשרים שנה שלח במסחר ידיו, ובזמ
קצר אחרי זה נעשה לראש השופטים, ויעש לו שם תפארת
בכל הערים סביבותיו; אך גם טרדות מסחרו ומשמרתו לא
הניאו אותו מלשקוד באהבה יתירה על דלתות התורה וחכמת
ישראל, ולא חם על עתו ועמלו לא לבד ללמוד, כי אם גם
ללמד את תורת הדת ושפת עבר לנערי בני ישראל בעירוכאשר כלה את עבודתו בבית המשפט ובמסחרו, שם פניו
אל ילדי עמנו, אשר התאספו אל ביתו לשמוע לקח בתורת
ה׳ מפיו, וכל הימים האלה לא חדל להתעסק גם בשארי
דברים שבקדושה, ויהי אומן ומוהל, ומעולם לא התרשל לנסוע
גם להערים והכפרים הרחוקים ממושבו, להכניס בבריתו של אברהם
אבינו את ילדי עמנו, ובהפקד מקום רב ושוחט בהעדההתנדב ראש השופטים ה׳ קרעמיו למלא מקומם, כי גם חוקי
השו״ע היו שגורים על פיו, ויהי מהיר גם במלאכת השחיטה.
מחזה כזה יקר גם בארצנו, והיה ה׳ קרעמיו למופת למשכילי
עמנו בארצנו, עתה יראו כי איש אשר עשה לו שם תפארתבתור סוחר ואזרח הארץ, מצא גם חפץ ללמד את נערי בני
עמו תורת האמונה ושפת עבר, ובצדק נוכל לאמר: ר׳ חננאל
קרעמיו יהיה למופת להמשכילים .
I. W.ספר המלים הוא קונקורדאנציא החדש. 
האוצר כל המלים הבאים בספרי הקדש בשמות ופעלים גם מלות בכל נטיותיהם למיניהם
איש איש על דגלו ושרשו ומראה כל מקומות המצאם בתנ"ך עם פתרון הוראותיהם
בכלל ובפרט (בתבנית אקטאף דפוס ארגלבראנד יפה ומהודר מאד), וכבר נודע
במכה״ע „הצפירה" נומר 23, 25 שנת תרל״ז, ובהצופה להמגיד תרל״ח, כל החפץ בו
ופנה אל ר״ש געלבבלום ע״פ האדרעסע הרשומה למטה ועד מהרה ישיג מבוקשו. —
מחיר הספר 1.20 רו"כ ועם פארטא 1.40 רו"כ לסוחרי ספרים ינוכה ראבאט כנהוג.
. Гельбблюмъ, Варшава, Мурановская N. 23.
.S. Gelbblum, Warschau, Muranowska N. 23: אובבית חנוך הנערים שיסדתי בזה זה שמונה עשרה שנה לנערי אחב״י ברו״פ,
אוכל לקבל עוד נערים אחדים אחר חג הפסח הבע״ל. הנערים יכולים ללמוד למודי
חול בהגימנאזיום אשר בזה, ולהכין עצמם לבית ספר „רעאלשולע" או לבתי ספרי
המסחר, הכל כרצון ההורים. למודים העברים ילמדו בביתי, נסיון משך שנים
רבות עומד לימיני לגדלם ולחנכם על אופן היותר טוב ומועיל, ארוחתם ודירתם על
שולחני ובביתי וכל מחסורם עלי, פרטי האופנים נכון אנכי להשיב לכל מבקש
ליק בפרייסען בירח ניסן תרל״ח. וזו היא כתבתי:
Literat D. Gordon in Lyck, Preussen.אודיע נאמנה בשער בת רבים, לבאי עיר הבירה פעטערסבורג, לרגלי
עסקיהם, אשר יש אצלי להשכיר חדרים טובים לאורחים, הן לימים אחדים, והן
לחדשים, ובמקחים ממוצעים כרצון איש ואיש, ואקוה כי באי צל קורתי ישבעו
עונג בכל הפרטים. כן נמצא בהחצר הזה גאר-קיך כשרה, במאכלים טובים וערבים
פראספעקט יעקאטערינהאפסקי, הבית נומר 5 פליגל גומר 20.
В. P. Sанневъ.נגנבה תיבה קטנה ובתוכה שמונה כרכים ש״ס ושני אלפסין דפוס ארגעלבראנד
ועוד שאר חפצים, ומאד אבקש אחב״י לכל מי שיבא לידו יודיע לר״ח כהן בחצר יעב"ץ.אל אחב״י
הנה לפניכם ספר הילקוט על התורה בשלמות, כלול בהדרו, מתוקן בתיקוני
הגירסאות, ומנוקה מן הטעיות שנשתרבבו בו בדפוסים הראשונים, וכבר נגמר כרך נביאים
(הסטערעטיפין), וכרך כתובים (עם החמש מגלות) יוגמר אי"ה בחודש אייר הבע"ל.
והנה מראש חשבנו שנוכל למכרו בעד 3,75 רו״כ. — אבל כעת רואים אנחנו
.
שנתרבה כמות הספר, מפני שנצטיינו בו כל המראה מקומות בתנ״ך וש״ס ומדרשים
וכו׳, וכן הוספנו ביאור מלות הקשות וגם לפעמים באור הענין ג״כ, כאשר יראה הרואה
בכל דף בסוף העמוד באותיות רש״י המתחיל, ממ״ק ובמ״ק (ר״ת מראה מקום ובאור
מלות קשות). וכן פירוש היקר זית רענן הרבה ג״כ בכמות הספר, עד שיחזיק לערך שש
מאות דפים, ע״כ לא נוכל לפחות מכרו מן 4 רו״כ, בעד הילקוט בשלמות (תורה נביאים
וכתובים); היינו בעד ילקוט תורה 2,50 בעד נביאים 75 קאפ׳. וכן בעד כתובים
(עם החמש מגלות) 75 קאפ׳. סך הכל 4 רו״כ. וכאשר יוגמר כולו לא ימכר בחלקים
רק כולו כאחד בשלמות.
אדר א׳ תרל״ח לפ"ק.
יצחק גאלדמאן מדפיס בווארשא, ושותפו ברוך קאפעלאוויטץ בדינאבורג
И. Гольднанъ, Финогратъ въ Варшавѣ. — JSaak Goldman, in Warschau.
В. Копелевичъ. инабургъ. — B. Kopelewitsch. Dinaburg.שאלות ותשובות
אל ב״ז בדינ׳ לא נוכל לקבל בלי חתימת הכותב, לה׳ נאוו' במאה׳ לדבריך תן מקום
כמ"ע רוסי. אל ורי. בלתי נכון לפנינו, לה' איט' בוויל׳ יהיה לעת מצוא.
.Релакторъ-издатель З. СонискIMאודיע כי נכון אנכי לקבל נערים
מערים אחרות, מארבע עשרה שנה ומעלה
ללמדם תורת הבוכהאלטערייא הפשוטה
והכפולה, גם חכמת החשבון הנחוצה לה,
במשך שלשה ירחים בערך, רבים וכן שלמים
ראו פעולתי בזאת החכמה ויהללוני בשערים.
בדבר המחיר יפנו אלי במכתב חפשי
אדרעססע
Mendel Alexandrowitz in Crodno.„עלילת שוא״, ספור נחמד ונעים אשר
קרה לבני עמנו יושבי פראג בידת באהמען
נעתק לשפת עבר מאת משה שמואל
שפערלינג, מורה שפת אשכנז בביאלעסטאק
נמצא למכור בידי הח״מ מחירו לאחדים 15
קאפ׳ והנחה למו״ס עובר לסוחר
Парновичъ въ Варшава
Дзикая N 2323 )3ברשות הממשלה, אפתח פענסיאנאט
נערי בני ישראל, השומעים לקח בבתי
הספר אשר במדינה, והיה האיש אשר יאבה
לתת את בניו על ידי (במחיר ובאופנים,
אשר יושת בינינו) ידע נאמנה כי אעשה את
כל אשר יוטל עלי באמונה ובישרת לבב,
ובחסד ה׳ בטחתי כי לא יצא דבר שאינו
מתוקן מתחת ידי, ולא אעשה את מלאכת
ה׳ רמיה—אחת בקשתי, הואילו נא להודיעני
עד מהרה, למען אדע להכין מדור, כאשר
יאתה.
משה אהרן צילקאוו
N. 30 ווארשא נאוואליפיעכל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד גערווענשוועכע)
גם המוכות במחלות נשים, ימצאו מזור
תרופה על ידי גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
חסר להם בכתב, אשיב לאיש ואיש בכתבו
וכלשונו (ר״ל בלשון עבר, אשכנז או צרפת)
אדרעססע
N. Wollner, Doctor der Medicin
u. Chirurgie, Accoucheur in Wien.
Wien, Stadt, Adler-gasse № 8.הרוצה לכתוב אלי יכתוב ע״פ אדרעססע
.Slonimski in Warschau
Muranowska № 24.