א
ברוסיא ופולין.
י
ל השולח במוקדם לשנה 5 רו"כ.
 לחצי שנה, 2.75 רו״כ.
ל לרבע שנה. 1.50 רו״כ.
כל ביתר הארצות 20 פראנק. 
באמעריקא 5 דאללאר.
AN
מחירו באשכנז:
14 רייכם מארק לשנה.
בעסטרייך 8 פל׳ לשנה.
וכן לרבע שנה.
שכר מידעות:
מכל שורה קצרה 5 קאפ׳. 
ומשורה רחבה 10 קאפ׳. 
Kמכתב עתי משמיע חדשות
בקרב עם ישרון, מכל הדברים הנוגעים בעניני המדינות.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים דברי הימים. ווערזבלאווע. יורבורג. לאנדאן.
רומעניא. טולטשא. גלעד מאת קלמן שולמאן.
חדשות שונות. הודעות. שאלות ותשובות.דברי הימיםענין רע נתן הזמן לממלכות אייראפא לענות בו. והוא
שאלת מצרים. מאז קפץ רוגזו של המתקוממים ערבי פחה
על הקעדיוו המושל במצרים, מאז התגלע הריב הנמרץ בחיק
הממשלה בקאירא, קנאת הממשלות חותרת במסתרים, ומזמות
הדיפלומאטים ותחבולותיהם יחד נפגשו, ויסכסכו ויבלבלו את
השאלה הזאת עד בלי מצוא פתרון לה. הסכסוך אשר ראשיתו
היה מצער גבר ועלה למעלה ראש, סערת ההמון חימה יצאה
באלכסנדריא נגד בני אייראפא היושבים שם, והדיפלומאטים
לא ימצאו ידיהם להתיר חרצובות השאלה אשר הם בעצמםעשוה ויכוננוה.
בשבוע העבר החליטו כל יודעי העתים לדבר ברור, כי
אסיפת הקאנפערענץ בענין שאלת מצרים תצא לפעלה ביום 22
לחודש הזה בעיר קאנסטאנטינאפאל. שרי ממשלת אנגליא
וצרפת הודיעו בשפה ברורה בבתי הנבחרים, כי הצעת הקאנ-
פערענץ כבר נתקבלה ובעוד ימים היא נכונה לצאת אל הפועל.
בבית הנבחרים בלאנדאן נדרש שר החיצון ה׳ דילקע לבקשת
הנבחרים, לגלות את דעות הממשלה על אדות עניני מצרים,
ראשי דבריו בתשובתו היו שהממשלה נותנת את לבה לשמור
מכל משמר את תעלת זועץ אשר בה קשורים ענינים העומדים
ברומו של עולם המדיני, ובנוגע לאסיפת הקאנפערענץ הודו
כל ממשלות אייראפא להצעת אנגליא וצרפת, מלבד ממשלת
תוגרמא אשר כאז כן עתה תתנגד לההצעה הזאת, אבל התנגדותה
לא מעלה ולא מורידה ועליה לבטל רצונה מפני רצון אייראפא
הכללי, כדברים האלה ענה גם שר החיצון לממשלת צרפת ה׳
פרייסינע, ובפירוש הגיד, כי הישיבה הראשונה של הקאנפערענץ
תהיה ביום 22 לחודש, וכבר נקבעו ראשי פרקים להמועצותוהמשא ומתן של צירי הממשלות, והם: החזרת עטרת הקעדיוו
ליושנה, להשיב לבצרון את ממשלתו, ולכונן על יסודות חזקים
את ברית השלום ואת משפטי ממלכות אייראפא וזכיותיהן בארץ
מצרים כפי ספרי הברית העומדים וקיימים זה מכבר. כל
ממשלות אייראפא מוסרות מודעה גלויה שאין בחפצן להוציא
תועלת פרטית מן הסכסוכים אשר צמחו במצרים ומאופן התרתם,
וע״כ יש תקוה כי הקאנפערענץ לא תחטיא את מטרתה. אולם
אם בכל זאת לא תתאים החלטת הקאנפערענץ עם חפצי צרפת,
אז תבקש צרפת את דרכה להגיע אל מטרתה בכח ידיה בלי
עזר שאר הממלכות הדברים האלה הרגיעו מעט את רוח
העם ההולך וסוער נגד המיניסטעריום הנוכחי, וכל מכה״ע
הקרובים להממשלה הוסיפו על דברי המיניסטער פרייסינע ונשאר
ונתנו בדבר הקאנפערענץ, והבטיחו כי גדולות ונצורות ממנה
תצמחנה. בין כה וכה סכל הזמן את עצת שתי הממשלות,
אשר כנראה אספה ההצלחה את חסדה מאתם בנוגע לענינימצרים. ממשלת תוגרמא ערכה עוד הפעם מחאה נמרצה נגד
הצעת הקאנפערענץ, ובהספר הגלוי אשר שלחה אל ציריה בכל
חצרות מושלי אייראפא, הודיעה כי המנוחה והסדרים במצרים
שבו על תלם, ובטחון הנפש והרכוש שב לקדמותו בעקב
השתדלות צירה דריוש פחה, ועל כן הצעת הקאנפערענץ
מתנגדת אל השכל הישר. מלבד שהיא מתנגדת אל זכיות
תוגרמא, אשר אין לזרים חלק אתה להשתתף בהשגחתה על
עניני מצרים, אפס אם יהיה דבר נחוץ להממשלות לישא
וליתן עם תוגרמא, הלא נקל לעשות זאת ע״י דברים שבכתב
ולא ע״י קאנפערענץ אשר הוא לא לעזר וללא הועיל. כאשר
הגיעה המחאה הזאת אל ממשלת אוסטריא, איטאליא ועוד
נמנעו משלוח את ציריהן, ויום המוגבל 22 לחודש זה עבר
והקאנפערענץ לא יצא לפעלו, הדבר הזה עשה רושם גדול
בעולם המדיני, ובפרט פעל פעולה חזקה באנגליא וצרפת, כי
גלוי וידוע הדבר אשר לא מחאתה של תוגרמא עיכבה את
הקאנפערענץ, ורק היתה המחאה הזאת כלי חפץ בידי הריפ-
לומאטים באשכנז ואוסטריא לדחות פעמי אנגליא וצרפת, מ״ע
הברלינים והווינים אשר רוח הממשלות מדברת מתוך גרונם
בכוונה מרבים להוכיח, כי במצרים שוררת מנוחה ומרגעה
בני אייראפא מתענגים על רוב שלום ואין פוצה פה ומצפצףנגדם, וכל דברי ממשלת תוגרמא בהספר הגלוי נכונים ונאמנים,
ולכן כל עיקרה של הקאנפערענץ למותר יחשב מכ״ע קרייצ-
צייטונג המקבל השפעה מאת ממשלת אשכנז, יצא במאמר
המוכיח, כי הרעש הגדול אשר קם בעולם המדיני בעקב שאלת
מצרים אין לו יסוד וסבה נכונה, בהיות כי סכסוכי מצרים
אינם נוגעים לרעה בעניני ממלכות אייראפא, רק בעסקי
הבאנקירים האנגלים והצרפתים, וע״כ איננו שוה לממלכות
אייראפא לשפוך דם ולפזר כסף במלחמה נגד מצרים, לטובת
העלוקות המוצצות - החברות השונות אשר מצודתן פרוסה על
כל ענפי כלכלת המדינה במצרים מכ״ע „פאסט" אשר רוח
ביסמארק ינוח עליו יאמר שגם אם הקאנפערענץ יצא
לפעלו, יהיה כל המשא ומתן רק שיחה קלה בין צירי הממלכות,
ומראש לא בסתר יגיד החלטתה, להניח את הדבר אל הסולטאן
לכונן משטרו במצרים כטוב בעיניו, כי רק לו העוז והמשרה
למשול במצרים, הוא לבדו יודע את נפש העם ויבין מה לרחק
ומה לקרב; ולדעה הזאת מכוונת גם דעת הנאציאנאל-צט״ג
האומרת, שאין אחרית ותקוה להקאנפערענץ לפעול איזה פעולה
נכבדה, יען כי בסודה ישבו דיפלומאטים צעירים שלא שימשו
כל צרכם, ובכוונה נתמנו מאת רוב הממשלות פרחי הדיפלו-
מאטים, לרמוז בזה שלא באה הקאנפערענץ להוציא דבר מתוקןחילוק הדעות בין אנגליא וצרפת ובין שאר הממשלות
נראה עוד בענין אחר, מלבד אשר נראה לנו בהצעת הקאנפע-
רענץ. אחרי המהומות באלכסנדריא, ראתה ממשלת תוגרמא
כי לא נאוה לה לשקוט במכונה מבלי עשות מאומה, ונחוץ
הוא לחדש איזה דבר ולהראות לכל באי עולם כי עוד צלה לא
סר ממצרים, ותמלא את ידי צירה דריוש פחה לכונן מיניסטעריום
חדש ולבחור לנשיא המיניסטעריום את רעגיב פחה. אולם שרהפרעות ואביר המתקוממים ערבי פחה ממשמרתו לא הוסר
חמה
וכאז כן עתה הוא שר המלחמה; ובאמת לא עניני הו
לבדם אך גם כל עניני המדינה על פיו יצאו ועל פיו יבואו
צירי אשכנז ואוסטריא עזרו לדבר הזה לעשות שלום בין הקעדיון
ובין ערבי פחה, וצירי אנגליא וצרפת היו מן הצועקים ואינם
נענים, ולמרות חפצם נוסד המיניסטעריום החדש, ואף כי
גלאדסטאן גלה את דעתו בבית הנבחרים בלאנדאן, שעור לא
זז מן שאלתו אשר דרש בחזקה מאת ממשלת מצרים, להסיר
את ערבי פחה ממשמרתו ולהגלותו מן הארץ, וגם את המיניס-
טעריום החדש לא יכיר, אבל הלא נודע לכל הנוגעים בדבר
כי אין כחו של גלאדסטאן אלא בפיו, ועל כן אין פונה אל
מחאותיו וצעקותיו. הסולטאן מודיע לערבי פחה חבה יתירה,
ע״י צירו דריוש שלח לו מכתב תודה עבור פעולתו והשתדלותו
ולטובת ארץ מולדתו, אכן כחליפות השמש ביום סגריר כן רבו
התמורות ושינוי הדעות בהיכל הפארטע מיום אל יום ומשעה
לשעה, זה מקרוב הודיע מכ״ע „פאליט׳ קאררעספ" לדבר ברור
ומוחלט, כי הסולטאן נכון להוציא משפט מות על ערבי פחה,
בגלל אשר ידיו שפכו את הדם באלכסנדריא, והיום ידבר
הסולטאן אל ערבי המורד דברי שלום ואמת, ומי יודע מה ילד
יום מחר?.בין כה וכה מצב הענינים באלכסנדריא לא חוטב מאומה
למרות הבטחות תוגרמא ושאר הממשלות התומכות בידה
אשר תאמרנה שלום שלום, הנה שמועה על שמועה תבוא,
כי סערת הרוחות במצרים מתחוללת בכח נמרץ. אלכסנדריא
מלאה על כל גדותיה יוצאי מצרים הנחפזים לנוס כמבוהלים
ודחופים מהמת ההמון. בכל בתי העבודה של בני אייראפא
באלכסנדריא שבתו ממלאכתם, וגם בקאירא נראו אותות תנועה
חזקה אשר מי יודע אחריתה. ביום חג למאהאמעטאנים אשר
היה זה מקרוב, העלו משואות על ראשי כל בתי התפלה
וההמון התגעש כים נגרש, וכל ילידי אייראפא ישבו ספונים
וכלואים בבתיהם, וככה גדלה סערת הרוחות עד כי צוה ערבי
פחה להזהיר ולהעיר בהעם, כי אם ישיאם לבם לעשות פרעות
אז כלי התותח יקלעו אליהם כדורי מות, ורק אחרי האזהרה
הזאת נח ההמון מזעפו, ממשלת צרפת לא תתן אמון להבטחות
תוגרמא, וביד חרוצים היא מכונה את צבאותיה לשלחם בשעת
הצורך מצרימה, כל פקידי צבא האניות אשר חופשה נתנהלהם מכבר קבלו עתה צו ופקודה נמרצה לשוב לעבודת הצבא,
אצל החופים ברעסט ושערבורג אניות גדולות ובצורות מצטיידות
ומוכנות לעשות דרכן לאלכסנדריא. לעיר החוף טולאן נשלחו
מערים שונות אנשי צבא הים במספר אלף ושלש מאות איש
לבוא אל האניה הגדולה העומדת שם והנכונה לרדת מצרימה
ובבתי מלאכת האניות ידי הפועלים מלאות עבודה להכין אניות
חדשות ולתקן בדקי הנושנות. בעקבות צרפת יצאה גם אנגליא
להחלץ חושים ולהכין א״ע לקראת המקרים העתידים לפרוץ
במצרים, אם תפרוצנה עוד הפעם מבוכות ושערוריות. א
נכונים אנשי צבאות אנגליא ללכוד את שני החופים הנכבדים
פארט-סאיד וסועץ, הלא המה שני המפתחות אל תעלת הזועץ,
אשר כל הנוגע בה נוגע בבבת עין אנגליא — ולנגד זה
נכונים צבאות צרפת ללכוד את העיר הקטנה איזמאילע לגדות
הזועץ, לבלי לתת לאנגליא לשפוך את ממשלתה לבדה על
הזועץ, אשר ידי הצרפתים היו בו בראשונה ליסדו ולכוננו,
ורק אחרי כן פרסו האנגלים את מצודתו עליהם בעזר תועפות
כסף, עוד החליטה ממשלת אנגליא לשלוח את צבאותיה
מאינדיען לכבוש את עיר החוף מעקסגאבבארי בקרבת אלכסנדריא,
ושבע אניות מלחמה ממאלטא נשלחו ג״כ על ידיה להחזיק מעמד
בחוף אלכסנדריא.
הנה למראה עין תתחברנה שתי הממשלות, אנגליא
וצרפת, לצאת נגד אויביהם המתנכלים לצודם למדחפות, אולם
באמת כל אחת לבצעה תפנה, וחפצי שתיהן מתנגדים אלה
לאלה מן הקצה אל הקצה. בעוד אשר אנגליא נושאת ונותנת
בסתר עם ממשלת תוגרמא ע״ד תעלת הזועץ, ומכ״ע „טיימס״
בשפה ברורה יגיד, כי אין לממשלת אנגליא עסק במצרים,
ואחת היא לה אם ימשול הקעדיוו או פחה אחר יעלה על מקומו,ונכונה היא ג״כ לוותר מזכותה לטובת המצרים שאינם סובלים
את האפוטרופסות וההשגחה מצד אייראפא, בלתי אם הזועץ
ינתן לה לאחוזה — הנה באותה שעה ממשלת צרפת תתנו
אהבים עם המצרים ותשתדל למשוך את הסולטאן אל צדה
הדיפלומאטים הצרפתים ומכה״ע הקרובים אל הממשלה בוחרים
לשון ערומים, לבאר ולברר להמצרים שכל רעתם באה להם רק
מידי האנגלים, ובאמת הננו רואים, כי אינה דומה שנאת
המצרים אל האנגלים לשנאתם אל הצרפתים, הציר האנגלי ה׳
מאלע נאלץ לנוס מקאירא לאלכסנדריא, ביראו פן יבולע לו מידי
בעלי מפלגת ערבי פחה, והציר הצרפתי ה׳ סיענקיעוויטש
יושב בקאירא, וערבי פחה לא הפיר ברית שלומו אתו,
כן גם השערוריות באלכסנדריא נגעו בהאנגלים יותר מן
הצרפתים, אף כי גדול מספר הצרפתים מן האנגלים יושבי
המקום. בכלל הננו רואים כי אחדות שתי הממשלות אנגליא
וצרפת, היא אחרות רעועה ורפויה, ועל כן לא נשמעים
דבריהם בסוד ממלכות אייראפא. ידעה זאת גם תוגרמא וע״כ
היא מכינה א״ע לפעול לבדה סדרים במצרים. בסוריא תאסף
אנשי צבאותיה ותנועה נמרצה נראה בכל בתי מלאכת הנשק
שר האוצרות נושא ונותן עם עשירי גאלאטא ע״ד מלוה חדשה.
למראה כל הדברים האלה ירגז לב אוהבי השלום והמנוחה
ופחד מלחמה וסכסוכים מדיניים שונים הכרוכים בעקבה רובץ
על פני אייראפא.תקות אוהבי צדקה ומשפט קמה ונהיתה, התמורה החדשה
בחיק הממשלה פנימה החלה להראות לכל באי עולם תוקף
פעולותיה לטובה על מהלך שאלת היהודים. שר הפנים החדש
הגראף טאלסטאי, השמיע ברמה קולו נגד בעלי הפרעות ואנשי
חמסים המהרסים סדרי החברה האנושית ומחזירים את העולם
לתהו, במכ״ע אשר להממשלה .Ham. Ber נדפסו דברי ספר
גלוי אשר שלח שר הפנים אל כל שרי הגלילות, השר מברר
ומטעים באר היטב את דברי הפקודה של הקיר״ה מן יום 3 מאיי
אשר קלעה גם כן אל המטרה הזאת, להשיב את הסדרים
והמנוחה על תלם. בדברים נמרצים וחודרים הדרי לב יגער
השר בפקידי הממשלה על אשר לא עמדו בפרץ, להשקיט את
המהומות בעוד עת. „התמוטטות עמודי השלום ובטחון האורחים
ואמר השר — תוריד את העם עשר מעלות אחורנית במצבהחמרי והמדיני. ורק שלום ומנוחה הם הדרכים המובילים אל
מטרת הטבת מצבו והדמת קרנו. בימי הפרעות שהיו, מעלו
רבים מעל בפקודתם, ולכן עלו השערוריות למעלה ראש,
ומהיום והלאה יוסדו מפקודתם כל הפקידים אשר יתברר אשמם,
שלא היו זהירים וזריזים כראוי לשים קץ להמבוכות, וגם מיד
שרי הגלילות תדרוש הממשלה את אשמם. והם יהיו אחראים
וערבים בדבר, אם לא יחזיקו באמצעיים של זהירות לקדם פני
הרעה בטרם תפרוץ ברעם ורעש״. על דברי הפקודה הזאת
ישישו מכה״ע „גאלאס״, „נאוואסטי" ועוד, אך „הנאוואיא
וורעמיא" לע״ע תשים מחסום לפיה, כי נסתתמו טענותיה.
עוד אנו קוראים שם במכ״ע אשר להממשלה, פקודת שר
הפנים אל פקידי הפאליצייא על אדות זכיות יהודי חו״ל לסחור
ברוסיא. ראש דברי השר הוא, שימת עין על קורות החוקים
והמשפטים הנוגעים ליהודי חו״ל הבאים לגור ברוסיא, וחותם
את דבריו: בעת הזאת רשאים יהודי חו״ל לסחור ברוסיא
רק כאשר יש בידם תעודות מסחר ממדריגה ראשונה (ערשטע
ילדע), ובהתחום הקרוב לגבול אינם רשאים לשבת יותר
משנה אחת. תעודות המסחר אשר להן צריכות להיות מקוימות
מאושרות ע"י שר האוצרות, שר הפנים ושר החיצון, עכ״ל .
הגענעראל-גובערנאטאר מעיר אדעססא, הורקא, היה
בימים האלה בעיר הקטנה אלכסנדריא, אשר שם כנודע התחוללו
פרעות נוראות נגד היהודים יושבי המקום, ועוד פחד השערוריות
לימים יבואו לא חלף לגמרי, אבל השר הבטיח להיהודים כי
המבוכות לא יתחדשו בשום אופן, והבטחותיו אלה הרגיעו את
רוח העם.מאת הועד הראשי למשען יוצאי רוסיא הנודע בשם
„מענשען הויז" בלאנדאן, הגיענו מכתב זה והמודעה אשר בצדו:
)Lord- אדון נכבד! בפקודת שר האזרחים מעירנו לאנדאן
הנני שולח לך רצוף בזה הודעה נכבדה מאד עבור בכם,
עמך בארץ רומעניא, ואתה בטובך תואיל לתת לה מקום בגליון
היותר מוקדם מן מכה״ע היקר היו״ל על ירך אשר מהלכים לו בין
בני אמונתנו במדה רחבה, והנני מכבדך ומוקירך:
N. S. Joseph. הודעהאנחנו ח״מ מודיעים בזה, כי לא ינתן מאומה מן
קופת הצדקה אשר לעזרת היהודים הנמלטים מארצות אחדות,
רק לגולים אשר ראו עני בשבט עברת המציק, ואשר ברחו
ממקום אשר משלחת מלאכי רעים עברה עליהם
רק אנשים יודעי מלאכה ואומנות אשר יחיו בה את
נפשם ונפשות ביתם יעזרו בהעתקתם מארצם לארץ אחרת,
אך סוחרים וסופריהם ובטלנים ורוכלים לא יבואו במספרם
לא נתמוך ביד אנשים העוזבים את נשותיהם ובניהם
בארץ מגורתם. אנשים המביאים בידם רכוש מעט יהיו
ראשונים במספר הנתמכים להתישב בארץ אחרת, ואחרי הם
יבואו עניים בעלי מלאכה אשר לא ישאו בידם כל מאומה
יען כי הכסף הנמצא לצדקה הזאת כטפה מן הים לעזרת
כל הגולים הרבים המבקשים עזרה, גמרנו אומר לבוא
בצדקתנו רק לעזרת יודעי ועושי מלאכה, אשר בידם הצדקה
תעשה פרי כפי ראות עינינו, והגולים אשר אין להם יד
במלאכה ואין להם כה וכשרון להצמיח זרע הצדקה, נשיבם
אל המקום אשר באו משם, כי אמרנו און ועול הוא למלאות
פני ארצנו ופני אמעריקא עניים ואביונים המחזרים על
הפתחים .
גבאי קופת הצדקה אשר לעזרת היהודים גולי ארץ
רוסיא ואשר בשם מאנשיאן הויז פאנד תקרא
J. Wnittaker Ellis, Lord Mayor.
The Manions House. London.ווערזבלאווע (פלך סובאלקי) אור ליום ג׳ שבוע העבר פרצה
אש בכפר בודוויץ הסמוך לעירנו ותאחז בכל
סביבותיה, עד כי במשך ג׳ שעות אכלה האש את כל הבתים
וכל הרכוש אשר בתוכם כמעט כולם של יהודים. לא הצילו
מאומה, וכעשר משפחות נשארו חסרי כל כי אם שמלתם לעורם.
יהודא עלינפעריליורבורג דען 10 טען יוני
היום בבוקר בשעה ששית פרצה תבערה בבית המרחץ
והלהבה אחזה את כל הגג ממעל, אנשי העיר נבהלו נחפזו
מאד, כי הפחד הרובץ על אחב״י זה יותר משנה תמימה
תעבירם על דעתם. לחשוב מחשבות אשר לא נתנו להחשב
ובעזרת אנשים רבים, אשר החישו למקום התבערה, לא פרצה
הלהבה יותר, ורק בית המרחץ לבדו נשרף, ולמרות כל המ״ע
הזורקים מרה בעם הארץ ומטילים זוהמא בהם להיות שנאה
כבושה בלבבם על עם ישראל. הראו בני עם הארץ אותותם
אותות, כי לבבם שלם עם יושביהם העברים, רבות עמלו
ויגעו ולא חסו על נפשם לכבות את התבערה, עד כי גם
האצילים, ובראשם האדון קניאז וואסילציקאוו שר העיר, בא
בכבודו ובעצמו עם כל משרתיו עושי רצונו, ועם המכונות וכלי
המכבים המוכנים בחצרו לכבות את התבערה, ויעל ויבוא אל
מקום הלהבה ויזרז את כל העובדים. גם הסוכן בחצירו האדון
קורנאסאף עמל ויגע הרבה מאד, יהי משכורתם שלימה מאל
עליון ושמותם יהיו לברכה בפי רבים עד דור אחרון. בטח
ושתדלו אנשי עירנו עתה לבנות בית הרחצה מחדש, אשר
תהיה יותר טובה ומתוקנה מהראשונה לפי רוח הזמן.
נא״ד.לאנדאן. בגליון 21 מהצפירה קראתי את דברי החכם המו״ל
„הטעלעגראף" בקאנסטאנטינאפאל ה׳ דוד פריסקו נ״י,
כי יגער בהצובאים על שיבת ציון, ויעיר עליהם חמתו לאמר
כי בפחזותם ראו צל הרים כהרים וזבוב שעל הקיר לשנהב
הגדול, ועי״ז הביאו אסון נורא על יוצאי חפזון בארץ רומעניא,
אבל ירשני נא הסופר הנכבד לשאול מי הוא זה ואיזה הוא
מהסופרים חובבי ציון וחונני עפרו, אשר קרא את הקריאה
הגדולה לאמר, בית יעקב לכו ונלכה קוממיות לארצנו. בנעורינו
ובזקנינו, בעשירינו ובעניינו כי קרובה מלכות שמים? הלא
אין גם אחד מאנשי עברתך אשר קראו כן, כי אם יתנגדו איזה
מהסופרים לחברת כי״ח השולחים את אחינו לאמעריקא, ונותנים
משפט הבכורה לארץ הצבי (אשר גם אנכי הנני בתוך הבאים
ועירא דמן חבריא), הן בזה עוד לא נטינו את אשורי אחינו מני
דרך ללכת אחרינו באשר נלך, ונהפוך הוא, כי בפירוש
מתנגדים אנחנו ליציאה מן הארץ מכל וכל, ואם נתמכרתי אני
לעת זקנתי לאדוני אליפהאנט וסיעתו הנוצרים, ועברתי ארחות
מים ללאנדאן, והקדשתי את טפחות ימי האחרונים ללחום
מלחמת ארץ אבותינו, ואם ע"י מכתבים הרבים אשר הגיעו לי
מקצוי ארץ נוכחתי לדעת כי לא לאמעריקא, כי אם לארץהצבי גרסה נפשות רבבות ישראל לתאוה, עוד לא חטאתי
בזה ליוצאי חפזון, נגד עצתי אשר אמרתי (המליץ גליון 6)
מאמרי בהמגיד והלבנון, כי שמה צרחתי מר על כל הפלטים
בכלל, ועל היוצאי חפזון אלה אשר הנם כשבלים שדופי
קדים בפרט תם אני ולא אדע מה מצאו עול המבקרים (או
המולי״ם בכבודם) בהמון מאמרי מלאנדאן אשר סגרו את שעריהם
בעדי מלשלחם החוצה, ולו הואילו להתבונן על כל מאמרי
בעין חודרת, אז הלא נוכחו לדעת כי מלבד אשר לא נטיתי
קו לעורר את הלבבות לעמיגראציא, כי אם להפך צועק אני
חמס על כל המיגראציא בכלל. בעוד אשר לא נתבכרה כל
צרכה וע״פ רשיון הממשלה, והנה היא כאבני נגף וצורי מכשול
לרגלי כנסת ישראל בכלל, כי צוררינו ישחקו על משבתנו
לאמר בגד ישראל בארץ מגורתו ויברח יעקב, ועוד נתראה
פנים עם יוצאי חפזון בשובם לבצרון מאמעריקא כמו מפאלאס-
טינא, רובם ככולם כשבויי מלחמה עייפים ורעבים חשופי שת.כאשר רואים אנחנו לתוגת לבבנו יום יום, כי כל כסף
התועפות אשר ישחדו נדיבי ורוזני ארץ, יהודים ונוצרים, תמס
ילכו והיו כלא היו, והמון השדודים והנשרפים אשר אבדו נירם
ונכרת אוכל מפיהם, ישאלו ללחם ופורש אין להם, כי דללו
וחרבו כל מעייני הישועה ויסכרו גם ארובות השמים, וכל זה
בעון העמיגראציא הארורה, ולמה איפא סופר נכבד תריב עמנו
חובבי ציון, וגם את האדון החסיד ה׳ אליפהאנט לא נקית מפשע
רב, ותפקוד עליו את עון העדה וחטאת הקהל, אשר זה דרך
ההמון לקפוץ בראש גולים כסתומי עין, והולכים כשור לטבח
ולא ידעו במה יכשלו, ועוד תצדיק בשפטך את חברת כי״ח
בשלחם את אומללי עמנו כשעיר המשתלח לצוף על פני ים
הגדול, ושם ינוחו יגיעי כה, או ימצאו להם קברים, — אתה
לא עצרת כח בראותך בקאנסטאנטינאפאל משפחות ישראל
נטושים על פני חוץ למאות בדומן על פני השדה, ודמם רק
בראשם, ואנחנו נקיים, כי העד הועדנו בהם לא אחת ולא
שתים, ולו היית אתה בבראדי, לעמבערג, וויען, בערלין,
האמבורג, פאריז ועאכו״כ באמעריקא, הלא ראית בעיניך את
אחיך האומללים כאלה לא למאות, כי אם לאלפים. ולא
באשמתם רק באשמת החברות ואגודות אחים, אשר פחזו
כמים לעורר את לבבות רבבות אחינו, ולשום את רוח העם
כמרקחה למכור בלא מחיר איש את פרתו שורו וחמורו, וכל
אשר לו, להשאר ערום כיום הולדו ולנוס באין רודף. להחיש
מפלט למו בפתע פתאום בגפו ובמקלו ותרמילו, נאהבים ונעימיםלנו אלה הצדיקים והחסידים, עטרת עמם ותפארת בני דורכ
אשר בלאנדאן ופאריז, ובכבודם נתימר סלה, אבל לא נוכל
לכחד האמת תחת לשוננו, כי אם כונתם רצויה ובאמת כל ישעם
וחפצם רק לשם שמים, אבל שגו ברואה ופקו את פלילותיהם
באהבתם לאמעריקא ושנאתם לארץ הצבי, כי לא לבד אשר
יצא שכרם בהפסדם, אבל הרעו יותר מאשר הטיבו לנו בחסדם
ואמתם. ולמענם הקדשתי עתותי כספי ועבודתי, ואבוא הנה
לקבץ מכתבים מכל אחינו הקרובים והרחוקים, למען נדע לדעת
את רוח העם עם העומדים בראשיהם, רבניהם חכמיהם וסופריהם,
ינחמו ממעשיהם, והודות לאל כי חפצי הצליח בידי לאט
לאט, וראש מתנגדינו החכמים הגדולים ה׳ לעווי אדלעד,
ובראשם מאקאטטא אשר כעשרו הרב כן חכמתו צדקתו
וענותנותו, והוא אשר הקדיש את כל חכמתו הרבה נגד חובבי
ציון, גם הוא עמד מלדת היום בראותו את רוח היום, ותקותי
תאמצני כי לא יארכו הימים ישובו אחריו כל ישרי לב, עד
ראטהשילד ועד הצריק משה מאנטיפורי הי״ו, ויסכרו מעיינות
תהום רבה של ים האנטלאנטי לפני יוצאי חפזון מארצנו, יכבדו
וישבו בביתם, וישארו על מקומם עד אשר תרשה להם הממשלה
ויפתחו לפניהם ארובות השמים בגשמי נדבה וברכה, ועלו
מושיעים בהר ציון לעבוד את ה׳ בהר הקודש בירושלים, וישכון
אברהם קאנסטאנטינאווסקי.
ישראל לבטח אמןרומאניא. טולטשא ג׳ תמוז, הועד הראשי מישוב א"י
אשר בגאלאטץ, קיבל הודעה טע-
לעגראפית מעיר קאנסטאנטינאפאל, כי ביום 12 יוני באה
השאלה מן הקאלאנאזאציאן של היהודים לפני שלחן המיניסטריום,
וממנו גמרו כי היהודים יוכלו להתישב בארם נהרים וארם צובה,
גם לתמוך בידם לבנות שמה מסילת הברזל וליתן להם אחוזת
ארץ בלא מחיר. ההודעה הזאת היתה כטל של תחיה על
לבות אלפי מאחינו ברומאניא המבקשים מנוח לכף רגלם.
המכ״ע „וואקיט" הנודע למקבל השפעתו מממשלת תוגרמא,
מודיע כי הממשלה שלחה פקודה לציריה בארצנו, אשר כל בני
דת משה אשר יבואו לחסות תחת צל תוגרמה ולנסוע שמה,
יתקבלו תיכף וינתן להם מכתבי מסע באין מעצור כלל, והדבר
ברור כי פה בעירנו טולטשא, אשר עד כה לא נתן הקאנסול
התוגרמי מכתבי מסע בלי חתימת הרב או ראשי הקהלה, ועתה
מעת הפקודה החדשה יתן לכל איש יהודי בלי שום מעצור
מכל זה נראה כי שנתה תוגרמא את טעמה לטוב לנו
האוהב עמו וואלף פישלערגלעד(המשך מגליון 22)
מידבא. אחת מערי מואב (במדבר כ״א. ל׳) אשר נפלה
למטה ראובן לנחלה (יהושע י״ג, ט'—ט״ו, דהי״א
י״ט, ז') ואחרי גלות עשרת השבטים על ידי מלכי אשור
שבו המואבים וישבו בתוכה (ישעיה ס״ו, ב'). ועד היום
נמצאות חרבותיה במרחק שתי שעות מחשבון, והערביים יקראו
לה בשם מיידאבא כבימי עולם, והחרבות ההן מתפשטות
כמהלך חצי שעה.
חשבון. לפנים עיר מפוארה לפאת מזרחית מהירדן ורחוק
ממנו רק כמהלך חצי יום, בין נחל ארנון ובין נחל
ובוק, מול עיר יריחו אשר בארץ כנען. סיחון מלך האמורי
לקח אותה מיד המואבים אשר נלחמו אתו וישימה לראש
ממלכתו (במדבר כ״א, כ״ו), ואחרי אשר הכו אותו משה ובני
ישראל ויירשו את ארצו, נפלה העיר הזאת לנחלה אל בני
ראובן (במדבר ל״ב, ל״ז, יהושע י״ג, כ״ו, שם כ״א, ל״ט)
ואחרי גלות ישראל על ידי מלך אשור, שבו המואבים לקחת
אותה וישבו בקרבה (ישעיה ט״ז, ח׳ ירמיה מ״ח, ל״ד).
והנה לפאת קצה הצפוני לים המלח במרחק חמש שעות וחציעיי מפלה ושרידי חרבות עתיקות על גבעה גבוהה, גם עקבות
ברכות מים נודעו שם הן הברכות המפוארות הנודעות בשם
ברכות חשבון (שיר השירים ג׳ ה׳) הצופה ומביט
מתועפות החרבות הנזכרות, עיניו למרחוק יביטו: לפאת
מערבית יראה את העמק אשר נחל חשבון שוטף בתוכו. את
הירדן, את ים המלח. גם את עה״ק ירושלים, וביותר עוד את
בית להם, לפאת צפונית יראה את מבצר רמה מצפה, ולפאת
דרומית כל מישור ארץ מואב. החכם הערבי אב-אול-פידה
הלל מאד את סביבות עיר חשבון, אשר הנה עמקי תנובות
המלאים להם שדות וכרמים, גנות ופרדסים
בית הישימות. עיר בנחלת מטה ראובן (יהושע י״ב, ג'
שם י״ג כ׳) והיא התחנית האחרונה אשר
חנו שם בני ישראל בטרם עברם את הירדן (במדבר ל״ג, מ״ט)
אחר גלות עשרת השבטים בימי מלכי אשור, שבו המואבים
וישבו בה (יחזקאל כ"ה, ט׳). וחרבות בעיר הזאת נמצאות
עד היום במקצוע ים המלח לפאת צפונית מזרחית מהלך רבע
שעה מהירדן, ושם בית ישימות נקרא עליהם כבימי עולםלשע. עיר עתיקה מאד נזכרת בס׳ (בראשית י׳ י״ט) והיתה
נודעת מאד בימי קדם בגלל המעינות החמים אשר
נבעו בתוכה, ואשר היו טובים מאד לרפואה וגם נעימים לשתות.
הורדוס המלך חדש את ימיה כקדם, אחרי היותה עיר נחרבת
יקרא לה שם חדש קלרהי (Kalilrhoe) גם התרגום על
התורה המיוחס ליב״ע תרגם את שם לשע בשם קלדהא
וט״ס הוא וצ״ל קלרהא ברי״ש תחת הדל״ת כאשר הוא אל
נכון בירושלמי פ״ק דמגלה ובמד״ר (בראשית פרשה ל״ז) וכן צ״ל
גם בספרי פרשה דברים. העיר הזאת היתה בנויה לרגל הרי
אשרות הפסגה, ומעינותיה החמים הלכו אל ים המלח. וכאשר
חלה הורדוס את חליו אשר מת בו, הלך אל העיר הזאת לרחוץ
במעינותיה החמים בעצת הרופאים, (מלחמות היהודים א׳, ל״ג,ה׳, קדמוניות י״ז, ו׳) וחרבות רבות מעיר הזאת נמצאות
עוד עתה במקום ההוא לדרום וואדי-צירקא קרוב לשפת ים
המלח. גם מעין מים חמים נמצא שם עד היום הזה.
אלעלא. עיר בארץ מואב אשר נפלה למטה ראובן לנחלה
(במדבר ל״ב, ג') והיא נזכרת תמיד יחד עם עיר
חשבון, כי קרובה היתה אליה מאד. והחכם בוקארד
בספר מסעותיו בארץ סוריא (צד 623) יעיד כי חרבות העיר
הזאת נקראות על היום בשם אלעל (Alel) וקרובות הן למשואות
עיר חשבון לפאת צפונית
בצר, עיר מקלט, נזכרת בס׳ (דברים ד׳ מ״ג) את בצר
במדבר בארץ המישור לראובני תרגום יונתן כותירין,
וכונתו נעלמה מעיני חוקרי ארץ הקדושה, והרב ר"י שווארץ
ז״ל בספרו תבואות הארץ מצא את החידה הזאת, וו״ל זכני ה׳לדעתי שלדרומית מזרחית לעיר ערער בהרים אשר על שפת
נהר מודש״ב יתנשא הר יחידי וגבוה שקוראים בלשון ערבית
דשב״ל קיותי״א והוא מול חברון, ואין ספק כי על ההר ההוא
תכונת בצר עיר המקלט שהיתה מול מקלט חברון כמו
שנזכר במס׳ מכות (דף ט׳.), וזאת היא כונת התרגום, עכ״ל
(המשך יבוא)חדשות שונותאהבת ציון אשר התעוררה זה מקרוב ברב כח בלבות
יהודי רומעניא ובשאר הארצות, לא בין היהודים לבדם
נראה תוקף פעלתה, אבל על כל העמים המשכילים שפכה
את רוחה, ארץ ישראל היתה בעת הזאת לתל שהכל פונים
אליו, ובעוד אשר היהודים הרומענים העשוקים והרצוצים, יבקשו
בתוכה מנוס ומפלט לנוח בה מעצבם ומרגזם, ולמצוא שלום
ומרגוע וגם ענג ועדן לנפש, הנה גם בני העמים האחרים ינהרו
אליה המונים המונים, גם נוסדו חברות ואגודות רבות אשר
מטרתן ותכליתן, לתקוע להן יתד במקום נאמן בארץ הצבי
כבר הודענו לקוראנו, כי מסעות הנוצרים למקומות הקדושים
להם בא״י, רחבו ונסבו בשנה הזאת הרבה מבשנים הקודמות,
ומלבד התמימים והאדוקים בדת אשר יסעו שמה מדי שנה
בשנה להשתטה על קברות קדושיהם, באו בשנה הזאת אורחות
אצילים וגבירות מארץ צרפת, אשר לא להשתטה ולהתפלל אך
להתענג ולהתעדן הרימו פעמיהם להארץ העתיקה. כעת מודיע
(המליץ No. 21) בשם „גאלאס״ כי בארצנו נוסדה חברה חדשה
בשם „חברת פראוואסלאווים חובבי אה״ק", ומטרתה להתחקות
על שרשי אה״ק, לאסוף ידיעות ברורות ע״ד קדמותה ומצבה
הנוכחי, ולהפיץ את הידיעות האלה ברוסיא, למען עורר עי״ז
את האהבה לארץ הצבי בלבות הרוסים — גם לתמוך בידי
הרוסים אשר יעלו לארץ הצבי להתישב שמה, ולהחזיק בידיהיושבים שם מכבר, וליסד בתי ספר ובתי תעלה למענם
ועוד, בראש החברה הזאת יעמדו שני נסיכים גדולים מבני
בית הקיר״ה, וחמשים אנשים מבני מרום עם הארץ כבר
הסתפחו אל דגלה, ואליהם נספחו גם חוקרים נבונים וחברים
עוזרים בכסף. החברה הזאת המתיקה סוד באסיפתה הראשונה
בארמון הנסיך הגדול ניקאלאי ניקאלאיעוויטש, וראש מנהליה
הוא השר היטראוו שהיה ציר רוסיא בבולגאריא עכ״ל. כמשפט
החברה הזאת וכמתכונתה נמצאה באנגליא זה עשרות שנים
 חברה גדולה ואדירה בשם Exploation Fund, וציר הממלכה
קאנדער עם עוזריו יושבים בא״י ישיבת קבע. ושם יחקרו
קדמוניות, וגם ישיתו לבם למחקרי הארץ ולהדמת קרנה והטבת
מצבה בהוה, ואף כי החברה הזאת לפי שמה תכונן רק לחקר
קדמוניות ומזג הארץ; אבל לא השם הוא העיקר, ובאמת
תכלית מדיני יצוק בה, ומטרתה האמתית היא לבקש עצות
מרחוק, ולפלס נתיב לממשלת אנגליא לשים משטרה בארץ, ובא
האות על זה, כי לא מכותלי בית המדרש נבחרו צירי החברה
היושבים באה״ק, אך רובם ככולם שרי הצבא ומודדים מחוכמים.
חברה כזאת נמצאה גם באשכנז, ומכ״ע מיוחד נוסד לתכלית זה
הנקרא בשם „פלשתינא". והוא יחזיק גם בידי האשכנזים
הווירטעמבערגים אשר הצליחו לכונן באיתן מושבם בקרן בן
שמן במיטב אדמת כנען, כל זאת תוכיח לנו למדי, כי אה״ק
כאבן-חן מושבת עליה עיני כל הממלכות והעמים, ואליה ינהרו
כל הגוים, האמונה הנוצרית תקדיש ותעריץ את הארץ אשר
היתה צור מחצבתה, וכמו שהתמימים מקרבנו חובבים את
הארץ ועפרה יחוננו, להביא עפר מאדמת א״י בתוך קבר
המת כנודע, במדה הזאת יוקיר ויקדיש הנוצרי את מי הירדן;
לא יחוס על עמל ויגיע לקבל מעט מים חיים אלה, לצורך טבילת
הילדים והכנסתם בברית אמונתם. מכ״ע האשכנזים מודיעים
כי הילד אשר נולד זה מקרוב לנכד קיסר אשכנז, הילד העתיה
לשאת על ראשו כתר הקיסריות, נטבל במימי הירדן להכניסו
בברית, והמים הובאו בידי יורש העצר בכוונה ולשמה, כאשר
היה בא״י בשנה החולפת המנהג הזה היקר גם להפרוטעס-
טאנטים, הוא ביתר שאת קדוש בעיני הקאטולים. סופר אחדבמ״ע „בערלינער טאגעבלאט" יספר כל העמל והתלאה אשר
יעברו עליהם בטרם ישיגו מימי הירדן, כדברים האלה: כל איש
נוצרי הנוסע לירושלים (ונוסעים כאלה רבו כמו רבו מעת אשר
נתייסד המנהג לנסוע שמה באגודות בכל ימי הקיץ, תחת הנהגת
הנוסע ה׳ שטאנגען), יתאוה תאוה נמרצה להשיג ספל מים ממי
הירדן, ולמען השיג זאת נחוץ להנוסעים להתחבר יחד לאגודה
ולהרים את פעמיהם אל גדות הירדן. האגודה תגביל לזה זמן
שלשה ימים לכל הפחות ותשכור לה מתורגמן (דראגאמאן)
והוא המכין את כל הדרוש לחפץ המסע, הוא שוכר סוסים,
קונה צירה לדרך וכלי נשק להשמר מחמת הפראים המשתובבים
במקומות ההם. אולם בחיל ובכח מצער כזה לא יוכלו הנוסעים
להתגבר על הבעדואינים השובבים העולים מסובכם כפעם
בפעם לקצות בכל עוברי אורח, ועל כן אין תחבולה אחרת
בלתי להאיר עיניהם בברק הכסף, המתורגמן היודע את לשונם
ואת מזגם ומנהגיהם, יראה ראשית לו לישא וליתן עמם ע״ד
כריתת ברית שלום, וישקול על ידיהם מכסת כסף, למען ילוו
כמה וכמה מהם אל האורחה להיות עליה למשגב ולמשמר מפנישאר אחיהם, טרם ירימו הנוסעים לדרך פעמיהם, יקנו להם
בירושלים כלים עשוים מרקועי פחים לשאוב בהם את המים,
ואז יצאו לדרכם ויכתתו רגליהם או ירכבו במקומות שוממים
דרך בית לחם ועל יד ים המלח, אחרי יגיעת כמה ימים יגיעו
הנוסעים אל מחוז חפצם, אל חוף הירדן, ושם ישבעו ענג ועדן
מהדר הטבע ויפעת הצמחים תחת כל העמל והתלאה אשר
נשאו בדרך, שם יטו את אהלם, וברגש קדש ירחצו במימי
הנהר אשר בו צפונים זכרונות עתיקים וקדושים לבני כל
האמונות. אחרי כן ימלאו את כליהם מים וישובו לדרכם
ירושלימה. שם בבית מלונם יתנו את המים להמבשלות לחזידם,
כי בלעדי זאת לא יוכלו המים השאובים לעמוד ימים רבים
בטהרתם, ואז יריקום עוד הפעם אל הכלים, ויחתמום וידביקום
בבדיל, וישלחום אל הכהן הראשי להנוצרים להטביע את חותמו
עליהם להיות להם לעדה, כי באמת מים קדושים המה ומן הירדן
נשאבו. אבל גם אחרי כל היגיעות האלה לא נקל הוא להנוסעים
להביא ספל המים לביתם ולשמח בו את נפשות אהוביהם.
עוד שני מכשולים מונחים על דרך הנוסעים, אשר יחבלו
לפעמים את כל יגיעם ויהפכו לאכזב את תקותם. המכשולים
האלה הם מעשה הכלים הקל להשבר ולהתפוצץ, וגובי המכס
אצל הגבול, אם יקפה הנוסע שכרו של המוכס, אז לא יחוס
האכזר הזה על יגיעי רעהו, ויסיר את הצמיד הפתיל מעל הספל,
ותואנה בפיו, אשר חפצו לראות אם אין בהספל שמן ורד
(ראזענאָעל) אשר ממנו גובים מס גדול, אף כי באמת יודע
המוכס שבהספל הזה יש מים טהורים. אבן הנוסעים הבקיאים
במנהגי התוגרים אינם פוחתים שכרם של הפקידים ההם, ואזלא יחשדום הפקידים במה שאין בהם עכ״ל הסופר הנ״ל. והנה
אחרי ראותנו כמה יגיעות ותלאות והוצאות דרושות לחפץ
הנוצרים לקיים מנהג דתם, ובכ״ז המה טורחים ומתיגעים
להשיג את ההנאה הרוחנית והרחבת הדעת המורגשת להם בדבר
הזה, למה זה יפלא בעינינו כי לבות בני ישראל דבקים בא״י,
ארץ אבותיהם ומשוש ישעם וחפצם, ויחמדו אדמתה לעבדה
ולשמרה, ויחוננו עפרה גם למנוחת עולמים?
קוראינו עוד יזכרו את ימי ההתפעלות וההתרגשות הכללית
להצעת ישוב היהודים בספרד, עקבות ההצעה הזאת לא נמחו
עד היום מקרב לבות אחב״י, והנדיב געדאללא בלאנדאן עודנו
מכריז ומודיע במכ״ע, שממשלת ספרד נכונה לקבל את הבאים
להתישב שם, ורבים כמוהו, ובפרט היהודים הספרדים בתוגרמא
תוקעים ומריעים לפלס נתיב לתנועת היציאה לארץ ספרד אשר
בימי הבינים זכתה לשם ארץ ישראל החדשה, טרם הטילה בה
האינקוויזיציא זוהמא; והנה לנגד ההתפעלות הזאת הורה לנו
הנסיון כי ההצעה לעולם לא תצא מעולם הדמיון לעולם המעשה.
בימים האלה נדרו הלכו לספרד שני אנשים מבני ישראל מיושבי
קאנסטאנטינאפאל, וגם את משפחותיהם לקחו אתם, וילכו לקבוע
מושבם בעיר ברצלונא. האנשים באו העירה ויבקשו לשכור
להם בית לשבת בו, אבל יושבי העיר מאנו להשכיר בתיהם
ליהודים, רבת שבעה להם נפשם עמל ונדודים, עדי אשר לסוף
נמצא להם בעת צרה איש יהודי היושב ג״כ בעיר ההיא, והואחמל על האומללים ויאספם לביתו, ויהי בימים ההם נפל למשכב
ולד אחד מילדי היהודים וימת, עד מהרה נודע הדבר בעיר
וכהני הקאטולים פרצו אל הבית, ויקחו בחזקה את גופת הילד
המת ויקברוהו בקברותיהם. אחרי כל אלה לא יכלו היהודים
לשבת בהעיר, ונאלצו לגדוד הלאה לארץ צרפת, ושם מצאו
מנוח לכף רגלם
בנוגע להצעת ישוב גולי רומעניא, הגיעה אלינו ידיעה
חדשה מאת השר אליפהאנט מקאנסטאנטינאפאל. הוא מודיע
במכתבו. כי כבר נוכחה ממשלת תוגרמא לדעת שאין מקום
לפחד ולחשדו אשר הוא חותר תחתיה ומשתדל להביא את
פלשתינא בברית אנגליא, וע״כ נטיה חדשה נראתה בענין זה
לטובה. הציר האמעריקאני היושב בחצר הפארטע הוא ג״כ
מכניס ראשו ורובו בענין ההצעה, מחמלתו על אומללי היהודים,
ובהיותו איש אשר דבריו נשמעים במקום גבוה, ע״כ יש תקוה
כי פעולתו תעשה פרי, הציר הזה בקש במכתב את הפרעזי-
דענט ארטשער לשית גם הוא ידו אל המפעל הגדול, ואהבת
הפרעזידענט לישראל שכבר נראתה בעליל, היא כערובה נאמנה,
שלא ישיב ריקם פני צירו, עכ״ל השר הנ״להחכמים האנגלים חוקרי קדמוניות אשור מצאו עוד הפעם
במעבה האדמה חמדה גנוזה, והיא קבוצת לוחות מלאים כתב
היתדות, אשר בהם ערוכים ומסופרים בטוב טעם ודעת דברי ימי
הבבליים מראש מקדמי קורותיהם והעתים אשר עברו עליהם
לפי הודעת מכה״ע של חכמי המוזעאום בלאנדאן, נמצאו בין
סיפורי הקורות ההם ספורים רבים הנוגעים בעצם וראשונה אל
דברי ימי היהודים, אל ממשלת כורש, והתעוררות תנועת ישוב
א״י ע״י זרובבל ועזרא בימים ההם, ובל״ס יהיו הספורים הנכבדים
ההם מקור נפתח, לברר וללבן פרקים והלכות גדולות בדברי ימי
ישראל, אשר עד היום עוד ערפל חתולתם וחרולי שבושים
והשערות יסופחו בהם
מות הגבור הנערץ גאריב אלדי נתן ענין רב למכה״ע
לבני ישראל בחו״ל. לברר את יחוסו של האיש הגדול הזה אל
היהודים והיהדות. במלחמות החופש אשר נלחם גאריבאלדי
עזרו לו רבים וכן שלמים מאחב״י אחד מידידיו ואנשי בריתו
הנאמנים היה היהודי הענרי גאסטאלא, אשר הקריב את נפשו
ומאדו על מזבח אהבת עמו ומולדתו, האיש הזה הצטיין
במלחמות גאריבאלדי, ובגלל גודל מפעליו הורם והונף למעלת
שר צבא מאת גאריבאלדי, וגם הממשלה הכירה מעבדו ותנשאהו
למעלות דמות ונשאות. בין ששת אלפים גבורי גאריבאלדי
אשר בהם הפליא לבצע מפלאות מפעליו נגד האפיפיור בשנת1859, היו חמש מאות יהודים, ושמות האנשים: ארביב, רבה
פורטה, כהן, נתן, לוי, אוצילה, יעמדו למשגב ולמופת לדור
דור, קשורים ושלובים עם שם גאריבאלדי. הגבור הגדול הזה
אשר בכבודו תתימר המאה הנוכחית, אהב את היהודים אהבה
נצחת, ונפשו השתוחתה ולבו התחמץ בכל עת אשר ראה
קנאים עושקים משפטם ומחללים כבודם, קורות איטאליא
בשנים האחרונות תוכיחנה עד כמה קשורה נפש היהודים בארץ
מולדתם זאת. ועד כמה הממשלה והעם ישיבו אהבה אל חיקם.
לפני שנתים ימים נבחר איש יהודי עורך דין ה׳ פענאנגעלי
למעלת ראש האזרחים. בעיר מאנפערראט, שכולה נוצרים
ומסירת פקודה גבוהה זו להיהודי יצאה לפעלה בהוד והדר בתוך
הארמון אשר לפנים ישבה בה האינקוויזיציא כסא למשפט. בכלל,
אין ארץ כאיטאליא אשר בה הצטיינו היהודים בכל דבר חכמה
וחרשת המעשה, וימלאו פני הארץ תנובה במסחרם ובכשרונם
במדעים, והם מכובדים בין הבריות ופטריוטים אמתים, אף כי
רוח היהדות לא נבקה מקרבם ויד הדת תקיפה עוד ביניהם.
הענין המושך עליו כעת עיני כל העוסקים בעולם הספרות
הכללית, הוא יציאת ספר חדש הנקרא „טארקוועמאדא״, והוא
משא לבמת החזיון, מאת גאון הסופרים בדור הזה וויקטאר הונא.
המשורר הישיש שכל את ידיו לתאר בשרד את בורא החושך
ויוצר האינקוויזיציא טארקוועמארא, והוא נזקב ויורד עד תהום
התפתח, לראות מוקשי פועלי און ולשמוע סוד שיח כהנים מרצחים,
מהומת-עועים זאת, הנקראה בשם אינקוויזיציא, אשר הוליכהשולל ברסן מתעה עמים במשך מאות בשנים, גלויה ופרושה
כשמלה לפנינו בספרו של הוגא. בתוך הספר כמו חי נצבים
לנגד עינינו כמה פרקים מקורות עמנו בספרד ובפרט הפליא
הוגא לעשות. בערכו מכתב. בקשה של הרב משה ן חביב אל
המלך. בבקשה הזאת נראה צקון לחש מלא תום וענוה, ומוס
תושיה, אשר ירעים ברעם קולו עד סוף של הדורות. לעתות
בצרה כאלה, הספר הזה הוא ענינא דיומא. ובאמת הננו רואים,
כי בקול הקורא אשר הוציאו ראשי הועד הפאריזי למען אומללי
אחב״י, השתמשו במבטאים רבים מן הספר הזה
החרדה והבהלה אשר פרצו בקאירא בירת מצרים בימים
האלה, בחזוק יד ערבי-פחה ראש המתקוממים, נגעה גם עד
לבב אחב״י העשירים היושבים שם. ויחישו להם מפלט
לאלכסנדריא, בתקותם כי שם בקרבת אניות המלחמה יהיה
שלום ומנוחה. אולם כפרוץ המהומות בעיר ההיא, מהרו עם
שאר הנסים ויבואו באניות וירחיקו נדוד לארצות אייראפא, ושם
יחכו עד יעבור זעם במצרים, עד ישוב השלום על תלו. אם לא
וצלה בידי הממשלות להשביח את שבון ההמון, ואם תפרוצנה
שערוריות, אזי סכנה גדולה ועצומה מרחפת על אחב״י, והם
צפוים לנפול בידי שונאיהם היונים המתנכלים להם תמיד, בע
צרה כזאת היה לאל יד הציר האמעריקאני ה׳ וואלף (איש יהודי)
להיות למעוז לאחיו. אולם לאסון האומללים, עזב ה׳ וואלף לפי
שעה את הארץ ויושב באמעריקא .
Anglo-Jewish בחשבון החדשי של חברת אגודת אחים 
הננו קוראים, שהגיעה אל הועד ידיעה מאת הרב
לעדת ישראל בקאירא המודיע, כי בימים האלה באו לעיר
ההיא אנשים רבים מאחב״י יושבי אפריקא הדרומית, מן המדינות
הבלתי חוסות תחת שבט אנגליא, והם נסו מחמת ההמון המציק
להם, ופניהם מועדות לאה״ק לשים להם שם מכון לשבתם .
הרב חותם את מכתבו בפסוק: מאת ה׳ היתה זאת היא נפלאת
בעינינו!בין החברות הרבות למעשה הצדקה בעד אומללי אחב״י
שנוסדו בימים האחרונים באשכנז, ראוי לשים לב אל החברה
בהאנאווער, על קול הקורא אשר הוציאה החברה הזאת חתום
ווינדהארשט ובענניגסען, הראשון ראש כת המרכז והשני ראש
בת הנאציאנאל-ליבעראלים בהפארלאמענט האשכנזי לפי
הודעת הסופר למ״ע „דזוז קראניקל" מאת אחד הועדים האשכנזים,
היתה הנדבה הראשונה שהגיעה אל הועד אחרי הוצאת הקול
קורא, מאת הנסיך והנסיכה מיינינגען, חתן הקיסר ובתו
ממשלת רומעניא הולכת מחיל אל חיל להמציא תחבולות
שונות ללחוץ ולדכא את היהודים יושבי ארצה. עוד לא נרפאו
המכות אשר הוכו אחב״י מן פקודת הגירוש מן הכפרים אשר
הוציאו לפעולות באכזריות נוראה, והנה עתה אסרו להרוכלים
הסובבים בחוצות לבלי יעסקו במשאם ומתנם זה. האיסור הזה
קולע אל היהודים, כי אין רוכלים אחרים בלעדם, וע״י האיסור
נשבר מטה להם לאלפי עניים אשר החיו את נפשותיהם בדוחק
מעסק נבזה ושפל זה, ועתה טבעו פתאום בים צרה ומצוקה
הציר הצרפתי במאראקקא, ה׳ אדענא, היה בימים האלה
בהיכל הסולטאן המושל שם, וישתמש במקרה הבא לידו
לדבר אל הסולטאן דברי שלום ואמת, כמה נחוץ הוא להיטיב
את המצב המעציב של היהודים בארץ ההיא. הסולטאן
הבטיחהו שישתדל בכל מאמצי כחו להיטיב את מצב היהודים,
אולם הבטחות כאלה במה נחשבות הן בין המאהאמעטאנים
ביחוס אנשים שאינם בני בריתם! בעוד הסולטאן הרגיע את
רוח הציר בהבטחותיו הנאמנות, היו כמה מקרי רצח בעיר
טאנגיער, אשר נפשות יהודים נפלו בעצומי הקנאים, ואין הפקידים
משגיחים על זה ואינם חושבים את עצמו למחוייבים ליסר את
הפושעים .
מכ״ע הברליני „גרמניא" מודיע, כי בחודש סעפטעמבער
בשנה זו עתידה לצאת לפעלה בעיר דרעזדען אסיפת האנטיסע-
מיטים. מלבד בעלי החברה הברלינים אשר יטלו חלק בראש,
יבואו שמה גם האונגארים, איסטאצצי, באטיי וזערבוני, וגם
רוססים וצרפתים .הלארד שעפטסבערי אחד מגדולי מעריצי ישוב א״י, כתב
מאמר גדול במכ״ע „טיימס" ובו הוא מודיע בשפה ברורה, כי
אין נכונה בפי המשטינים והמקטריגים החושדים אותו ואת
המחזיקים במעוזו, שתכליתם בענין ישוב א״י הוא לטובת הרחבת
הדת הנוצרית. החשד הזה נולד במוחם המבולבל של מתנגדי
ההצעה ואין לו יסוד וסמך כלל
כל האומר שהאנטיסעמיטיזמוס באשכנז כבר כלה, אינו
אלא טועה, מכ״ע „יודישע פרעססע" מודיע כי בימים האלה
היתה תגרה קטנה אנטיסעמיטית באחד מבתי המשקה בעיר
ברלין. הבית ההוא נודע למקום מועד האנטיסעמיטים וכתוב
על גבו שאין רשות ליהודים לבוא לתוכו, ובאמת ימנעו היהודים
את רגליהם ממנו, אולם איש נוצרי אחד עבר בתומו לפני
הבית, ויצמא לשכר ויבוא אל הבית ויבקש לתת לו כוס שכר
אך תמונת פני הנוצרי הדומה לפני היהודי הטעתה את חברת
היושבים שם לחשבו ליהודי ויתנפלו עליו ויכוהו וישליכוהו מן
הבית. נוסף לזה עוד תבע בעל הבית את האיש אל השופט
על אשר הרגיז את מנוחת הבית, אך השופט הוציאהו נקי.
מכ״ע הנ״ל מודיע עוד מקרה אחד המפיץ אור על רוח המושלבמקום גבוה באשכנז, וזה הדבר. מו״ל מכ״ע „בערלינער צט״ג״
איש יהודי ה׳ לעווי נקרא לבית המשפט לדונו עבור חילול כבוד
ביסמארק במכ״ע היו״ל על ידו, וישלח שמה את בא כחו עורך
הדין קויפמאן לעמוד במקומו, עורך הדין בא לבית המשפט
וירא בין השופטים המושבעים איש אחד מחברת האנטיסעמיטים,
ה׳ ברויזאוועטטער, איש הנודע משנאתו ליהודים בכלל ולה׳ לו
הנאשם בפרט, ויערוך עורך הדין מחאה גלויה נגד בחירת האיש
הזה אל המושבעים, וטעמו ונמוקו עמו, שהוא לא יוכל לשפוט
בקרת רוח, יען אשר הוא בעצמו מסוכסך ומעורב בעניני האנ-
טיסעמיטים ויש טינא בלבו נגד הנאשם, וע״כ דינו אינו דין.
מחאות כאלה כבר נערכו פעמים רבות מאת אנטיסעמיטים נגד
שופטים יהודים, ובכל פעם ופעם נצחו האנטיסעמיטים את
היהודים והכריחום להניח מקומם בבית המשפט לשופטים אחרים,
וע״כ בכוונה עשה זאת העורך דין ה׳ קויפמאן, לראות אם יש
משוא פנים בדבר או לא. והנה באמת הורה הנסיון הזה, כי
להאנטיסעמיטים מאירים השופטים את פניהם ומקבלים מחאתם
ועושים כדברם, אולם את בקשת היהודי השיבו ריקם ולא
שמו לב אליה כלל. מן הדבר הזה נראה למדי כי רוח השנאה
וצרות עין מפעמת גם בקרב שופטי אשכנז, אשר עמדו למופת
מאז בגלל יושר משפטם ואמתם
מעיר מעדינה באיטאליא מודיעים למכ״ע יוד׳ פר׳, שבי מים
האלה היתה שם אסיפת רבני איטאליא להמתיק סוד מה ראוי
לעשות להרחבת הדת ולהרמת קרנה בערי איטאליא. הנאספים
החליטו ליסד בעיר רומא ישיבה גדולה (ראבבינער-אקאדעמיע)
לחינוך הרבנים בדרך התורה והחכמהמעיר ווילנא מודיעים למכ״ע „סוויעט״ כי בית החינוך
למורים עברים אשר נוסד לפני כמה שנים במקום בית המדרש
לרבנים, יסגר כעת לגמרי. בשנה הזאת לא יקבלו יותר
)No 24 תלמידים חדשים (איזראעליטא
המטיף לעדת ישראל בלעמבערג ד״ר לעווענשטיין, העוסק
באמונה בצרכי ציבור היוצאים, ונושא על שכמו עבודת מעשה
הצדקה למען האומללים, היה בימים האלה בעיר וויען, ותכלית
מסעו היה לערוך לפני הממשלה את מצב היוצאים המתמונגים
ברעב בחוצות בראדי ולעמבערג. הרב נתקבל מאת המינים
טערים קאלנאקי וטאאפפע, ולסוף נתקבל ג״כ מאת הקיסר
פראנץ-יוסף, כאשר בא הרב אל לשכת הקיסר, קדמהו הקיסר
בפנים מאירות, ויאמר לו „שש אני לראות את כבודך, רבי
בצל קורתי״. ד״ר לעווענשטיין נטל רשות מאת הקיסר לכסות
את ראשו ויברכהו בברכה הנהוגה. אחרי כן נתן המטיף תודות
להקיסר בשם אחיו האומללים עבור הטוב והחסד אשר תעשה
להם ממשלת אוסטריא בעברם דרכה לאמעריקא, ובשפה
לנאמנים תאר מצב יוצאי חפזון, גודל מצוקתם וגדודיהם
בבראדי ובשאר ערי גאליציא, ויתחנן אל הקיסר להיות למעוז
ולמושיע להנדכאים ההם, על הדברים האלה ענהו הקיסר.כי היטב נודעו לו כל פרטי תנועת היציאה ושאלת היהודים אש
ממנה יצאה התנועה הפרועה הזאת. גם דרש מאת המטיף
לבאר ולברר לו אופני תמיכת היוצאים, והנהגת כל החברות
העוסקות במעשה הצדקה, ותכליתם ומטרתם אנה פניהם
מועדות ומה ישעם וחפצם באמעריקא. גם הבטיח הקיסר
לעשות כל אשר יהיה בכחו לשים קץ להמצב הנורא והאיום
הזה, ד״ר לעווענשטיין יצא מאת הקיסר שמח וטוב לב
בתקותו כי עשה דבר גדול לטובת העשוקים והרצוצים. גם
הגראף טאאפפע נתן להרב את הבטחותיו בענין זה, והאחרון
הכביד בהוסיפו לאמר, כי אם תנועת היציאה תגדל ותרחב
וזרם שטפה לא יחדל מכסות את כל ערי הגבול, אז תהיה
הממשלה מוכרחת לצאת מגדרה ולהשתדל בכל תוקף ועז למנוע
)No 24 בעד המצב הזה (איזראעליטאהתישבות יהודי רומעניא בא״י לא נשבתה ולא נפסקה
מפני המכשולים אשר החלו להתנגש בימים האלה. במכה״ע
„ארשיוו איזראעליט" הננו קוראים מאמר לטובת ישוב א״י מאת
אחד הגדולים מיהודי צרפת. השר אליפהאנט מודיע לנו במכתבו
האחרון, כי המוקשים והחתחתים עוד לא הוסרו מדרכו השעיך
אל איזלם ראש הדת המחמדנית שלח מכתב אל הסולטאן אשר
בו יצרף צירופים ויחשב קצים עפ״י האלקוראן כי בשנה ההיא
אשר בה יתישבו היהודים בא״י. תפול ממשלת התוגרים
למשואות נצח, אך הנבואות האלה מעוררות צחוק בלב משכילי
המחמדנים, אמנם שאלת מצרים עודנה נצבת כאבן נגף על
הדרך הזה, אך יש תקוה כי בקרוב יבוא גם לה הקץ. לע״ע
נתן הסולטאן רשות ליהודים להתישב בארץ הגלעד ובארם
נהרים (מעזאפאטאמיא). השר הנ״ל יעיר במכתבו על הענין,
אשר לא רק הצעת ישוב א״י הטבעה כעת בבוץ ונשתקעה לפי
שעה, אך גם הצעת בנין מסלות הברזל בתוגרמא האייראפית
ובסוריא ירדה עשר מעלות אחורנית, ומפני המבוכה השוררת
בהיכל הפארטא, יצאו בימים האלה גם עשירי האשכנזים וידיהם
על ראשם, ושליח חברת העשירים אשר יבקשו רשיון הסולטאן
לבנות שבילי הברזל, נדחה מאת הסולטאן בתשובה שלאכהוגן. בסוף מכתבו יזהיר השר מפני יציאת העניים לקאנס-
טאנטינאפול ולארץ ישראל. ובצדק יאמר כי היציאה הזאת
תביא רעה רבה להוצאת הרעיון הנעלה לפעולות, ותוכל לקעקע
את כל בירת ההצעה. אזהרה גלויה ונמרצה כזאת כבר באה
בשבוע העבר מאת ה׳ פריסקו, ותקותנו תשעשענו כי תצלח
אף תוכל לעצור בעד המבהלים ברוחם הדוחקים את השעה
אשר בחפזם ובבהילותם ימיטו ח״ו רעה על נפשם ועל כל בית
ישראל.
בעירנו ווארשא הגיע כעת לראשי עדת ישראל רשיון מאת
שר העיר לאסוף נדבות לטובת אחב״י השדודים בבאלטא,
והעוסקים במעשה הצדקה יחלו לאסוף נדבות
על שלשה מכתבי עתים היוצאים במדינת בעלגיא חרצו
השופטים זה מקרוב משפט קנס ממון, על אשר כתבו שטנה
על היהודים ברוח האנטיסעמיטים לעורר את לבב המון העם
נגדם.
אחד המשוררים המפוארים במדינת איטאליא, העלה זה
מקרוב על הבמה מחזה חדש קראוהו בשם „החזיון בארץ הקדם״.
ולתפארת המחזה הזה ושלימות יפיו הוסיף בין להקת
המשוררים המנגנים בכלי שיר עוד איש אחד עם כלי שיר
חדש והוא השופר, ולפי תכונת הרוח של המחזה הזה, היה
קול השופר מעורר הרגשות נעימות בלב השומע, מתייחסות
ונערכות בטוב טעם ודעת אל תוכן הענין אשר במחזה ההוא.במכה״ע קור" ווארש׳ No. 141 מודיע, כי מאת הסינאה
ראש כנסיה הפראוואסלאוונית בפ״ב, יצאה פקודה ביום 16,4
לחודש זה לחלק מתנת כבוד (uarpaдm) לשנים ושלשים כהנים
ידועים המשמשים בכהונתם בערי הנגב בארצנו, בגלל צדקת
מעשיהם אשר הצטיינו בהם לעמוד בפרץ נגד רוח ההמון אשר
הסתער אז נגד היהודים בעת הפדעות בשנת 1881.מודעה
תשובות נודע ביהודה
מהדורא קמא ומהדורא תנינא
נדפס מחדש בפארמאט יותר גדול מאשר בפעם הראשונה, בנייר יפה ולב
וגליונות רחבות, מקחו כמאז. — גם נדפס איזה מספר מן מהדורא קמא, להמכר
להדורשים אותו, וכל המקדים א״ע ישיגנו
נמצא להמכר במסחר הספרים של הרה״ג מוהר״ר מרדכי קאלינבערג נ״י בווארשא
וגם בבית הדפוס בעצמו
המדפים יצחק גאלדמאן בווארשא
בקרוב יצא לאור מדפוס שלי ספר תשובות הר״ן, וספר דברי דוד (הט״ז)
פירוש על רש״י על התורה (כמו המזרחי והג״א)
 הנ״לאין זעלבסט פֿערלאגע דעס קאמפאניסטען, בערלין מאריענשטראססע 17
איסט ערשיענען.
קול רנה ותפלה. צווייטע פערבעסערטע אונד פער-
מעהרטע אויפלאגע פאן ל׳ לעוואנדאווסקי, קייז" קעניג׳ מוזיקדירעקטאר
פרייז 9 רובל נעטטא, דיעזעס ווערק ענטהאלט, איין אונד צווייא⸗שטיממיגע געמיינדע
אונד קאהר געזאנגע, פיר דען איזראיעליטישען גאטטעסדינפט, אונד רייטאטיפע (חזנות)
פיר דען חזן אן שבת אונד זאממטליכען פעסטטאגען דעס יאהרעס
תודה וזמרה ערשטער טהייל, שבת, 170 פאליא זייטען, פרייז 10 רו״כ.
תודה וזמרה צווייטער טהייל, פעסטטאגע 350 זייטען פיר שלש רגלים, ר״ה, יוה״כ,
חנוכה, פורים, ת״ב, קדושין, לייכענפייערס, פאטריאטישע אונד
נאציאנאלפעסטע, מיט-אונד אהנע בעגלייטונג דער ארגעל פרייז 15 רו"כ.בבית מסחר הספרים שלי יש להשיג „דיא קורצע געאגראפיע פון פאלעסטינא״
מאת הסופר הנודע לשם ה׳ ליניעצקי, מחירה עם דמי הפאסט 17 קאפ׳. „אמעריקא
ציא ארץ ישראל" מאת הנ״ל 15 קאפ׳. „אהין אבער אהער?" מאת הנ״ל 10 קאפ׳.
„ווארטערבוך צוא לערנען דיא אראבישע שפראכע" 20 קאפ׳. מחיר כלם באגודה אחת
עם הפארטא 54 קאפ׳
אליעזר יצחק שפירא
Л. И. Панира, Пазевки № 7. 
אל סוחרי אתרוגים
אזכיר מסחר האתרונים ליודעי ומכירי אנשי בריתי מקדם ואקרא לכל החפצים
לבוא עמי בברית מחדש לקנות בעדם בשכר קאמיסיאן קצוב כל מיני אתרונים קארפירער
וניווער מאראקער וארץ ישראל, וכן לולבים והדסים, כי בא מועד אסיפת הקאמיסיות,
על משמרתי אעמודה למלאות בעז״ה רצון איש ואיש כנודע מסחרי זה בשער בת רבים
זה שנים רבות, והחפץ כי יפנה אלי כפי האדעססע דלמטה נפתלי משכיל לאיתן
Пастали Маскиленсону Въ губ. г. Минскъ.רופא חולים!
העיר אדלא (פלך ארלאוו) תדרוש ותבקש רופא מומחה „דאקטאר מעדיצין״,
העיר הזאת אף כי איננה גדולה בעצמה אבל יש לה שמונה מחוזות כפרים (וואלאסטין)
ושני עיירות קטנות הקרובים לה, ואין דאקטאר בסביבותיהם, ומלבד כי יהיה לו
הכנסה הרבה ישיג עוד שלש מאות רו״כ לשנה מבית האופראווע דשם. לכן הרופא
החפץ להטות דירתו שם יוכל להודיע במכתבו על אדרעס הרשום מטה, ויכלכל ביתו
שמה בכבוד ושכרו יקבל משלם
הכותב בשם מנהלי העיר הזאת יהודא שולמייסטער
Госнолицу Лленъ управв Гершъ индесъ въ Мъс. Oрля Гролен. губ.עגערס האטעל בערלין
דעם געעהרטען רייזענדען פובליקום עמפפֿעהלע איך מיין אלעקסאנדער
שטראססע No 51 בעלעגענעס האטעל דיעזעס ענטשפריכט בייא בילליגען
פרייעו אונד אויפֿמקרקזאממער בעדינונג דען אנפארערונגען דער נאייצייט, אונד איסט
לאמענטליך וועגען ווינער גינסטיגען לאגע צו עמפפפֿעהלען, געגענאיבער דעם האטעל
בעפינהעט זיך דער שטאדטבאנהאף אלעקסאנדערפלאטץ, אונד קעננען פאן
אללייא באהנסטאציאנען דירעקטע ביללעטס נאך באהנהאף אלעקסאנדערפלאטץ
לעלאט ווערדען. געפעקקע פאן באהנהאף ווערדען פאם קעללנער אבגעהאלט.
S.EZer.נכונים אנחנו לקבל קאמיסיאן מכל החפץ
להשיג ע"י אתרונים מכל הסארטין, וגם
לולבים והדסים ירוקים כפי מחירם בטרייעסט.
ובתוספת קאמיסיאן 124 קאפ׳ מכל אתרוג.
10 מכל לולב. 50 מכל פעקיל הדסים
והננו נכונים לשלוח סחורה טובה לכל
דורש גם ע״י נאכנאהמע בשלחו אלינו
אויפנאבע 50 קאפ׳ לכל אתרוג. 25 לכל
לולב. 1 רו״כ לכל פעקיל הדסים. ונקוה
להפיק רצון לכל הדורשים לעשות מסחר
עמנו.
האחים אהרן ואברהם בירגער בעיר מינסק
אדרעססע
Aрону Виргеру, въ г. г. Минскъ.
Aron Burger, in Couw. Minsk
(Russland).תחבולה לעשות חיל
יש לנו למכור תמצית חומץ 80%, (עססיג
עססענץ) אשר מוכשר להיות חומץ טוב
כאשר יערב עם 35 חלקים מים. נגד שלוח
של 70 קאפעיקעס (בפאסט מארקין) ישיג
כל מבקש פראבע
Люблинеръ и Конъ
Влоцлавекъ, Варш. губ.הנני מודיע לכל הסוחרים מוכרי חומץ
וסקלאדעס קאלאניאל, שיש תחת ידי סקלאד
על קאמיססיאן מתמצית החומץ של 80 עד
100 גראד, אשר מן 1 קווארט יכולים.
לעשות 40 קווארט חומץ. ולראות בנסיון
שכאשר יערבו 1 קווארט עסענץ בתוך 40
קווארט מים יהי׳ חומץ טוב. הסקלאד שלי
הוא, מן הפאבריקען היותר מובחרים בח״ל
כל החפץ ישלח לי האנד-געלד וישיג ע״פ
אדרעססע
אכנאהמע.
S. Z. Kucinski, Wioclawek.בעלי יצחק קאץ עזבני כשני שבועות
אחר חתונתנו לקעניגסבערג וזה ה' ירחים
ועקבותיו לא נודעו עד היום. לכן אבקש
מכל איש אשר ידע דבר ממנו, כי יודיע על
האדרעססא דלמטה, ואלה סמניו: שנותיו
כבן שלשים קומתו ממוצעת, מלאכתו
טאפעציער אונד זאטלער אשר למד בקעניגס-
בערג על חשבון הקאמיטעט דשם
האשה העלובה נעשע בת ר׳ ליב מיאנאווע
פלך קאוונא שנת תרמ"ב פה יאנאווע.
А. Pаввину Мовцъ рабиновину.שאלות ותשובות
לה׳ מ״ד גאלדשטיין יקצר מאמרו וישלחהו, לה'
זילבערשטיין וה׳ הורוויץ, מעשים כאלו לא נוכל לקבל
בלי עדות ברורה, לה׳ ל״ד עפשטיין בנאווי פר
הצדקות הרבות לטובת האומללים אין אנו מספיקים
העלותם כולם, לה׳ שלום היילפרין סוכן הקאמיטעט
בבאלטא, שלחנו לו סך 45 רו״כ לנדבה ועוד
לא הגיענו קוויט על קבלתם.אדרעססא שלנו
S. SIonimski in Warschau.
Dzika No 25a .