 בניה ואני לבי לבי לב אשר לא היה להעיר .
ברוסיא ופולין.
 השולח במוקדם לשנה 5 רו״כ. 
לחצי שנה, 2,75 רו״כ.
ש לרבע שנה 1,50 רו״כ. 
ביתר הארצות 20 פראנק.
 באמעריקא 5 דאללאר
.H
מחירו באשכנז:
 14 ריכם מארק לשנה. ב
 בעסטרייך 8 פל׳ לשנה
וכן לרבע שנה.
שכר מודעות:
מכל שורה קצרה 5 קאפ׳. 
 מכתב עתי משמיע חדשות
בקרב עם ישרון, מכל הדברים הנוגעים בעניני המדינות,
.
.
דברי חכמה ומדע, ידיעות העולם והטבע.
יוצא לאור אחת בשבוע, מאת
חיים זעליג סלאנימסקי.תוכן הענינים.דברי הימים. פעסט. הוראדנא, זיטאמיר, טשיישילניק.
ידיעות העולם והטבע. אייראפא ואזיען מאת
נחום סאקאלאוו. חכמת הבאטאניק בימי קדם מאת שכנא איסרלין
חדשות שונות. ידיעה תלגרפית. הודעות, שאלות ותשובות.דברי הימיםממשלת סערביען חדלה, לפי הנראה, לפסוח על שתי
הסעפים. בכל ימי החדש העבר וגם בראשית ימי חודש
אקטאבער לא חדלו מכה״ע להביא מעיר בעלגראד. בירת
נשיאות סערביען, ידיעות שונות המכחישות אשה רעותה מ
הקצה אל הקצה, היום יצאו צבאות סערביען אל הגבול
מהר צוו עליהם לשוב לבתיהם, וביום השלישי חזקה עליהם
הפקודה לעמוד תחתם, עד אשר תראה הממשלה איך יפול
דבר. היום החליטו, כי כרתה סערביען ברית מלחמה עם
רוסיא, מחר עם רומאניא, וביום השלישי השיבה לממשלת
תוגרמא, כי רחוקה היא מהפר את ברית השלום אשר כרתה
אתה בשנה העברה. אולם הפעם, לפי הנראה, הנה באמת
גמרה ממשלת סערביען לתת ידה עם רוסיא ורומאניא, ולקרוא
מלחמה על תוגרמא. פרטי אופני הברית אשר נכרתה בין
ממשלת סערביען ובין ממשלת רומאניא לא נודעו עוד אל
נכון. מכה״ע רבים החליטו, כי הבטיחה ממשלת רוסיא לתת
לה להוצאות המלחמה ולהרחיב גבול סערביען, לספח איזה
ממחוזות באסניען אליה כבוא ימי השלום; אולם מכה״ע
מודיע כי אין נכונה בפי הידיעות האלה,
כי לא הבטיחה ממשלת רוסיא לסערביען מאומה; אכן זההוא נעלה מעל כל ספק, כי נתנה סערביען ידה לרומאניא,
וגם התחייבה להוציא ארבעים אלף איש חיל על שדה
המערכה. מתי תפרוץ המלחמה בין סערביען ותוגרמא לא
נודע עוד; בין כה וכה שלחה ממשלת הסולטאן התראה
לסערביען אשר לא תכין את חילה למלחמה; ולפי הנשמע,
אם לא תאות סערביען לתוגרמא בדבר שאלתה זאת, אז תאמר
ממשלת תוגרמא להוריד את הנסיך מילאן מכסאו ולהקים אחו
תחתיו, ועל ה׳ קריסטיטש ציר סערביען בחצר הסולטאן תצוה
לעזוב את בירת תוגרמא ולשוב לסערביען, איך שיהיה ימי
השלום בין סערביען ותוגרמא, לפי הנראה, ספורים הם, ובקרב
הימים תפרוץ המלחמה על גבול סערביען; מובן הדבר
כי לרגלי זה ישתנה מצב הענינים על שדה הקרב שנוי גדול
מאד, כי מלבד אשר נחוץ יהיה לתוגרמא להעמיד חיל רב
לנגד גבול סערביען, ועי״ז תרפה את כחה במקומות אחרים
ומלבד אשר יוכלו הסערבים לעבור את גבול ארצם אצלגעגאטין או וועליקי-איזוואר, ולהגיח למול ווידדין, באופן אשר
יבאו לצבאות אסמאן פחה מאחוריהם, עוד יוכלו הרוססים
להוציא מריב סערביען עם התוגרמים גם תועלת אחרת גדולה
אשר אין ערוך אליה, כי תוכל להספיק צדה ומזון לצבאותיה,
מארץ סערביען, כי הארץ הזאת ארץ מבורכת היא ובשנה
הזאת נתנה יבולה במדה גדושה, ומי היודע עד כמה קשה
להעביר בימי החורף צדה רבה וכל צרכי החיל בדרך רחוקה
מאד מרוסיא עד לב בולגאריען. הוא יבין עד כמה יקל לשרי
צבאות רוסיא לכלכל את החיל, אם יוכלו לקנות להם כל
צרכיהם בארץ סערביען, ולהעבירם דרך רומאניא למערכות
הקרב, או אם יצלח להסערבים לפרוץ דרך לשון הארץ
הקצרה אשר בין הטימאק והדאנוי, ולתת ידם להרוססים העומדים
אצל ראהאווא ולאמפאלאנקא, אז יוכלו הרוססים לקבל כל צרכיהםמארץ סערביען באין מפריע.
וממשלת עסטרייך, אשר בתחלה החליטה כי לא תוכל
לתת להסערבים היושבים על גבולה לקרא לריב, מיראה פןיפריע הדבר את מנוחת ארצה פנימה, תשקוט עתה במכונה,
ולא תעשה קטנה או גדולה לעצור בעד הסערבים לבל יפרו
ברית שלומם עם תוגרמא, ורק האונגארים יחרקו שן וירגזו
תחתם לראות את הסערבים יוצאים שנית בחרב לקראת הטורקים
אנשי שלומם ואוהביהם; וגם נגלה להממשלה באונגארן קשר
גדול, אשר קשרו האונגארים להושיע לתוגרמא ביד רמה, וגם
אספו בסתר כלי מלחמה הרבה, והיו נכונים ליום מועד
לפרוץ בגבול רומאניא; אולם הממשלה הפרה את עצתם
בי לקחה את כל צרכי המלחמה אשר נמצאו בידם, וגם
נתנה אנשים רבים במאסר לרגלי זאת שאלו נבחרים רבים
באונגארן את ה׳ קאלאמאן טיססא ראש המיניסטרים מה בדעת
הממשלה בדבר שאלת ארצות המזרח, ומדוע שמה הממשלה
במשמר את האנשים ההם, וה׳ קאלאמאן טיססא היודע את
רוח בני עמו מאין כמוהו, ידע גם הפעם להרגיע את רוחםכפעם בפעם. „אין ארץ באייראפא, השיב ה׳ טיססא לשואליו,
אשר יוכל שם כל איש לבחור בשטת המדינה הטובה בעיניו
ולהביא את מחשבותיו אלה לכלל מעשה, רק הממשלה
תבחר דרכה בעניני המדינה ולא היחידים; ממשלת איטאליא
החרימה בימי מלחמותיה עם עסטרייך כלי מלחמה אשר הכינו
להם איזה מבני איטאליא להחריד מנוחת עסטרייך עוד בטרם
פרץ הריב בינה ובין איטאליא; ממשלת איטאליא נתנה במשמר
את ראש גבוריה, את היחיד והמיוחד בין אזרחיה, את
גאריבאלדי, כי חפץ להלחם מלחמת ארצו למרות רצון הממשלה.
גם ממשלת אונגארן לא תוכל לתת לכל אחד מעבדיה לעשות
את הטוב בעיניו בענין הזה, וגם תקוה כי ישכילו כל בני
אונגארן בינה להבין את דרכי הממשלה ולבלי הביא אותה
עוד במבוכה בעניני המדינה", דברי ה׳ טיססא הפיקו רצו
מאת כל שומעיהם והנבחרים הודיעו כי נאמנה רוחם עם
הממשלה.ובארץ צרפת המבוכה הולכת ורבה וריב הכתות יגדל
מיום אל יום. במדה ההיא אשר ימי הבחירות החדשות
הולכים וקרבים, כן תרב המהומה וכן תגדל שנאת בני
הכתות השונות וקנאתם איש לרעהו, שרי הממשלה לא יחשו
גם רגע, וביותר ה׳ פורטא לא ינוח ולא ישקוט, לא ירף
מרדוף את הרפובליקנים בכל האמצעים אשר בידו; וגם
הרפובליקנים מצדם אינם שמים יד לפה ואינם חובקים ידיהם
בחיקם; ואם תענישם הממשלה על אשר יפגעו בכבודה,
עוד יוסיפו לדבר קשות אתה, ולהראות לכל יושבי צרפת את
הסכנה המרחפת עליהם, אם יבחרו באנשים הטובים בעיני
הממשלה ויתמכרו על ידי זה לה׳ פורטא וחבריו, אשר יעשו
בארץ כאדם העושה בתוך שלו. ולא יאספו ידיהם עד
אשר תעלה בידם למסור עתותי הארץ בידי הכהנים, ולהרכיב
גם מלך לראש צרפת. המיניסטרים רואים, כי נבאשו הכהנים
אולטרא מאנטנים בעיני העם, ע״כ יראים הם להודות בפה מלא
כי בנים מקשיבים הם לפיוס התשיעי וקדושיו בצרפת, ונהפוך
הוא כי ישתדלו להכחיש את בריתם עם הכהנים ועם אוהביהמלוכה. וגם המארשאל מאק-מאהאן שלח שנית את דברו
אל העם, ויבטיח להם שלום ומנוחה וכל טוב, אם ישמעו
בקולו ויבחרו אנשים ככל אשר תורה להם הממשלה. „אל
תאמינו לאנשים האומרים לכם יקרא הנשיא לבני ארצו, כי
ממשלתנו ממשלת כהנים היא; שקר הדבר. הן מכבדים אנחנו
את האמונה, אבל רחוק ממחשבותינו למסור עתותי הארץ
בידי הכהנים; אם שלום תחפצו, אם מנוחתכם יקרה לכם,
אם תחפצו באושר הארץ ובפרוח מסחרה למעלה ראש, תנו
נא ידכם אלינו ובחרו באנשים הטובים בעינינו, אז ייטב לכם
בצל ממשלתנו תראו חיים טובים ובטוחים מכל פחד ומכלמהומה, כי רק טובתכם נדרוש, רק להרים את הרפובליק
מאשפתות ולהצילה מידי הרדיקאלים כל מגמתנו, אך לא
להשמידה ולהכחידה מזכר החיים, כאשר יעלילו עלינו שונאינו
ומנדינו". כדברים האלה דבר גם ההערצאג בראגלי ראש
המיניסטרים לפני קהל שומעיו; אולם הרפובליקנים משתדליםבכל יכלתם לפקוח עיני העם לראות מה יקרהו באחרית
הימים אם יאמין לקול הממשלה ויבחר את האנשים אשר
תראה הממשלה להעם, לאמר: אלה הם הרצויים בעיניו; וזה
לא כביר נשא גאמבעטטא מדברותיו לפני קהל גדול ויקרא
להם במרוצת דבריו: „לא חדש הוא הדבר עמנו היום. בשנת
1870 בעת אשר גמר נאפאלעאן השלישי לשאול את פי העם
אם חפצים הם בו ובממשלתו, דברתי גם אז על לבכם לענות:
לא, לא נחפוץ; גם אז אמרו לכם אם תאמרו הן, אז תקנו
את השלום והדרור, ואנכי נבאתי לכם, כי בזאת תמצאו רק
מלחמה ועבדות; גם אז אמרו לכם; הגידו „הן" ותקנו אתהמנוחה והסדר, ואנכי העירותי בכם, כי רק מהומה ורוגז
תמצאו; הבטיחו לכם כבוד ועושר, ואנכי הגדתי מראש כי
חרפה ועוני נכונים לכם, אם תשמעו בקול יועציכם. ראו נא
לבל יקרה אתכם גם הפעם, כאשר קרה אתכם אז; זכרו נא
אשר עולל לכם נאפאלעאן השלישי, את ארצו הביא בקשרי
מלחמה נוראה, על חנם את בניכם הוציא להורג, הביא
רזון במגורכם, ועוד יותר נורא מכל זה — השפיל כבוד צרפת
עד לעפר, גם עתה דעו נא את אשר לפניכם. בעוד אשר
ארצות איטאליא ואשכנז חותרות בכל עוז לשים מתג ורסן
באף הכהנים, לבל יתערבו בדברים שאינם נוגעים להם. הנה
ארץ צרפת היא הארץ היחידה אשר הכהנים עושים בה ככל
העולה על רוחם, ושכניה יפחדו לבל תצא מהומת הכהנים
ממנה לכל יושבי הארץ". כדברים האלה דבר ה׳ גאמבעטטא
באזני יושבי פאריז, ואם אמנם הלהיב את לב שומעיו להפליא,
אבל עתיד הוא ליתן דין וחשבון על דבריו לפני השופטים, כי בטרם
מצא את ידיו להפקיע את עצמו מידי השופטים על דבריו בעיר לילל,
גמרה הממשלה להביאהו שנית בפלילים על דבריו החדשים האלה;
אבל אם בזה יצלח בידה לבא למחוז חפצה מסופק הוא מאד
את האחד תשים במאסר, ועשרות אלפי איש ינקמו אתנקמתו, ויבחרו באנשים הדבקים בהרפובליק בכל מאודם, עד
כי תפסיד לה ממשלת מאק מאהאן בהביאה את גאמבעטטא
במשפט יותר מאשר תוכל להועיל לה, אם גם לא יבוא
גאמבעטטא על ידי זה בקהל הנבחרים(ממערכות המלחמה). החדשות הבאות בימים האלה
משדה הקרב מעטות הן וקלות בערכן. אך לעתים רחוקות
יפגשו גדודים קטנים מזה ומזה איש ברעהו, ואחרי מלחמה
קטנה ישובו איש למקומו; אך מלחמות יותר גדולות לא היו
עוד באייראפא מיום 21 לחודש סעפטעמבער. הוא היום אשר
הכו הרוססים את צבאות מחמד- אלי וילחצום אחור, לפי שעה
הנה אחרי כל נצחונות הטורקים על יד פלעוונא ואצל הנחל
לאם, עוד הרוססים עומדים בלב בולגאריען; עוד כל ארץ
דאברודשא בידיהם, ועוד צבאותיהם נטושים על פני הקו
הארוך מן סיסטאווא עד טירנאווא, גאבראווא ושיבקא, ומוטות
כנפיהם פרושות מזה ומזה; מימין עד ניקאפאל והלאה לעומתגאבראווא ומשמאל עד ביעלא והלאה לנוכח הנחל לאם, על
העיר פלעוונא ומצודותיה צרים הרוססים משלש פאותיה, מן
הצפון, המזרח והדרום, ורק דרך המערב, עודנו פתוח לפני
הטורקים להביא משם צדה וכל מלחמה מן המבצר סופיא
דרך ארהאגיע; לפני ימים אחדים עלתה, לפי הנשמע, עוד
הפעם בידי שעפקעט-פחה להביא עוד מזון וצדה בעד החיל
אשר בעיר פלעוונא. מכה״ע מספרים, כי פרץ שעפקעט פחה
בראש עשרים וארבעה באטאליאנים רגלים ועגלות רבות טעונות
צרכי אוכל נפש מעיר ארהאגיע לעומת פלעוונא, וגם יצא
אסמאן לקראתו והתראה עמו פנים, ואחר שב אסמאן לפלעוונא,
ושעפקעט שב לדרכו; לפי ידיעות אחרות, הנה היתה שם
מלחמה במקום ההוא בין הרוססים והטורקים; אפס כי לאנודע אם נכונה הידיעה ההיא, והנה כעת נצבים שם, בדרך
העולה מפלעוונא לסופיא, הגענעראלים, המפקדים צבא הרוכבים,
גורקא וסקאבעלעוו, שניהם נודעים לתהלה באומץ רוחם וגבורתם
ותחת פקודתם רוכבים רבים מאד; ע״כ בלי תפונה לא יקלהדבר להטורקים להביא צדה כפעם בפעם למצודות פלעוונא
ורק בעזר חיל גדול רוכבים יוכלו להוציא את הדבר הזה
לפעלו; אמנם גם באופן הזה תהיה סכנה מרחפת על פויהם
תמיד, פן יבאו הרוססים על סוסיהם הקלים ויבוזו להם את
כל הצדה וכלי המלחמה, כי רוכבי הטורקים מעטים מאד. וגם
אלה נופלים הם במעלה הרבה מן רוכבי הרוססים ולא יוכלו
לעמוד בפניהם; על כן אם יצלח להרוססים להביא גם חיל
רגלים וכלי תותח רבים על הדרך בין פלעוונא לסופיא, אז
רעה נשקפה לאסמאן-פחה, כי יציקהו הרעב לעזוב את מצודותיו
אצל פלעוונא; אולם גם באופן הזה עוד יוכל בחיל הגדול
אשר ברגליו לסגת אחור בסדרים נכונים ולהתבצר במקום אחר,כי עיר בצורה בעלת מצודות חזקות כפלעוונא, לא תחשב
במבצר חזק; בעוד אשר יתר למבצר על עיר מצודות, כי
במבצר עוז וחזק הסגור מכל עבריו יוכלו מתי מעט להתחזק
מול חיל רב ימים רבים, ובעיר מצודות רק אז יוכל החיל
לעמוד בפני האויב, אם רב מספרו כמספר האויב; הנה
תחת זה יתר לעיר מצודות על מבצר בזאת, כי יוכלו אנש
המצודה תמיד לסגת אחור ולבנות להם מצודות במקום אחר
אחרי כי סגורים הם רק משלש פאות והדרך פתוחה לפניהם
לפנים הארץ, אם לא ירב האויב עליהם כפלים ויסגור בעדם
הדרך; וזאת עמדה לעיר סעבאסטאפאל להתחזק ימים רביםהדרך פתוח מצפון לעיר לפנים רוסיא, ופעם בפעם יכלו
הרוססים להביא גם חיל חדש, גם צדה וצרכי מלחמה לתוך
המצודות, ע״כ הפליאו אז הרוססים את כל יושבי אייראפא בגבורתם
להגן על העיר ימים רבים מאד
אכן לפי שעה, הנה עוד צדה ומזון לא יחסר בעיר
פלעוונא, ע״כ עוד רחוק הוא ממחשבות אסמאן פחה לעזוב את
העיר, ובלי תפונה ביום 12 לחדש העבר לא היתה המלחמה
האחרונה אצל פלעוונא; רק עתה לא ירוץ הריב דרכו במהרה,
כאשר היה אצל פלעוונא עד כה, כי אם ימשך לארך ימים,
כי יצורו הרוססים והרומאנים על העיר, וגם יבנו חומות וחיל
סביבותיה עד אשר תפול העיר בידם, כל מעשי הבנין האלה
יעשו הרוססים תחת פקודת הבונה הנפלא הנודע, לתפארת
הגענעראל טאטלעבען, אשר עשה לו שם תהלה בגנותו על עיר
סעבאסטאפאל בחכמתו ימים רבים עד קץ המלחמה
וגם במקומות אחרים בבולגאריען לפי הנראה לא יעשומעשים נכבדים בקרב הימים, כי כבר עבר הקיץ והסתיו עם
בני לויתו, הגשם והשלג בא כמתהלך לארץ בולגאריען לרכך
את הארץ, לקלקל את הדרכים, עד כי כמעט אי אפשר
לעבור בהם; עוד כעת מודיעים מן המעבר שיבקא כי ירד
שם שלג על הארץ ויכסה את האדמה כגובה רגל ממעל לארץ;
בדאברודשא נתקלקלו כל הדרכים והנתיבות, עד כי גם שורים
לא יוכלו לשאת שם משא, וסולימאן-פחה מודיע להממשלה
בקאנסטאנטינאפאל, כי זה ימים אחדים לא חדל הגשם במזרח
בולגאריען, עד כי אי אפשר לנסות דבר מלחמה אל האויב,
מה אפוא יהיה שם בימים הבאים בחדשי נאוועמבר ודעצמבר?
הן אמנם אך שקר יעשו בנפשם, המחליטים, כי לא יוכלו
הרוססים לשבת בארץ בולגאריען בימי החורף, ואויר הארץ
הזאת בימות הגשמים יכריחם לעבור את הדאנוי ולתקוע אהלםבארץ רומאניא עד יעבור החורף; חזות שקר הוא בפי הנביאים
האלה, ונהפוך הוא כי גמרו הרוססים להשאר בארץ בולגאריען,
וגם קנו להם אהלים רבים מאד, ובגדים וכל צרכי החיל
במדה מרובה מאד, ובלי תפונה לא יעזבו את מקום תחנותם
כעת; וגם יוכל היות, כי לא ימנעם החורף להחריד את האויב
ולהלחם אתו, אם אך יחדל הגשם מעט ותחתיו יבא הקור
והקפאון, וגם כבר היה לעולמים, אשר החלו הרוססים את מעשה
המלחמה בארץ בולגאריען בחדש נאוועמבער.ואולם אם שקטה המלחמה בימים האלה על היבשה
מפני המים הרבים המרככים אותה, תחת זה צלחה לפני ימים
אחדים להרוססים להכות לרסיסים עוד אחת אניות המלחמההגדולות אשר להטורקים, כי התגרו האניות התוגרמיות מלחמה
עם אניות הרוססים על הדאנוי אצל פי הזולינא; הרוססים החלו
גם הם לירות על האניה התוגרמית הנלחמה בהם, בעת ההיא
חשה עוד אניה גדולה תוגרמית לעזרת האניה הנלחמה את
הרוססים, ובעברה על פני הנהר, פגעה במכונת טארפערא
המונחת שם ותתפוצץ לרסיסים, והרוססים מהרו להסיר את דגלה
מעליה לאות נצחון.ויושבי הרים השחורים עושים חיל במלחמה. אחרי אשר
פתחה להם עיר ניקשיטץ שעריה, חדרו לבא לפנים ארץ
הערצעגאווינא, וגם לכדו את המבצרים פרעסיעקי ובילעק,
ומשם עברו הלאה צפונה, וגם מדרום לארצם הנם מכינים את
עצמם לצור על העיר פארגאריצא; על כן גמרה ממשלת
תוגרמא לשלוח עוד צבאות חדשים לארץ הערצעגאווינא לקראת
המאנטענעגרים, ובראש הצבאות האלה יעמוד, לפי הנשמע,
מחמד-אלי-פחה, אשר היה המצביא את חיל הדאנוי לפניסולימאן, כי לא אבד מחמד-אלי את חנו בעיני הסולטאן,
ורק מצא הסולטאן נחוץ להעמיד את סולימאן-פחה במקומו
ע״ד סבת התמורה הזאת כותבים למכה״ע .Pol. Corr: „הסבה
הראשונה אשר היתה בעוכרי מחמד-אלי-פחה, היה פרוד הלבבות
אשר היה בינו ובין הפרינץ האססאן בן מושל מצרים; בכלל
הנה יד המצרים כעת על העליונה בחצר הסולטאן, והם באויבי
מחמד-אלי, על כן יכלו לראות מראש כי לא יאריך ימים על
משמרתו; כי קצף הפרינץ האססאן על מחמד-אלי, על אשר
לא חש מחמד-אלי לעזרתו במחוז דאברודשא. אחרי זה האשימואותו, כי עזב את המועד הנכון להגיח נגד צבאות הרוססים
בטירנאווא, בטרם בא החיל החדש לעזרת הנסיך הגדול יורש
העצר, בין כה וכה הודיע אסמאן פחה לעיר הבירה, כי
למרות כל נצחונותיו ואומץ רוח צבאותיו, הנה לא יוכל בכל
זאת להתחזק בעיר פלעוונא לאורך ימים. ורק אם מעבר מזה
יגיחו הטורקים העומדים במזרח בולגאריען בכח וחיל רב לעומת
הנחל יאנטרא, ומעבר מזה ישלח סולימאן חלק גדול מצבאותיו,
אשר יעמלו בדי ריק לכבוש את המעבר שיבקא, לצבאות
שעפקעט-פחה, למען יעמוד שעפקעט בינו ובין סופיא בתוך,
רק אז יוכל להגן על העיר לימים רבים. לרגלי זאת הציע
הסולטאן לפני אסמאן-פחה לקחת על עצמו משרת ראש שרי
הצבאות תחת מחמד-אלי; אולם אסמאן לא נרצה לזה, באמרו,
כי נחוץ הוא לו לעמוד תחתיו על יד פלעוונא, כי שם מקומו
הנכון, אף הודיע להסולטאן כי עצתו היא להפקיד את צבאות
הדאנוי ביד סולימאן פחה, כי הוא האחד בכל שרי צבאות
תוגרמא אשר לב כביר לו להבקיע מול מחנות האויב במהירות
נמרצה. אחרי זה גמר הסולטאן לשמוע בקול עצת אסמאן, אם
גם התנגד מחמור פחה לזה בכל מאמצי כחו.סולימאן פחה נולד בשנת 1838, והוא כעת רק
בן תשע ושלשים שנה; את תכסיסי המלחמה למד בבית
המדרש המיוחד לזה בעיר קאנסטאנטינאפאל, ובשנת 1860 יצא
לעבוד בצבא, במלחמה אשר פרצה אז במאנטענעגרא, הצטיין
סולימאן תחת פקודת הגענעראל דערוויש פחה (הנלחם כעת
בארמעניא), אשר הכיר את אומץ לבו וכשרונותיו, וימליץ
בעדו לפני הממשלה, אשר שמתהו אז בין פקידי הגארדע
של הסולטאן, ונשא כבוד ויקר, במלחמת האי קרעטא שלחונתנו דיוויזיא שלמה תחת פקודתו, אחרי כן הרבה עוד יותר
להפליא את רעיו במעשי גבורותיו, ועלה למעלת שר גדוד
ובשובו לעיר קאנסטאנטינאפאל שמו עליו משרת מורה בבית
המדרש לטכסיסי המלחמה; כי האיש סולימאן הוא מלומר גדול,
וכתב ספרים הרבה, וביניהם גם ספר „קורות העולם" המחזיק
כדי 3600 עמודים, ספר „תלמוד לשון תוגרמית״. גם ספרי
פילוסופיא, אחרי כן נלחם בארץ יעמען, אח״ז שלחו הסולטאן
לאייראפא במלאכות דיפלאמאטית נכבדה, ובשובו עלה למעלת
גענעראל, על כי השכיל במלאכותו מאד, ויהי לראש בבית
המדרש לטכסיסי המלחמה, ויעש שמה תקונים רבים ונכבדים,וכאשר פרצה המלחמה בארץ סערביען, נלחם מול קניאשזעוואץ
וולבדה, ואחרי כן כבש את מצודות דיונים; במשך ימ
המנוחה בין סערביען ותוגרמא, היה במושב הקאמיסיאן אשר
התיעצה ע״ד הקאנסטיטוציא החדשה, וכעת עלה למעלת
מארשאל.פעסט. מכל סביבות ארצנו באו הנה אנשים מכובדים ורבנים
מקהלות רבות, לראות את חנוכת הבית של בית
מדרש הרבנים פה, אשר חוקם על מטעם המלך, גם השר
היושב על דבר ההשכלה בארץ, וראש המיניסטעריום „טיססא״
ועמו שרים נכבדים במדינתנו באו, הדר׳ גראעץ מברעסלויא.
יר׳ קאסעל מבערלין, הדר׳ יעללינעק ונידעמאן מוויען, באו
פה מטעם קהלתם. אם יגדל כבוד הבית הזה, והתלמידים
ישאו פרי בלמודם, לא נודע עוד לאיש. המורים הם חכמים
מצויינים, וילמדו עם תלמידיהם תורה וחכמה, ויאצלו מרוחם
עליהם; אבל רבים הם מאחינו ב״י בארצנו אשר הם שונאים
גמורים לבית הרבנים; ונודע אשר יותר מן ב׳ מאות רבנים
כתבו לכל סביבותיהם דברי חרפות וחרמות, על כל האנשים
אשר יתנו יד להרים כבוד הבית הזה, גם כתבו אזהרות
גדולות לבל ישלחו את בניהם ללמוד שמה, והקהלות לאיקבלו מבית הזה רב או מורה-תורה להם כל הימים. איך
השנאה מקלקלת השורה, הלא בענין הזה רק הזמן יכול להגיד
על הנהגת הבית הזה ותלמידיו, אם יראת שדי שמו להם
למטרת ארחם, עד היום רק כעשרים תלמידים באו הנה
לשאוב ממי באר התורה והחכמה, והם יקבלו כסף משענב
בכל חודש מאוצר הכסף של היהודים, אשר ביד השרים
החוב על המורים ללמדם לשון הארץ, וגם איזה חכמות
ילמדו בלשון אונגרי, השר טיססא הבטיח להעדה, כי תמיד
יהיו עיניו פקוחות אל הבית הזה, לשמרו מכל האנשים אשר
ועמדו לשטן לו; אבל הלא יש כתות ומחלקות בארצנו
הנעאלאגען, והארטעדאקסען, ולכולם יש הבחירה לבחור את
הדרך הישר בעיניהם, ובפרט בענין הדת והאמונה, באין
אונס, וכל כת וכת יבחרו להם רבם ומנהיגם כפי חפצם
מרחוק או מקרוב, ואשר יכשר בעיניהם, עליו ישימו משרת
והיה זה שלום
הרבנות על שכמו.הוראדנא. בין העשירים הגדולים אשר חננם ה׳ בהון ועושר
רב, לא מעטים המה אשר הכסף יעור עיניהם
ויהפוך את לבם להתרומם ולשכוח כל עמל אנוש מתחת
האנשים האלה כל אשר יעפילו עלות על על במתי ההצלחה
כן יגבה לבבם וכן תנשא רוחם עד כי ישכחו את אחיהם
האומללים השוכנים בשפל, אם כי כסף לא נחשב בעיניהם
למאומה לפזרו כאפר, אם רק להכבד ולמשוך עיני רואים אליהם,
בכל זאת יקשיחו את לבבם ויאטימו אזניהם משמוע קול צעקת
הדל המתחנן אליהם לאגורת כסף, ולא ישימו אל לבם לדעת
כי גם לאיש דכא יש לב ורוח, וגם נפשו תתאוה חיים ככל
אדם, וע״כ האיש אשר ברב עשרו לא יגבה לבו וממרום
שבתו יביט על עני ונכה רוח לעשות צדקה וחסד, לאיש
כזה נאוה תהלה וכבוד בקהל עם להגיד ישרו ולהודות לו על
רוב חסדו, להיות לאות ולמופת לכל עשירי עם אשר ממנויראו ויעשו גם המה כמוהו. — הנה כי כן יבורך גבר, הכהן הגדול
מאחיו, הגביר האדיר שוע ונדיב כש״ת הד״ר אליעזר ברעגמאנ
נ״י מפה, להאיש הנעלה הזה מוקטר ומוגש עתה תהלה ותפארר
בעד נדבתו הגדולה. ויהי ביום ערב חג סוכות העבר, ביום
אשר נמלאו לו חמשים שנה (ה' יאריך ימיו) קרא אל הגבאי
רחברה „גמילות-חסדים" דפה, ויתן נדבה חמשים פעמים ח״
רו״כ, העולה לסך 900 רו״כ. מה נכבדה היא מעשה הצדקה
הזאת לעניי עירנו, בעת אשר ימי הסתיו הולכים הלוך וקרוב,
עוד מעט והחורף ישליך קרחו כפתים ולפני קרתו לא יעמודהעני; ואם יהיה לאל יד החברה הנכבדה להפיק חפץ העני
למלאות את בקשתו ולהחיש לו עזרה, אם כן אפוא מי העשיר
את קופתה, הלא הגביר ה׳ ברעגמאנן בנדבתו הגדולה. וה׳
מקור הברכה יברך כל מעשה ידיו ויחילו דרכיו בכל עת למען
יוסיף עוד עשות צדקה וחסד, והיה מעשה הצדקה שלום
אליהו בר׳ חייקיל ליפשיץזיטאמיר, אתמול ביום ש״ת קרא השמש עלם נוצרי אחד לבהמ״ד
הישן לכתוב שם לזכרון את כסף העליות והגדרים, אבי העלם
הנוצרי הלך להתראות עם בנו לבית הר״ר ליב מוכר יי״ג דפה,
כי שם מקומו תמיד, והוא מנהל אצלו את ספרי החשבונות
בכל המועדים, ויהי כבואו לבית הנ״ל ומצא שם כמה וכמה
יהודים שלקחו ס״ת בבית, והתאספו שמה לקרות בה כנהוג
בש״ת, ובראותו כי כל היהודים הנמצאים בבית עומדים
נשענים סביב השולחן וטלית אחד יכסמו (כי קראו אז לחתן
בראשית) כאלו עושים שם דברים שלא נתנו להגלות, הרים
קול גדול „איכה בני; תנו נא לי את בני! מידכם אדרשנו."
כאשר ענו לו „שבנו איננו והלך לביהמ״ד", אז לא חשב אף
רגע וימהר ורץ לבית הפאליציע, ויספר שם כי היהודים שדדו
ממנו את בנו לקחוהו לבית תפלתם כי דמו דרוש למו, ובטח
כבר, רצחוהו וינתחוהו לנתחים, אבל מה נפלאה היתההמראה, בבואו עם הפריסטאוו ופאמאטצנע פריסטאוו
ובלוית איזה שוטרים, ומצא את בנו יושב כותב ואוכל
מגדנות, ושואל אותו „מי הביאך הלום, ומה המה השופטים
והשוטרים ההולכים עמך״, והוא לא מצא מענה בפיו, עמד
כאבן דומם, כלמה כסתהו ואת כל הבאים עמו, ושבו בחרפה
לביתם.ועתה יאמר נא ישראל. אבל הה, מה נאמר ומה נדבר
נאמנים דברי משל הקדמוני על דבר ישראל, וכך היה אומר;
אני הוא עד זקנה ושיבה, אני לא עשיתי ואני אשא ואסבול
ואמלט.
י. מ. לארבער
טשיישילנוק (מחוז פאדאליע) עיר מושבי טשיישילניק לא
תוליד על ברכיה כל חדש, פה רוח בני האדם
כלוא ולא יצא לראות או לשמוע ילדי העת החדשה. לא כן
שכנתה העיר המהוללה באלטע יע״א, בה יתנוססו אנשים
חכמים כבירי כח לב, היודעים לכלכל דרכיהם לפי משאלות
הזמן, ותחת אשר עד הנה היו המשכילים שם מפחדים
ומפורדים מהעדר בית ועד אשר יאחד את לבם, איש את
אחיו לא ראה. על כן רפתה רוח ההשכלה בלב דורשיה.
כי לא חזקו איש את רעהו, נוסף לזה העדר הספרים אשר
לא כל איש יוכל להשיגם כולם ולאספם לתוך ביתו והחבילה
חשבה להתפרד, לולא התעוררו אנשים נכבדים שם והקימוцубличая CHGлoreRa בית ועד קריאת ספרים ומכה"ע
להשביע נפשות השוקקות, לטייל בגן הספרות ההולכות לרוח
העת. בעל הגמול ישלם למיסדי הבית הזה כמפעלם הטוב,
ואולם עם כל השתלמותם לא הזניחו את חסרון הפזיזות
המוטבע בנו מאז, ויחפזו לדלג ולקפץ ולשנות את דרכם נגד
המורגל במדה נפרצה, עד אשר ידאג כל מבין שלא תהיה
תקנתן קלקלתן; תסתמרנה שערות ראש האיש הישר ויעוה
משמוע, העלילות שוא אשר יעלילו עליהם שונאי כל חדש,
לעג ובוז מרבה מהכיל ישפכו עליהם, ולמצוה תחשב להם
להוציא שם רע על הטוב שבמשכילים, להבאיש ריחם בעיני
ההמון. מה מאד ידאג לבי על חלול כבוד ידידי מאז החכם
השלם ירא וחרד לדבר ה׳ באמת, ה׳ נפתלי הירץ פינק, אחד
המיוחד מן היראים אשר דברו טוב על ההשכלה. והודיעו טבעה
בבאלטע, וחרף נפשו להטות אליה לב השומעים לקולו
לאהבה אותה ולשקוד על דלתותיה, אף היה ממיסדי ובאי הבית
הנזכר בראשונה, אל האיש הישר הזה כוננו הקנאים את חציזעמם לפלח כליותיו, ולהשכין לעפר כבודו בעלילות שוא יום
יום, כשממית אשר לפי דברת ההמון הציתה אש במקדש ה׳, כן
יבדו שקרים על האיש המורם הנ״ל. להוכיח כי ההשכלה תשחית
אף איש יקר כה׳ פינק, משכילים כמוהו ירבו בישראל, וחרפת
חורפיו אל חיקם תשוב, שקר אין לו רגלים, אם לא יערבו
צעירי החברה גם קצת אמת בדברי מגדיהם, ובכלל ישקלו
דרכיהם ע״פ חכמת הנסיון; מי לא יבין כי ההרגל אף אם
משחת הוא, שלטון מאין כמוהו הנהו, והחכמה עם כל נועם
גדלה, כאין ואפס תחשב בערכה עמו מלחמה גלויה, מה
מכם יהלוך אם תלכו אט ולא תשגו מן המנהג טרם תכה
ההשכלה שורש בלב ההמון, האם תפוג ההשכלה את טעמה
וריחה הטוב בלבשה תמונה יהודית? האך לבעבור הרעים
את הישנים או להתגדל הרימותם נס ההשכלה; הלא מאהבתכם
אותה תשבעו לדגלה, הזה פרי אהבתכם אותה להבאיש ריחה
בעיני אלה, אשר אך ע״פ הלבוש יעריכו דבר? הלא כה
הגדתי לכם לא אחת ולא שתים לאמר: הכעס היותר גדול
שתבעיסו את שונאי ההשכלה, הוא, שתאחזו במנהגי היהדותולא תדפום, עם ההשתדלות להשתלם בכל סעיפי ההשכלה
יען אז יבושו הרוגנים וחרפתם אל חיקם תשוב, ואם תסורו
אף ממנהג קל ממנהגי היהדות, אז תשימו קטורה באפם
ויחזקו ידי הנהרים בכם להבזות ההשכלה בעיניהם, נסו נא
אחי, ותארו את ההשכלה בתואר ותמונה אשר תשא חן
בעיני ההמון, תואר אשר הורגלו בו מאז ומקדם, תמונה אשר
לא ישקצוה ואשר יחשבוה הם לעבריה, אז ינהרו אל ההשכלה
מכל עברים, הן ההשכלה אחת היא עם כל שינויי תואריה
ותמונותיה, גם לא תערך ע״פ הלבוש, יש לובש מחלצות
בז ליקחת אומתו ולב אין, ויש לובש בלויי סחבות לבושי
אבל אשר לבשו ב״י בימי הבינים ורוח נדיבה תסמכהו הן
אמנם גם יראת שדי ודת משה וישראל לא ע״פ הדמות
והתמונה תערך. התמונה אשר יחשבוה ב״י ליהודיה, איננה
הלל״מ, יש לובש מלבושים יהודיים ובוגד בה׳ ובדתו, ויש
לובש מלבושי אייראפא ולבבו שלם עם אלהיו, ועם קדושיו
נאמן; אבל אמרו דברים המותרים ואחרים נהגו בהם איסור
אי אתה רשאי להתירם בפניהם, שלא יעשו ב״י אגודות אגודות
ותחלק אחדות הלאום בפרש ההשכלה את מוטות כנפיה
על עם ה׳ ותאיר מחשבי לבם, אז יבינו שאין המלבוש מחטיא,
אך רוע הלב מתעה בתוהו לא דרך, וישובו לאהוב כל אדם
טהר-לב, אף אם שפה אחרת ידבר ובגדי אצילים ילבש
וישקצו המתקדש לעיני העם, ידכא ישוה ובלבבו יחשוב און.
אם לא תבדלו מאחיכם ותפיחו רוח דעת בלבם. אז תצמיחוישועה לכל אשר בשם ישראל יכונה. ואם תגביהו עוף ותסירו
מעליכם הבגדים הצואים, ותלבשו מחלצות טרם יפקחו עיני
אחיכם לדעת כי בא מועד שיסירו שקיהם מעליהם, אז תועילו
רק לעצמכם, או אף את עצמכם תקלקלו. מודעת זאת, כי
קול הצדק הדופק בלב כל אדם לאהוב את הטוב ולשנוא את
הרע, או תכנהו בשם יראת שמים, או כאשר יכנוהו העמים
בלשונותם, בכל שמותיה ובכל כנויו, הוא היסוד להישרת לב
האדם, ובלעדו יהיה עיר פרא, אם נתור לחפש ולדעת
כחות הנפש העוזרים בקיומו, נחזה כי הבושה היא מעוזריו
היותר חזקים, יען אך הלב הטוב המלא אהבה לכל הנברא
בצלם, וריק מאהבת עצמו ולהתגולל על רעהו בערמה, אך
לב כזה יוכל לאהוב מישרים בלי כל עזר חיצוני אם נשים
עין אל כל הנבראים, נחזה בם החשק להדוף איש את רעהו
ממצבו ולירש מקומו, הנובע מחפצם הטבעי לקיים את עצמם,
אך לא ידעו ולא יבינו כי האהבה את עצמם היא סבה
להשחתת קיומם. אבל האדם בעל דעת הלא יבין עד אן
וניה להתפשט אהבת עצמו, שלא תשוב להיות לו לשנאה
והשחתה אבל הלב אשר קול הצדק לא יריע בו בקול גדול.
וכחות הנפש המתנגדים לו יאמצו ממנו, במה יעזר הקול
החלש הזה ליסד את הכחות המשתובבות שיסורו למשמעתו,
אם לא בכח הבושה אשר יתבושש האדם למרות רצון רעיויען שפלת רוחו לא תניחהו להרהיב עוז בנפשו להתנשא
ולהשתרר עליהם, ולשאת עליו לזות שפתים ועקשות פה, ואם
ינסה, מי שקול הצדק חלש בלבו להרים יד במנהגי רעיו
אף שהאמת אתו כי שגו כל עדת רעיו ונטו מדרך האמת,
הנה בהכרח שמאהבת האמת התפרץ מפניהם, והסיר מעליו
מסוה הבושה מפניהם, ולא יחוש מלעגם עליו, כאשר יחייב
כן האמת למי שקול הצדק חזק בלבו אף בסור עזר הבושה
מבני אדם, אבל לזה חלוש הצדק לא התירה החכמה להיות
בודד במועדו, אם רעיו אסרו איסר על נפשם, בלא דעת
והכבידו אכפם על הטבע ללא צורך, והוא ירים יד נגדם
מדעתו כי לא כן האמת, ויחמול על הטבע להוציאה לחפשיהנה המגיע העקרי להכיר האמת הוא אהבת החופש, וכאשר
הסיר הבושה מעל פניו אז נקל שתתפשט אהבת החופש להסיר
מעל הטבע אף האסור שאסר עליה דת האמת, ומי יעצור
בעדה אחר שסרה הבושה המשלבת ומכרחת את האדם להדמות
לרעיו, וקול הצדק חלש בלבו מהתיצב מול הכחות המתפרצים,
ואף אם אך מאהבת האמת יתעורר לחדש ולתקן, כל זמן
שרעיו יחשבוהו לבוגד בקול הצדק לדעתם, והוא יתאמץ לדחות
את הבושה מפני אהבת האמת, הנה ישאר באין מעצור
לרוחו, וסוף סוף תתפרץ נטייתו לרע ותוליכהו שולל. מאחר
שאין בכח קול הצדק לבדו הקורא בלבו, לשום מתג ורסן בפי
כוחותיו המתפרצים מבלעדי עזר הבושה, ואל תאמר שאהבתו
את האמת בלבד תעזרהו ללכת בדרך טובים.
(סוף יבוא)א
.
עות העולם והטבע
אייראפא ואזיען*)המסך אשר כסה את חיי יושבי ארצות הקדם (אריענט-
פאָלקער) ואת ארחם ורבעם, מדותיהם והליכותיהם, מן עיני עמי
המערב, ינשא ויוסר בידי העת החיה, — ערפלי שוא ומאורות
מתעים אשר הפיצו ענן אורם על פלאי תמונות הקדם, ינוסו
בצל לפני קרני שמש ההשכלה, החודרים ובוקעים בעד מחשבי
אופל אל כל מרחקי תבל — אניותינו הכבירות תחצינה משברי
ימים רחוקים, נושאי דגל ההשכלה והמסחר יסולו ארחותיהם
עד לב הארצות קיטאי וסימפאנגי, אשר היו מעוטות עד היום
במעטה בדי כזב וספורים מפליאים; לצפון ולדרום טראנסאצאניען,
בעמקי טיען-שאן, בנאות מדברות הירקאניא ומאנגאליא, ביערי
קאמבראדזי, ובכל מקום עלי אדמות יחרפו בהני ההשכלהגבורי חיל את נפשם ואת מאודם לפזר את ענני הבערות. —
הפתגם הנשגב „יהי אור״! קרוב להמלא, עוד מעט וממרום הה
קול יענה „ויהי אור״
באמת רחבו וגדלו ידיעותינו מארצות הקדם במאד מאד
בשנות העשיריות האחרונות למאה הנוכחית, אף כי לא נוכל
עוד להחליט כמשפט הרומי „אין דבר בידיעות האלה אשר יהיה
נעלם מאתנו בכל זאת אם נכון לבנו לחקר מצב ידיעותינו
ההן במאות אשר עברו, אם נוכח לדעת, כי לא בדי ריק
נוקיר את השלל הרב אשר אספנו מלוא חפנינו מן שדמת
הידיעה היקרה הזאת, מלפנים בעמוד יון האדירה על מכונה,
ורומא הנערצה על מרום פסגת אשרה, וזרועותיהם הנטויות
עופפו את חרבות גאותם על פני האינדוס, אקסוס, יאקסארטעס,
פרת וחדקל, הביאו אל גורן דברי הימים אך שבלים דקים*) המאמר הזה הוא מבוא לספר „האיזלאם במאה התשע עשרה"
להפראפעסאר המהולל חכם עמינו, ה' וואמבערי מורה בהאוניווערזיטעט
בבודאפעסט אשר עשה לו שם במסעיו בארצות הקדם, את הספר הזה
העתקנו כלו משפת הגר לעברית
נ״סושדופים מידיעת ארצות הקדם, — מה דלות ועניות בדעת הן
השקפות הרומאים על האזיאטים, בכלל. ועל תכונות הארצות
באזיען ויושביהם אשר היו להם למס עובד, בפרט — רק בעת
אשר פנקו את נפשם על מרבדי משי רך ונחמד, או בהראות
בנות רומא בשער אלי קרת, להתגאות בשמלותיהן הטובות
אטון אשר עטפו שית להן, אז הוליד הדמיון העז את ההגדות
הכוזבות ע״ד סערעס וטהינים (כינא) מקום מוצאי שכיות החמדה
אשר בהן עדי גאון וגובה — הדברים אשר יביעו המשוררים
ווירגיל האראציוש וטיבוללוס בשיריהם. זמירות מכנף ארצות
הקדם, הנם מרוקמים מרקמת המליצה ומשוחים בשלל צבעי
החזיון, לענג בהם את לב השרים, — אכן לא נוציא משפט
כי לא ידעו הרומאים את ארצות הקדם עד מה, אולם ראובערכך אותה לעומת גאון גבורתם תעופת עוז נשריהם
ותעצומות רוח תשוקתם להרחיב גבול ההשכלה, ולמשול בכל
הארץ.
לא יותר מן הראשונים ואולי עוד פחות מהם ידעו בני
רומא המערבית את ארצות הקדם, אף כי ארצם הביצאנטיום,
היה המפתן אשר עליו הצינו יושבי אזיא בראשונה את רגליהם,
אחרי עזבם את ארץ מכורותיהם, לנטוע להם אוהל באייראפא.
נעלם הוא מאתנו אם היה שיח ושיג מדיני בין קיסרי רומא
ובין מושלי כינא באקטריען והודו, אך במעט אומר ודברים
ספרו לנו דברי הימים מן שלוח - צירים לתכלית ענין פאליטיקיבין מושל קאנסטאנטינאפאל ובין הפרסים ההוננים והטורקים,
אולם האם השתמשה ההשכלה הרומאית במקרה הבא לידה,
להתודע עם יושבי ארצות הקדם? גם לא מאומה! הרומאי
היהיר ורחב הלבב, לא אבה לחלל את כבודו בבן עם לועז.
הממשלה שללה את דמם ואת כספם, למען השתער על
עמים אחרים היושבים לבטח בקרב אזיען, אך לא שתה את
לבה לנהל את עמיה האזיאטים הנכנעים, על מבועי מי
ההשכלה. — רק מראשית הולד האמונה הנוצרית, נוכל למנות
את הימים הראשונים, אשר החלה החומה הבצורה המבדלת בין
מזרח למערב (אריענט אונד אקסידענט) להתפורר, כי החפץ
העז לטעת את האמונה הנוצרית בין המתהללים באלילים. הוא
הניע את לב המחזיקים בבריתה, והריחם בחשק נמרץ לנוע אלארצות רחוקות אשר שם נטעו באמת את האמונה ההיא.
אך האיזלאם אשר התחולל כסער עקרה אחרי כן משורש
עד ענף.
נפלא הוא הדבר ומושך את עין חקירתנו להתבונן עליו.
כי בעת אשר לא שמה אזיא הזקנה את עיניה ואת לבה
מעולם, אל אייראפא אחותה הצעירה ממנה, השתוקקה אייראפא
מאז ומקדם לכרות ברית עם ארצות רחוקות; בעת אשר
מאנו הכינעזים וההודים הערבים והפרסים, גם לשמוע מתבל
אשר בה ישבו לאומים פראנקען, חגרו בני איטאליא ואשכנז
עוז לשאת עמל ותלאה, למען ראות את ארצות הקדם ולתור
אותן, הם לא חרדו מפני אסון ופגע, ובשום נפש בכף
הלכו קדימה — לא בתקות ראות גמול לעמלם, רק לקראת עונגאחד הביטו מרחוק והוא הרהיב את עיניהם, העונג אשר יהיה
לנפשם בעת אשר יספרו לאחיהם את הפלאות אשר ראו והקשיב
בימי נדודם, והם יפתחו פה, ישתאו ויחרישו. — ההמון האוהב
נפלאות והמואס בכל דבר אשר לא סר מדרכי הטבע, לא נטה
אוזן אל ספורי הנוסע מארקא פאלא ויתר נוסעי ימי הבינים
אשר לא הגבירו ללשונם ולא חזו מלבם מעשים בל שזפתם
עין. אכן גמול יפה לא היה לנוסעים כמוהם עבור חרפם את נפשם
למות, אמנם בכל זאת לא נשאר גמול עמלם מעל כי בכל
דור היו יחידי סגולה מעטים אשר האמינו בהם וכתבו אתדבריהם בספר, עד אשר ברבות הימים, רבה היתה התועלת
אשר הביאו הרשימות ההן, להרים קרן המסחר, ובפרט מן
העת אשר הלכו יורדי הים באניות ויסובו את מצר התקוה
הטובה (קאפ דער גוטען האפפנונג), נגלתה אזיען לפניהם יותר
ויותר הידיעות אשר תגיעינה אלינו מן העת ההיא ואחריה,שונות הן ונבדלות מן הקודמות, אשר רוח הפלאות נסוכה
עליהן, אולם קושט ידיעות ממחקרי ארצות הקדם. משדה
הגעאגראפיע ושכנתה העטנאגראפיע, הן תבואת המאה התשע
עשרה, בה התרוממה אייראפא בגאון הודה וברום עוזה לשים
משטריה בכל אפסי תבל — כל העמים הנבדלים והנבחרים
אשר יתאמרו כי אותם הפלה האלהים, ולא יחפצו להתערב
בלאומים, כלם יחד רגזו וחלו מפני תנופת יד אייראפא,
החומות פור התפוררו לרסיסים, השערים נשאו ראשם, פתחי
עולם נפתחו, אז הסירה אזיען הזקנה את המסכה הנסוכה
מעליה, ופניה אשר קמטו ויבשו וכסו ביבלות לאין מספר, נראו
לעיני אייראפא הצעירה והעליזה
(סוף יבוא)חכמת הבאטאניק בימי קדםמה טוב ומה נעים לכל איש הדורש חכמה ודעת ללכת
בעקבות איזה ידיעה, לחקור ולדעת איך הלכה ברבות הימים
הלאה ותעש חיל. — הן קצרה ידנו מהסיר את הצעיף מעל
פני ראשית המצאת כל ידיעה ולהביט אל צור מחצבתה ואל
בור נקרתה, כי על הדבר הזה ישים תמיד החשך סתרו, וגם
יגיעת החוקרים הגדולים תשאר מעל וידיהם לא תעשינה תושיה.
אכן על זאת לא יתפלא כל איש המבין דבר לאשורו, כי רק
אז ישים גוי אל ההיסתוריא את לבו, ויתאמץ להוריש מקריו
מפעליו עד דור אחרון, אם הוא עומד כבר על איזה מעלה
בהשכלה (קולטור), ואם הכתה הידיעה הזאת כבר שורש בלבבהעם אם מעט ואם רב.
גם ידיעת הצמחים (באָטאָניק) תכסה במשאון על דברים
רבים מתולדותיה, אשר לא נוכל לדעת אותם אל נכון, ורק
על השערות שונות הם תלוים ועומדים, על דבר ידיעת חכמת
הבאטאניק בין העמים הקדמונים, לא נודע לנו מאומה, אם
גם כי לא נתפלא הפלא ופלא, מדוע שם האדם עיניו ולבו
לחקור ולדרוש על דבר ירק השדה, ומה היא הסבה אשר הניעתהו
לזאתבני האדם הראשונים בחנו את כל עץ מאכל וירק כל
עשב, אם בפרים לא ימצא מות וכל דבר מסוכן. הצמחים
האלה הבלתי מסוכנים משכו עליהם את עיני האנשים, בעוד
אשר להאחרים לא שמו לב; חקירות הבאטאניות הראשונות צמחו
ועלו על ידי עבודת האדמה אשר גם הראשון אדם יולד עבד
אותה, ככתוב בתורת משה, כי הניח ה׳ אותו בגן עדן לעבדו
ולשמרו. עמים אחרים האמינו אחרי כן, כי הצמחים הראוים
לאכילה מתת אלהים המה, ומידם לנו עבודת האדמה. העמים
הראשונים בגשתם אל עץ מאכל וכל צמח השדה, הציבו למו
את השאלה, אם העץ או הצמח ראוים לאכילה או מות במו וכל
אוכליהם יאשמו? על ידי זה הכירו לדעת ולהבדיל בין הצמח
הראוי להאכל ושאינו ראוי, ועל מזבח הלמודים האלה עלו כליל
כמה נפשות אדם. גם הצמחים אשר עליהם לתרופה נודעו למובדרך הזה, כל ראשי בתי האבות מסרו את סמני צמחי
הרפואה הנודעים למו, לבני משפחתם ולבניהם אחריהם, באופן
הזה נולדו הרפואות הביתיות (הויזמיטטעל) הנמצאות גם עתה
בתוכנו, ואשר לא ממעי החכמה יצאו, כי אם הבחינות על
ידי המקרה הרון אף ילדון; מובן מאליו כי כל משפחה ומשפחה
ידעה את הצמחים היא בעצמה ולא חפצה לגלות לאחרים
סודה, למען יהי לה יתרון על בנות גילה אחרי כן נמצאו
אנשים כאלה אשר כל ימיהם עסקו רק בחפוש הצמחים המביאים
רפאות תעלה ומרפא בכנפיהם, ולמען משוך עליהם את עיני
ההמון, עשו על ידי אחיזת העינים והקסמים אשר בידם,
כאלו עוז בידם וגבורה בימינם לשלוט שלטת בדברים נעלים
מהטבע. האנשים האלה ספרו תמיד ספורים מבהילים אשר
קרו אותם, למען לא יאחזו רבים בדרכם לעשות כמעשיהם גם
הם ולא תרב הקאנקורענציא. כמעשה הזה עשו מאספי השרשיםהיונים Rhizotomen, אשר רבות שמענו מהם ספורים כאלה,
ואשר השתררו על ההמון גם השתרר עוד בימי הבינים. —
גם בין עובדי האדמה בימינו אלה נמצאים רבים, אשר
באספם את תבואת השדה יחזיקו במנהגים הבלים אשר בימי
הקדם יסודתם.
בכל זאת כל הדברים האלה לא הרימו עודנה את הבא-
טאניק לידיעה נכונה. ובתור חכמה וידיעה התחשבה רק אז
בעת אשר עלתה הקולטור בין העמים כפורחת, והשאלה מה נוכל
לאכול ולשתות? כבר חלפה. גלוי וידוע לכל קוראי קורות
ומי עולם, כי בבתי הספר למדו את תורת הבאטאניק,
אך כנראה שמו גם הם עיניהם ולבם רק על אלה הצמחים
המביאים רפאות תעלה אשר טיבם לא נודע עוד בעולם, ועל
ידי הידיעה הזאת משכו עליהם את עיני ההמון, רק בארבע
מאות שנה לפני ספה״ג עלתה שמש בהיר על שמי חכמת
הבאטאניק ומידה קרנים לנו עד היום הזה. בימי החוקר הנשגב
הקדמוני אריסטוטלס (384-324 לפני ספה״ג), החלו להביט על
הצמחים מנקודת הראות הפילוסופית. אך לדאבון נפש כל דורש
חכמה ומדע, נאבדו ספרי החוקר הגדול אשר כתב אודות זה,ואינם. רק מדברים מעטים אשר דבר אודות זה בספריו האחרים
נדע, כי בהספרים הנאבדים היו ספונים טמונים אוצרות השקפות
בהירות על אודת הצמחים, ויתחקה על שרשיהם בחקר
הפילוסופיא. „על ידי השרשים אשר תשלח השושנה במעמק
הארץ, כמו פה מבקש אוכל, תאסף את החומרים הדרושים
לקיומה, על ידי החומרים האלה, יחליט עוד אריסטוטלס,
יתקיים הצמח ויאכוף זרע, אשר יתהוה על ידי כח הזכרות
והנקבות הנמצאים בכל צמח. ישנם צמחים, יאמר עוד עם
הספר, אשר טבעם נוטה יותר לטבע הנקבה והם נכרים על
די תמונתם היפה ועל ידי הפרי הרב אשר ישאו. ואלה
הצמחים אשר צמיחתם אינה עולה יפה ועליהם רבים המה,
לזכרים יתחשבו". על אודות הצמחים ביחס לדרכי הרפואההחליט, כי לא על ידי בחינות מקריות ורוב שנים יודיע
חכמה, כי אם על פי חקירת ודרישת טבע כל צמח יקום
דבר. הוא שם לו אותותיו אותות לדעת ולהבדיל בין צמח
לצמח בנוגע לחכמת הרפואה, את הלחלוחית אשר בצמחים, והיא
היתה בידו לקנה המדה.
תלמידו, ויורשו היה החוקר החכם טפאפראסטוס, אשר גם
בית אוסף הספרים של הפילוסוף האטהעני בא בידו, הוא הלך
הלאה בדרך אשר סלל מורו ויכתוב על אודות חכמת הבאטאניק
ספר בתשעה חלקים, ואשר הביא בו יותר מחמש מאות מיני
צמחים שונים בטבעם ומהותם הספר הזה נשא עליו את דעותאריסטוטלס מורו והשקפותיו הפילוסופיות.
ויהי אחרי מות טהעאפראסטוס, לא נמצא איש אחר
אשר שאר רוח בו ללכת בעקבות החוקר הזה ולגמור את
מלאכתו אשר החל לעשות. בני הדור ההוא הספיקו רק בחקירותיו
מבלי חקור ודרוש עוד יותר ומבלי צעוד בחכמה הזאת אף
פסיעה קלה הלאה, במאה הראשונה לספה״ג יצא לאור חבור
אודות חכמת הבאטאניק שכלו יפה אף נעים, אשר גם הרבה
מאות שנים אחרי כן עד ימי הרפורמאציאן היה למקור נאמן
ומעין לא אכזב להחכמה הזאת; פעדאציום דיאסקארידעס חכם
יוני אחד מאנאצארבא אשר בסיציליא, כתב בעיר רומא את
הספר הזה המדבר על דבר חכמת הרפואה, ויביא בו לערך
שש מאות מיני נטעים בטבעם ומהותם, ועל כן היה בחכמתו
וידיעתו הרבה אז לנס, את ספרו הללו בשערים ובכל חכמי
הבאטאניק לא נחל אף אחד כבוד ויקר כמו מחבר הספר הלזה,
Materia medica אשר פיו יקבנו בשם
בעת ההיא בצאת ספר תורת הבאטאניק לדיאסקארידעס
המהולל, יצא גם ספר תולדות הטבע הכללית לפיליניוס הזקן
ממנו (23-79 אחרי ספה״ג), אך שמה נמצאים דברים רבים
לא כנים ורק בפי הגדת העם ודמיון כזב יסודם, כי פיליניוס
לא הודיע דבר חדש, אשר חקר ברוח מבינתו, רק אסף באסוף
עמיר גרנה, את דברי הסופרים הראשונים ולא העיר גם עליהםברוח משפט וברוח בקרת, ובכל זאת דברים רבים, אשר יודיע
בשם חוקרים ונוסעים נודעים, נדע גם אנחנו רק על ידי
הספר הזה הנקרא בשם 11istoria naturalis כמו עצי-בשם
שונים, עלים לתרופה ועצי צבע רבים, אשר בלעדו כסה אולי
הזמן עליהם במשאון
הרומאים אשר אהבו את המלאכה וישנאו את הבטלה
תכלית שנאה. הרחיקו את לבם מאהוב את הצמחים והנטעים,
וחכמת הבאטאניק מה להם. גם להצמחים אשר רפאות תעלה
במו לא שמו לב, ולדברת הרופאים היונים לא חפצו שמוע.
הרופאים האלה נמשלו בעיניהם כקוסמים, החפצים להביא מות
ואבדון על כל איש אשר לא בין היונים חלקו, רק הדגן היה
יקר בעיניהם ויעבדו את אדמתם בחריצות ידים; ראשי העם הזה
התאמצו בכל כחם להרים את עבודת האדמה בין בני עמם,
 ובכלכ
זל עם הגידו את תהלת העבודה הזאת, קאטא ווארראָ
כתבו הרבה אודותה, ווירגיל העיר את קוי כנורו וינצח בנעימות
שירים ומזמורים עליה, חדשים לבקרים
(סוף יבוא)חדשות שונות.החברה כי״ח בפאריז העבירה קול קורא בקהלות ישראל,
כי יאספו נדבות כסף עבור הנענים והנדחים בארץ בולגאריען
לרגלי המלחמה שמה, וכבר מצאה ידם לקבץ סך נכבד
עבור האומללים ההם, גם בעיר וויען מרבים העם להביא
נדבות רבות, ובין הימים שמן יו״כ לסוכות נאספו עד עשרת
אלפים פלארין עבורם.האשה הכבודה בעירנו אשת הגביר ה׳ לעווינטהאל נ״י
אשר נפטרה זה מקרוב, הניחה במותה מעזבונה סך 10,900
רו״כ לקרן קיימת למעשה צדקות שונות. זכרה ברוך
זה מקרוב מת נוצרי אחד אשר היה אופה להם משך
ארבעים שנה בעיר לעמבערג ברחוב היהודים, והניח מעזבונו
סך 5000 פל׳ למעשה הצדקה ליהודים, ואת בנו צוה לפני
מותו לאמר כי בכל ערב שבת יאפה חלות שבת לחלק בין
יהודים עניים כל ימי חייובאחד מספרי הסטאטיסטיקא היוצאים בחו״ל. הוציאו
בחשבון נכון לדעת, בכמה נתעלה מקח השער מכל הדברים
הנחוצים לחיי האדם ופרנסתו בימינו היום, מכפי שהיו בשנים
שעברו בשנת 1840, ומצאום כי בכל העיירות הגדולות אשר
מספר תושביהן עולה יותר מן מאה אלפים נפש אדם, עלה
המקח מצרכי אוכל נפש בהן על אופן כזה: הלחם (פת
נקי) עלה במקחו עד 20 פראצענט מכפי שהיה אז בשנת
1840 בשר בהמה דקה נתייקר עם 57 פראצענט, בשר
בהמה גסה עד 189 פרא׳, תפוחי אדמה עד 182 פרצ'. החלב
184 פרצ׳. והחמאה 191 פרצ׳. שכר דירה ומעון עלה בכפלים,
או 200 פרצ׳. שכר מלאכה ועבודת הפועלים, ישלמו כיום
כדי שלש פעמים מכפי שהיה אז. — סיבת כל היוקר הזה,
לפי מה שבארנו בארוכה במאמרנו „זכרון לראשונים" (הצפירה
גליון 35 שנה ג'), הוא בא מפאת בקשת המותרות והלוקסוס
שנתרבו למאד במשך שלשים שנה האחרונות, כי הוא דבר
המתחייב לפי משפטי כלכלת המדינה (פאליטישע עקאנאמיע),
שכל אשר יתחדש במדינה מיני סחורה ומלאכות חדשים, יתרחב
עמהם גם המסחר, ויתרבה הכסף במדינה. אבל לעומת זה
יעלה המקח על כל תבואות הארץ וכל המלאכות והעבודות
בחברה המדינית, כמו שהוכחנו שם, (ועיין מאמרנו „המלאכות
והמכונות" הצפירה נומר 19 שנה ב׳).ממדינת אמעריקא ישלחו כיום אניות עם חברת חכמים
לתור את הים הצפוני, ואניה אחת כבר יצאה למדינת גרענלאנד
לפניהם, להכין שמה עגלות החורף והכלבים הנוסעים בעגלות
ההן. גם ישכרו להם אנשי עסקימאס מתושבי ארצות הצפון,
אשר ילכו עמהם, ועם אניות התרים ההם ילך גם החכם
הנודע בנסיעותיו על הבאללאן פעמים רבות, 
למען ינסה דבר לתור גם את המקומות סביב ציר הצפוני ע״י
הבאללאן באויר השמים.
מכה״ע האנגליים מודיעים מן מקרה ואסון נורא אשר נהיה
על חוף ארץ אוסטראליא, כי האיים הקטנים בארבער ואיסלאנד
הקרובים אל חוף המערבי, נשקעו ונאבדו מעל פני הים, עם
כל תושביהם וכל היקום אשר עליהם. כן יודיעו מאמעריקא
כי במחוז העיר בעונאס איערעס, השפלה הגדולה הנודעה
בשם מאנטאנדאס, אשר היתה מפורסמת מאז בתבואת השדה
ומרעה טוב ושמן לצאן ובהמה רבה, הנה זה מקרוב שבולת
מים שטפה, וכל העמק הזה הוא כיאור מים גדול אשר שמה
אניות יהלכון, מספר הבהמה והצאן אשר נטבעו בעמק הזה,יעריכו עד 10 מיליאן! ועי"ז עלה למאד מקח השער מן צמר
כבשים באמעריקא .
Ecole de Arts ct ie- בבית למוד המלאכות בפאריז
עשו זה מקרוב נסיונות שונות במין נייר חדש אשר אין 
האור שולט בו, איזו גליונות מן הנייר בזה הביאו באש בוער
מן אלקאהל, ולא נשרפו ולא נשתנו ממראיתם, רק נקמטו
מעט, אחרי כן נסו להביא כמה גליונות בשלהבת גדולה מן
גאזע בוערת, ולא שלטה בהם האש.
ע״פ תנאי הברית אשר כרתה ממשלת אנגליא זה מקרוב
עם ממלכת מאדענאסקער אשר בהודו, קראה הממלכה ההיא
דרור לכל עבדי עולם אשר היו בארצה והשתעבדו בהם עד
היום, ומספרם עולה עד כדי 500,000 נפש אדם.ידיעה תלגרפית. פאריז 14 אקטאבר, כפי הנראה מחשבון
הבחירות שנעשו היום, יעלה מספר הנבחרים
מכת הרפובליקנים עד 387, וקרוב מאד שיגיעו למספר 405הכרכים המוכנים בבית מסחרנו הם אלה, ע״פ סדר החלוקה שנסדר בשנת תרל״ו. נומר 1 מס׳ בבא בתרא בלא
נו״כ. נו׳ 2 מס׳ מכות עם נו״כ מב״ב. נו׳ 4 נדרים נזיר. נו׳ 5 ב״ק. נו׳ 6 מס׳ שבועות וכו׳ — נו׳ 8 מס׳ פסחים. נומר 9 מס׳
סנהדרין, נו׳ 16 מס׳ ע״ז. נו׳ 17 מס׳ ב״מ. נומר 18 זבחים ערכין — נו׳ 19 מנחות בכורות וה״ק. נו׳ 20 תמורה בריתות וכו׳ ונו״כ
מחולין, גומ׳ 21 חולין, סה״כ 13 כרכים מוכנים המה לכל שואל.
מיתר הכרכים נמצאים 11 כרכים תחת מכבש הדפוס, והם גומר 3 קדושין סוטה, נו׳ 7 ערובין, נו׳ 10 יבמות, נו׳
11 כתובות, נו׳ 12 ביצה חגיגה מו״ק, נו׳ 13 ר״ה יומא, נו׳ 14 סוכה מגלה תענית שקלים, נו׳ 15 גיטין, נו׳ 23 ברכות, נו׳ 24
מס׳ שבת, נו׳ 25 זרעים ונו״כ משבת, ולא נשאר לנו כ״א הכרך גדה וטהרות שהוא מסומן בנומר 22, הנעשה כעת, ויגמר אי״ה
במשך איזה שבועות. ובזה נוכל להבטיח נאמנה לכל המשת קקים להביא הברכה אל תוך בתיהם, ולהנות מאור התלמוד הזה,
כי בעוד חודש ימים או שני חדשים יוכל כל איש להשיגו כולו, כליל בהדרו, בנייר יפה והנה״ה מדוייקת, עם כל המפרשים
וההגהות, דבר לא נעדר. מקח כל הש״ס 12.50
עוד זאת נודיע ברבים כי נמכור הש״ס הנ״ל גם בלי המפרשים ובלי פסקי הרא״ש, והיה מקחו על נייר טוב 7.20
בחודש מרחשוון תרל״ח.
ועל נייר פשוט 6.25
בית מסחר הספרים של יעב"ץ
Abraham Jawitz in Warschau
אדרעססאמי החפץ בספרי „אוצר נחמד" אשר יצא עתה לאור בדפוס המשובח של
ר׳ י״ל מ״ל בווילנא, כלול בהדרו, המדבר מעניני ידיעות העולם והטבע, יפנה אלי
כפי האדרעססע הרשומה למטה. מחירו לאחדים 50 קאפ. עם פארטע, והקונים
סך מסוים למסחר ישיגו ראבאט כנהוג.
 נחמיה רוב האפפמאנן
. Гоаману, въ м. Кршвилки черезъ М. Цорбургъ Ков. губ.מודעה לסוחרי ספרים
נמצא כעת בסקלאד ספרים שלי פה ווארשא, כל מיני ספרים שיצאו מבית
דפוסי עד היום, גם כל מיני ספרים מדפוסים אחרים, וכן ספרי חו״ל המותרים לבוא
במדינתנו, והכל במקח קצוב ע״פ קאטאלאג פרייז, ובהניח למו״ס הקונים סך מסויים
ראבאט הגון כנהוג. — גם אוכל לשלוח ע״פ באהנ-נאכנאמע, כאשר אשיג כסף קדימה
מן 15 עד 20 פראצענט, לפי מרחק המקום מווארשא. — וכל הקונים יהיו בטוחים
שלא יחסר להם מאומה מן הספרים אשר ארשום להם בהחשבון אשר ישיגו ממני,
וכל הספרים יהיו בשלמותם בלי שום חסרון ודעפעקט. ובשבוע זו נגמר ס׳ אגרות ושו״ת
להרמב״ם ז״ל. וכן נגמר כרך ויקרא מן הילקוט, מחזיק (באגען) לערך כמו כרך בראשית ושמות יחד.
והתאחר צאתו עד כה, מפני כבד ההגה״ה, כי נצרכתי לזה עזר אנשים בקיאים בש״ס ות״כ ומדרשים וכו׳,
לבדוק אחר כל מאמר במקורו, לתקן המעוות ולמלאות החסרונות אשר נשתרבבו בו ברוב ההעתקות והדפוסים
הישנים, ולא יהיה עוד הילקוט כספר שאינו מונה, ובעזהי״ת לא יארכו הימים ותשלם כל מלאכתו
ובכן ישרים, יראו נא וישמחו לפ"ק
יצחק גאלדמאן מדפיס ומחזיק סקלאד ספרים בווארשא,
הרוצה לכתוב אלי או לשלוח כסף קדימה יכתוב על אדרעססע שלי.
И. Гольднанъ, Tинограаъ въ Варшавѣ.
Jsaak Goldman, Buchdruckereibesitzer in Warschau.
Редакторъ-Пздатель З. СонинскIM.כל המוכים במחלות אשר מוצאן מימי
הילדות, כמו חסרון כח המוליד וחלישת
העצבים (אימפאטענץ אונד, גערווענשוועכע)
וגם המוכות במחלות נשים, ימצאו מזור
ותרופה על ידי. גם לחולים מערים אחרות
או מארצות רחוקות אמציא מזור ותרופה
בכתב, אחרי אשר יודיעוני מחלתם וכל אשר
יחסר להם בכתב, אשיב לאיש ואיש ככתבו
וכלשונו (ר״ל בלשון עבר, אשכנז או צרפת).
אדרעססע:
M. Wollner, Doctor der Medicin
d. Chirurgie, Accoucheur in Wien.
Wien, Stadt, Adler-gasse № 8.שאלות ותשובות
אל אב' באר׳ בקרעמענצוג נדפס בנומר 30
אל ה׳ זעליוו׳ בשוויס׳ לא נוכל באפס מקום. אל כ׳
ס׳ לא כל אשר נחפוץ נוכל להדפיס. אל ש׳ גוז׳,
מאמרים כאלה לא נקבל רק לפעמים רחוקים.הרוצה לכתוב אלי יכתוב ע״פ אדרעססע
S. Sionimski in Warschau
Muranowska № 24.
S. Сонинскiй г. Варшава או
Мурановская № 24.